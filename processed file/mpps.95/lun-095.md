[^62] ^lun-95-1

問曰：佛已處處答是事，今須菩提何以復問？ ^lun-95-2

答曰：義雖一，所因事異，所謂一切法，若有佛、若無佛，諸法性常住，空、無所有，非賢聖所作。 ^lun-95-3

般若波羅蜜甚深微妙，難解難量，不可以有量能知；諸佛賢聖憐愍眾生故，以種種語言名字、譬喻為說。 ^lun-95-4

利根者解聖人意；鈍根者處處生著，著於語言名字──若（723a）聞說「空」，則著空；聞說「空亦空」，亦復生著；若聞「一切法寂滅相，語言道斷」，而亦復著。自心不清淨故，聞聖人法為不清淨；如人目瞖[^63]，視清淨珠，見其目[^64]影，便謂珠不淨。 ^lun-95-5

佛種種因緣說。見有過罪而生於疑，作是言：「若一切法空，空亦空，云何[^65]分別有六道？」常生如是等疑難故，須菩提以經將訖，為眾生處處問是事，是故重問。 ^lun-95-6

佛可須菩提意。 ^lun-95-7

問曰：須菩提以「有」難「空」，佛云何可其意？ ^lun-95-8

答曰：佛可其[^66]說「諸[^67]法空常住，有佛、無佛不異」，不可其難「云何分別有六道[^68]等\`2743\`」。何以故？以其難欲破空故。 ^lun-95-9

是中佛解其所難，所謂凡夫人不入聖法，未得聖道，不知無所有性，不善修習空三昧故。 ^lun-95-10

「顛倒」者，四顛倒；「愚癡」者，三界繫無明。雖不說餘煩惱，而此二法虛誑不實。 ^lun-95-11

「顛倒」即是妄語虛誑；若從顛倒所生業及果報，以根本不實故，眾生雖深[^69]著，亦無定實。以[^70]是故五道皆空，但有假名。 ^lun-95-12

又汝難諸賢聖； ^lun-95-13

是諸賢聖以斷顛倒差別故有異名，以顛倒不實故無所斷。 ^lun-95-14

又復滅失、無所有故名為「斷」。若實有法，可斷；尚無斷法，何況[^71]顛倒！ ^lun-95-15

是故一切賢聖果皆是無所有。斷顛倒即是聖人果，「果」即是「斷」。 ^lun-95-16

為果所修道亦同無所有，是故修道時，必當用空、無相、無作。 ^lun-95-17

道、果分別故，賢聖有差別；今實無所有法不能得，無所有云何有差別？是故不應難。 ^lun-95-18

須菩提意：若但顛倒故有世間，若有顛倒亦應有實，虛實相待故。是故問：「世尊！凡夫所著，頗有實生[^72]著[^73]起業；業（723b）因緣故，六道生死，不得解脫？」 ^lun-95-19

佛答言[^74]：「不！」 ^lun-95-20

何以故？此中佛自說因緣：「但顛倒故生著，若無顛倒，云何有相待實法？乃至無毫釐許實事，畢竟無故。」 ^lun-95-21

問曰[^75]：諸佛所行實義，所謂「畢竟空」，此非實耶？ ^lun-95-22

答曰：是第一義空亦因分別凡夫顛倒故說；若無顛倒，亦無第一義。 ^lun-95-23

若凡夫顛倒少多[^76]有實，第一義亦應有實。 ^lun-95-24

問曰：若二俱不實，云何得解脫？如人手垢還以垢洗，云何得淨？ ^lun-95-25

答曰： ^lun-95-26

諸法實相畢竟空，第一義實[^77]清淨。 ^lun-95-27

以有凡夫顛倒不清淨法，故有此清淨法──不可破壞，不變異故。 ^lun-95-28

以人於諸法實相起著，欲生煩惱，是故說：「是法性空無所有，無所有故無實。」 ^lun-95-29

雖二法皆不實，而不實中有差別。 ^lun-95-30

如十善、十不善二事，皆有為法故，虛誑不實；而善、不善有差別──殺生法故，墮惡道；不殺故，生天上。 ^lun-95-31

如布施、偷盜二事，雖取相著心，是虛誑不實，而亦有差別。 ^lun-95-32

如眾生乃至知者、見者無所有，而惱眾生有大罪、慈念[^78]眾生有大福。 ^lun-95-33

如慈能破瞋、施能破慳，雖[^79]二事俱是不實，而能相破。 ^lun-95-34

是故佛說：「諸法無有根本定實如毫釐許所有。」 ^lun-95-35

欲證明是事故[^80]，說夢中受五欲譬喻。 ^lun-95-36

須菩提意：若一切法畢竟空無所有性，今何以故現有眼見、耳聞法？以是故，佛說夢譬喻。 ^lun-95-37

如人夢力故，雖無實事而有種種聞見，瞋處、喜處；覺人在傍，則無所見。 ^lun-95-38

如是，凡夫人無明顛倒力故，妄有所見；聖人覺悟，則無所見。 ^lun-95-39

一切法──若有漏若無漏、若有為若無為，皆不實，虛妄故有見聞。 ^lun-95-40

又如夢中見（723c）六道生死往來、見須陀洹乃至阿羅漢，夢中無是法而夢見，夢中實無淨、無垢。 ^lun-95-41

\`2745\`業果報六道亦如是，顛倒因緣故起業，業[^81]果報亦應空。除却顛倒故名為「道」；顛倒無實故，「道」亦不應實[^82]。 ^lun-95-42

鏡中像、嚮、焰乃至如化亦如是。 ^lun-95-43

佛反問須菩提：「於是法中有垢者、有淨者不？」 ^lun-95-44

須菩提意：一切法中無我，云何當說有垢、有淨者？是故言「無」。 ^lun-95-45

佛言：「若無受垢、受淨者，垢、淨亦無。」 ^lun-95-46

問曰：若分別諸法，《阿毘曇》等經中有垢、有淨，[^83]但受垢淨者無。三毒等諸煩惱是垢，三解脫門諸助道法等是淨。 ^lun-95-47

答曰： ^lun-95-48

雖有是說，是事不然！ ^lun-95-49

若[^84]眾生法無所屬，亦無[^85]作者；若無作者，亦無作法，無縛無解。 ^lun-95-50

如人為火所燒，畏而捨離，非火離火；眾生亦如是，畏五眾苦故捨離，非苦離苦。 ^lun-95-51

若無垢淨者，無有解脫。 ^lun-95-52

復次，佛此中自說因緣，所謂：「我、我所法中住，眾生受垢、受淨。我畢竟無故，垢淨無住處；住處無故，無垢、無淨。」 ^lun-95-53

問曰：我雖無，我[^86]見實有，凡夫[^87]人住此中起諸煩惱。 ^lun-95-54

答曰：若無我，我見無所緣，無所緣，云何得生？ ^lun-95-55

問曰：雖無我，於五眾中邪行謂有我，生我見；五眾是我、我[^88]所。 ^lun-95-56

答曰：若以五眾中定生我見因緣，於他五眾中何以故不生？ ^lun-95-57

若於他五眾生者，則為大錯亂！ ^lun-95-58

\`2746\`是故我見無有定緣[^89]，但顛倒故生。 ^lun-95-59

問曰：若顛倒生，何以故但自於己身生見？ ^lun-95-60

答曰：是顛倒狂錯，不應求其實事。 ^lun-95-61

又復於無始生死中來，自於相續五眾中生著；是故佛說：「住我心眾生受垢、（724a）受[^90]淨。」 ^lun-95-62

又實見者無垢無淨；若我定有，實見者應有垢淨！ ^lun-95-63

如實見者不垢不淨，以是[^91]因緣故[^92]無垢無淨。 ^lun-95-64

「無垢無淨」者，見諸法實相。 ^lun-95-65

又[^93]於諸法實相亦不著，是故「無垢」；諸法實相無相可取，是故「無淨」。 ^lun-95-66

復次，八聖道中不著，是名「無淨」；除諸煩惱、不著顛倒，是名「無垢」[^94]。 ^lun-95-67

\`2747\`〈釋平等品[^95]第八十六[^96]〉[^97] ^lun-95-68

（大正25，724a8-728b15） ^lun-95-69

釋曰： ^lun-95-70

須菩提思惟：「佛答實見者、妄見者無異，垢淨見無故。」思惟已，問佛：「見實者無垢無淨，見不實者亦不垢不淨，一切法性無所有故；無所有中無垢無淨，所有中亦無垢無淨。」 ^lun-95-71

\`2756\`「無所有」，斷滅見故，不應有垢淨！ ^lun-95-72

「所有」中[^169]常見故，不應有垢淨！所有若決定是有，則不從因緣生，不從因緣生故常，常故無垢無淨。 ^lun-95-73

須菩提白佛：「實見者、不實見者，是義云何？」 ^lun-95-74

佛答：「垢、淨雖無別相可說，諸法平等故是名為『淨』。若分別說垢淨相，是事不然！一切法平等故，我說名『淨』。」 ^lun-95-75

佛告須菩提：「諸法實[^170]相，如、法性、法住、法位、實際是平等；菩薩入是平[^171]等中，心無憎愛。是法，有佛、無佛常（726a）住。」 ^lun-95-76

作法皆是虛誑，是故說：「無作法，有佛、無佛常住。」 ^lun-95-77

聽者心即取相，著是諸法[^172]平等；如人以指指月，不知[^173]者但觀[^174]其指而不視月。 ^lun-95-78

是故佛說：「諸法平等相亦如是，皆是世諦；世諦非實，但為成辦事故說。」 ^lun-95-79

譬如以金貿草，不知[^175]者言：「何以以貴易賤？」答曰：「我事須用故。」 ^lun-95-80

是平等義不可說，一切名字語言音聲悉斷。何以故？諸法平等是無戲論寂滅相；但覺觀散心中有語言故有所說。 ^lun-95-81

須菩提從佛聞諸法平等相，解其旨趣，為諸新發意菩薩故問：「世尊！若一切法空、不可說、如夢乃至如化，云何菩薩於無根本法中而生心作[^176]是願『我當具足檀波羅蜜，乃至為眾生如應說法』？」 ^lun-95-82

佛以反問答須菩提：「布施等乃至陀羅尼門說[^177]法[^178]等，此諸法非如幻、如夢等耶？」須菩提言：「實爾！」 ^lun-95-83

是諸法雖有利益，不出於如夢法。 ^lun-95-84

\`2757\`須菩提復問：「世尊！夢等法皆虛妄不實，菩薩為求實法故，行般若波羅蜜得佛道，云何行不實法？不實法不能行檀波羅蜜等！」 ^lun-95-85

佛可須菩提言：「如是！如是！布施等法皆是思惟、憶想、分別、作起生法，不得住如是法中成一切種智。」 ^lun-95-86

即時[^179]眾中聽者心生懈怠，是故佛說：「是一切法皆是助道因緣。」 ^lun-95-87

若於是法中邪行謬錯，是名不實；若直行不謬，即是助道法。 ^lun-95-88

是法為助道故，不為果。 ^lun-95-89

是布施等是有為法，道亦有為，同相故相益。 ^lun-95-90

「道果」者，所謂諸法實無出[^180]生，一相──無相，寂滅涅槃；是故於涅槃不能有益。如時雨能益草木，不益虛空。 ^lun-95-91

是故菩薩知是助（726b）道法及道果，從初發心來所作善法布施等，知皆是畢竟空，如夢乃至如化。 ^lun-95-92

問曰：若菩薩知諸法實相，何用行布施等為？ ^lun-95-93

答曰：佛此中說：「布施等不具足，不能成就眾生。」 ^lun-95-94

菩薩莊嚴身及音聲語言[^181]，得佛神通力，以種種方便力能引導眾生。 ^lun-95-95

是故菩薩為成就眾生故，行檀波羅蜜，亦不取檀波羅蜜若有、若無相，亦不戲論如夢等諸法，直行乃至得阿耨多羅三藐三菩提。 ^lun-95-96

何以故？般若波羅蜜不可取相[^182]，乃至十八不共法亦不可[^183]取相。 ^lun-95-97

知一切不可取相已，發心求阿耨多羅三藐三菩提；作是念：「一切無根本，不可取相，如夢乃至如化；以不可取法不能得不可取相法。但以眾生不知是法故，我為是眾生求阿耨多羅三藐三菩提。」 ^lun-95-98

是菩薩從初發心來[^184]所有布施，為一切眾生，所謂布施等諸善法為一切眾生故修，不自為身。 ^lun-95-99

此中佛自說因緣：「不為餘事故求阿耨多羅三藐三菩提，但為一切眾生故。」 ^lun-95-100

\`2758\`所以者何？是菩薩遠離怜[^185]愍眾生心，但行般若波羅蜜，求諸法實相，或墮邪見中。是人未得一切智，所[^186]求[^187]一切智事，心未調柔，故墮諸邊，諸法實相難得故。 ^lun-95-101

是故佛說：「菩薩從初發心，怜愍眾生故，著心漸薄[^188]，不戲論畢竟空──若空有此過，若不空有彼過等。」 ^lun-95-102

問曰：如餘處「菩薩自利益，亦利益眾生」，[^189]此中何以但說「利益眾生」，不說「自利」？自利、利人有何咎？ ^lun-95-103

答曰：菩薩行善道為一切眾生，此是實義； ^lun-95-104

餘處說「自利，亦利益眾生」，是為凡夫（726c）人作是說，然後能行菩薩道。 ^lun-95-105

入道人有下、中、上：下者，但為自度故行善法；中者，自為亦為他；上者，但為他人故行善法。 ^lun-95-106

問曰：是事不然！下者，但自為身；中者，但為眾生；上者，自利亦利他人。若但利他，不能自利，云何言「上」？ ^lun-95-107

答曰： ^lun-95-108

不然！ ^lun-95-109

世間法爾，自供養者不得其福，自害其身而不得罪。以是故，為自身行道，名為下人。一切世人但自利身，不能為他。若自為身行道，是[^190]則斷滅[^191]，自為愛著故。 ^lun-95-110

若自能[^192]捨己[^193]樂，但為一切眾生故行善法，是名上人，與一切眾生異故。 ^lun-95-111

\`2759\`若但為眾生故行善法，眾生未成就，自利則為具足。 ^lun-95-112

若自利益，又為眾生，是為雜行。 ^lun-95-113

求佛道者有三種：一者、但[^194]愛念佛故，自為己身成佛； ^lun-95-114

二者、為己身亦為眾生； ^lun-95-115

三者、但為眾生──是人清淨行道，破我顛倒故。 ^lun-95-116

是菩薩行般若波羅蜜時，無眾生乃至無知者、見者，安住是中，拔出眾生着[^195]甘露性中。 ^lun-95-117

「甘露性」者，所謂一切助道法。何以故？行是法得至涅槃，涅槃名「甘露」。住是甘露性中，我等妄[^196]想不復生。 ^lun-95-118

是[^197]菩薩自得無所著，亦令眾生得無所著，是名第一利益眾生。 ^lun-95-119

因論生論：前說「但利他」，今何故說「先自得無所著，然後教人無所著」 ^lun-95-120

問曰：上說「但利益眾生故行道」，今何以故「自得無所著，令眾生得無所著」？ ^lun-95-121

答曰：不得已故！若自無智慧，何能利人？以是故，先自得無所著，然後教人。 ^lun-95-122

若是功德可得與他如財物者，諸佛、大菩薩所有功德皆應與他，乃至調達、怨[^198]賊皆可與之，然後更自修集功德；但是事不然，不可我作而他得。（727a） ^lun-95-123

是亦世俗說，非第一義。何以故？第一義中無眾生、無一無異等分別諸法相，此中說「亦[^199]無所著處」。 ^lun-95-124

復次，如先說「不可說相是第一義」，此中可說故是世俗。 ^lun-95-125

爾時，須菩提問：「佛於道場所得法，為用世諦故得？為用第一義諦？」 ^lun-95-126

須菩提意：若以世諦故得，即是[^200]虛妄不實；若以第一義故得，第一義中無得、無得者，不可說、不可受。 ^lun-95-127

佛答：以世俗語言故說[^201]「佛得阿耨多羅三藐三菩提」，是中無得者、無有得法。何以\`2760\`故？若是人得是法，即是二法；二法中，無道、無果。 ^lun-95-128

「二法」者，是菩薩、是得阿耨多羅三藐三菩提。如是二法，皆是[^202]世諦故有。 ^lun-95-129

若二者，佛法何得不虛妄！ ^lun-95-130

若有人不得第一義，但以二法分別諸法，是則虛妄；諸佛、大菩薩得第一義故，為度眾生令得第一義，雖分別諸法，非是虛妄。 ^lun-95-131

須菩提復問：「世尊！若用二法無道、無果，今以不二法故有道、有果耶？」 ^lun-95-132

佛答：「二法無道、無果，不二法亦無道、無果。」 ^lun-95-133

問曰：餘處說「二法是凡夫法，不二法是賢聖法」，如《毘摩羅詰[^203]經》「不二入法門」中說。[^204] ^lun-95-134

答曰： ^lun-95-135

不二入[^205]是真實聖法。 ^lun-95-136

或有新發意菩薩未得諸法實相，聞是不二法，取相生著。 ^lun-95-137

是故或稱讚不二法，或時毀呰。 ^lun-95-138

又佛遮二邊、說中道，所謂非二、非不二。 ^lun-95-139

「二法」名[^206]各各別相；「不二」名一空相。以是一空相破各各別異相；破已，事訖，還捨不二相──是即是道、是果。何以故？諸賢聖雖讚歎無二法，為不著故。 ^lun-95-140

用是法得道、得果，用是法無道、無果──即是戲論；無戲論是平（727b）等法。 ^lun-95-141

須菩提白佛言：「若諸法無所有性，何等是平等？」 ^lun-95-142

\`2761\`佛答：若離有性、無性，假名為「平等」。 ^lun-95-143

若菩薩^（1）^不說一切法有──不說一切法[^207]性、不說一切法相等顯示，^（2）^亦不說無法──無法性、無法相等顯示，^（3）^亦不說離是二邊更有平等相，一切處不取平等相，^（4）^亦不[^208]言無是平等，不妨行諸善法，是名「諸法平等」。 ^lun-95-144

復次，「諸法平等」者，所謂出過一切法。 ^lun-95-145

問曰：先處處說[^209]「諸法即是平等相，平等即是諸法實，名異而義同。色如，非色、非離色」，[^210]今何以說「平等出過一切法」？ ^lun-95-146

答曰：一切法有二種：一者、色等諸法體；二者、色等法中行──凡夫邪行，賢聖正行。此中說「平等」，於凡夫行中出，不言「色等中出」。 ^lun-95-147

復次，平等無能行、無能到。 ^lun-95-148

於是須菩提驚問：「佛亦不能行、不[^211]能到？」 ^lun-95-149

須菩提謂：是法雖甚深微妙難行，是事佛應當得！ ^lun-95-150

佛答：「從須陀洹乃至佛皆無能行、無能到。」 ^lun-95-151

佛意：三世十方佛不能行、不能到，何況一佛！平等性自爾故。 ^lun-95-152

須菩提復問：「佛於一切法中行力自在，佛無礙智慧，無處不到，云何言『不能行、不能到』？」 ^lun-95-153

佛答：若佛與平等異，應有是難：「何以不能行、不能到？」今凡夫平等、須陀洹平等、佛平等，皆一平等，無二無分別。 ^lun-95-154

是凡夫乃至佛，自性不能自性中行、不能自性中到；自性應他性中行。 ^lun-95-155

是故佛說：若佛與平等異，佛應行平等。但佛即是平等故，不行、不到，非以智慧少故。 ^lun-95-156

須菩提白佛言[^212]：「若平等，凡夫乃至佛不可得異，今凡夫、聖人不應有差別！」 ^lun-95-157

\`2762\`佛可須菩提問：「（727c）平等中無差別，世諦故凡夫法中有差別。」 ^lun-95-158

復問：「若凡夫乃至佛無有差別，云何三寶大[^213]現於世間，大利益眾生？」 ^lun-95-159

佛答：平等即是法寶，法寶即是佛寶、僧寶。何以故？未得法時，不名為佛；得平等法故名為佛；得是平等法故，分別有須陀洹等差別。 ^lun-95-160

須菩提受佛教：「是法皆無合、無散，無色、無形、無對，一相，所謂無相。 ^lun-95-161

唯[^214]佛有是力，於空、無相中，分別是凡夫、是聖人。」 ^lun-95-162

佛告須菩提：「如是！如是！若諸佛不分別是法，云何當知有地獄乃至十八不共法？」 ^lun-95-163

問曰：諸佛如日出，不能令高者下、下者高，但能照明萬物，令有眼者別識；諸佛亦如是，亦不轉諸法相，但以一切智照，為人演說令知。汝何以故言：「若佛[^215]不分別諸法，云何知有地獄乃至十八不共法？」如今畜生等現目所見，人皆識知，何須佛說！ ^lun-95-164

答曰： ^lun-95-165

佛雖不作好醜諸事[^216]，而演說示人。 ^lun-95-166

知有二種：一者、凡夫虛妄知，二者、如實知。 ^lun-95-167

知[^217]畜生等相，是凡人[^218]虛妄知；佛為知實相，故言：「佛不分別諸法，云何知有地獄等。」 ^lun-95-168

復次，諸佛法寂滅相、無戲論；此中若分別有地獄等相，不名為「寂滅」、「不[^219]二」、「無戲論法」。 ^lun-95-169

佛雖知寂滅、不二相，亦能於寂滅相中分別諸法，而不墮戲論。 ^lun-95-170

離諸法實相者，雖眼見畜生等，亦不能如實知其相。 ^lun-95-171

如牛，角、足、尾等諸分邊和合，更有牛法生，是為一。諸分多、牛法一，一不作多、多不作一。 ^lun-95-172

有人言：此說非也！除此諸分，應更有牛法力用可見。 ^lun-95-173

牛法眾分和合生，而牛法不異眾分。何以（728a）故？見此眾分合故名為見牛，更不見餘物為牛。 ^lun-95-174

異者破一，一者破異，不一不異破一異；若無一異，云何有不一不異？ ^lun-95-175

若入是[^220]諸法平等中，爾時，始如實得牛相。 ^lun-95-176

是故言：「若佛不分別諸法相、不說二諦，云何善說畜生等？所謂於平等不動而分別諸法。」 ^lun-95-177

「不動」者，分別諸法時，不著一異相。 ^lun-95-178

須菩提白佛：「如佛於諸法等中不動，辟支佛乃至凡夫於諸法等中亦不動。」 ^lun-95-179

何以故？諸佛平等相，乃至凡夫亦平等相。 ^lun-95-180

「世尊！若爾者，佛云何分別諸法是色異，色性異、受性異，乃至有為、無為性異？ ^lun-95-181

若不分別諸法，菩薩行般若波羅蜜時，不得從一地至一地，乃至淨佛國土。」 ^lun-95-182

佛答：「於汝意云何？推尋色等相，為是空[^221]不？」 ^lun-95-183

「世尊！實[^222]空[^223]！」 ^lun-95-184

「空中有異相[^224]法不？」 ^lun-95-185

答言：「不！」何以故？是畢竟空，以無相智慧可解，是中云何有異相？ ^lun-95-186

\`2764\`佛語須菩提：若空中無異相，空便是實，是故汝云何於空中分別諸法作是難？ ^lun-95-187

畢竟空中，空亦不可得，各各相亦不可得，汝云何以空、各各相為難？ ^lun-95-188

以是因緣故，當知諸法平等中，無分別故無凡夫人；但凡夫人，非實相、不離實相，凡夫實相即是聖人相。是故言：「不但凡夫、不離凡夫，乃至佛亦如是。」 ^lun-95-189

須菩提以平等相大利益，欲知平等定相，是故問：「為是有為？為是無為？」 ^lun-95-190

佛答：「非有為、非無為。」 ^lun-95-191

何以故？若「有為」，皆是虛誑作法； ^lun-95-192

若「無為」，「無為法」無生住滅故無法，無法故不得名「無為」。 ^lun-95-193

因「有為」故有「無為」，如《經》中說：「離有為，無為不可得。」如離長（728b）無短，是相待義。 ^lun-95-194

問曰：「有[^225]為法」是無常，「無為法」是常，云何言「離有為，無為不可得」？ ^lun-95-195

答曰：「無為法」無分別故無相；若說常相，不[^226]得言「無相」。 ^lun-95-196

破有為法故名「無為」，更無異法。 ^lun-95-197

如人閉在牢獄，穿牆得出；破壁是空，更無異空，空亦不從因緣生。 ^lun-95-198

無為法亦如是，「有為法」中先有「無為」性，[^227]破「有為」即是「無為」。 ^lun-95-199

是故說「離有為，無為不可得」。 ^lun-95-200

是有為、無為性皆不合不散，一相，所謂「無相」。 ^lun-95-201

佛以世諦故說是事，非第一義。 ^lun-95-202

何以故？佛自說因緣：「第一義中無身、口、意行；有為、無為法平等，即是第一義。」 ^lun-95-203

觀是有為、無為法平等，亦不著一相。 ^lun-95-204

菩薩於第一義中不動而利益眾生；方便力故，種種因緣為眾生說法也[^228]。 ^lun-95-205

---

[^1]: 七喻＝七譬【宮】。（大正2，721d，n.17）

[^2]: 八十五＋（訖第八十六品）夾註【宋】【元】【宮】，（經作七喻品）夾註【明】。（大正25，721d，n.18）

[^3]: 不分卷【石】，〔經〕－【宋】【宮】【聖】。（大正25，721d，n.19）

[^4]: 《大品經義疏》卷10：「上明菩薩自他行成故得菩薩果，此譬明本性清淨。二、明不二平等。初品為三：第一、所^※^諸法雖本性清淨，而迷悟不同，故有六道差別、三乘之異；二、明虗實平等，真偽不二；第三、明雖有見聞，而無垢淨也。從第三章舉七譬，明雖見聞而無垢淨，故云〈七譬品〉，亦言〈性空品〉，亦云〈法性非作品〉也。」（卍新續藏24，338a15-20）

※「所」字疑剩。（卍新續藏24，338d，n.2）

[^5]: 《大品經義疏》卷10：「初中先問，次答。問中為二：初領前旨，次正設難。領前旨者，上品來明新學菩薩言於平等得成菩薩，然此等已理本性清淨非凡、聖之所造也，云何分別？第二、設難：諸法非凡、聖所作，本性平等，云何有諸道異耶？此中，凡兩邊列諸道，初列諸道上作難，明不應有諸道異也。」（卍新續藏24，338a20-b1）

[^6]: 〔諸〕－【宋】。（大正25，721d，n.20）

[^7]: 《大般若波羅蜜多經》卷478〈83 無事品〉：

爾時，具壽善現白佛言：「世尊！若一切法皆以無性而為自性，如是無性非諸佛作、非獨覺作、非菩薩作、非聲聞作，亦非住果、行向者作，云何施設諸法有異？謂此是地獄，此是傍生，此是鬼界，此是人，此是四大王眾天乃至他化自在天，此是梵眾天乃至色究竟天，此是空無邊處天乃至非想非非想處天，此是預流，此是一來，此是不還，此是阿羅漢，此是獨覺，此是菩薩，此是如來？」（大正7，420a21-29）

[^8]: 〔生〕－【宋】【元】【明】【宮】【聖】。（大正25，721d，n.21）

[^9]: 《大般若波羅蜜多經》卷478〈83
無事品〉：「由此業故施設地獄，由此業故施設傍生，由此業故施設鬼界，由此業故施設於人，由此業故施設四大王眾天乃至他化自在天，由此業故施設梵眾天乃至色究竟天，由此業故施設空無邊處天乃至非想非非想處天。」（大正7，420a29-b5）

[^10]: 〔陀〕－【聖】。（大正25，721d，n.22）

[^11]: 《大般若波羅蜜多經》卷478〈83
無事品〉：「由此法故施設預流、一來、不還，由此法故施設阿羅漢，由此法故施設獨覺，由此法故施設菩薩，由此法故施設如來？」（大正7，420b5-8）

[^12]: 〔出〕－【聖】【石】。（大正25，721d，n.23）

[^13]: 《大般若波羅蜜多經》卷478〈83 無事品〉：

世尊！無性之法定無作用，云何可言「由如是業生於地獄，由如是業生於傍生，由如是業生於鬼界，由如是業生於人中，由如是業生四大王眾天乃至他化自在天，由如是業生梵眾天乃至色究竟天，由如是業生空無邊處天乃至非想非非想處天，由如是法得預流果，由如是法得一來果，由如是法得不還果，由如是法得阿羅漢果，由如是法得獨覺菩提，由如是法入菩薩位行菩薩道，由如是法得一切相智名佛世尊，令諸有情解脫生死」？（大正7，420b8-18）

[^14]: 《大品經義疏》卷10：

佛答中為二：初、印述其所領：非凡聖所作，如文；「凡夫不入聖法」下第二，釋其難。釋難為三：初、釋有六道難，二、釋有三乘難。初釋有六道難者，明、迷故有六道，凡夫入聖法了悟則無六道也。「如須菩提所言」下，釋有三乘難，明實慧；二、釋方便慧拔出前六道眾生。此中答意直明三乘即是本性無著，本由斷顛倒差別，故有三乘差別，今所斷顛倒尚不可得，何況有三乘可得耶？有中尚不能得有三乘，無所有中云何得三乘差別耶？（卍新續藏24，338b15-23）

[^15]: （無）＋報【石】。（大正25，721d，n.24）

[^16]: 《大般若波羅蜜多經》卷478〈83 無事品〉：

佛告善現：「如是！如是！如汝所說。無性法中不可施設諸法有異，無業、無果亦無作用。」（大正7，420b18-20）

[^17]: 案：經云「五道」，論說「六道」。

[^18]: 〔若〕－【宋】【元】【明】【宮】【聖】【石】。（大正25，721d，n.25）

[^19]: 《大般若波羅蜜多經》卷478〈83
無事品〉：「但諸愚夫不了聖法毘奈耶故，不如實知諸法皆以無性為性，愚癡顛倒發起種種身、語、意業，隨業差別受種種身。依如是身品類差別，施設地獄、傍生、鬼界、若人、若天乃至非想非非想處。為欲濟拔如是愚夫愚癡顛倒受生死苦，施設聖法及毘奈耶分位差別，依此分位施設預流乃至獨覺、菩薩、如來。然一切法皆以無性而為自性，無性法中實無異法，無業、無果亦無作用，無性之法常無性故。」（大正7，420b20-29）

[^20]: 《大般若波羅蜜多經》卷478〈83 無事品〉：

復次，善現！如汝所說「無性之法定無作用，云何可言由如是法得預流果，廣說乃至由如是法得一切智名佛世尊，令諸有情脫生死」者，於意云何？諸所修道是無性不？諸預流果、一來、不還、阿羅漢果、獨覺菩提及菩薩道一切相智是無性不？（大正7，420b29-c5）

[^21]: 〔無〕－【石】。（大正25，722d，n.1）

[^22]: 《大般若波羅蜜多經》卷478〈83 無事品〉：

善現對曰：「如是！如是！諸所修道廣說乃至一切相智皆是無性。」（大正7，420c5-6）

[^23]: 《大般若波羅蜜多經》卷478〈83 無事品〉：

佛告善現：「無性及道，是一切法皆非相應非不相應，無色、無見、無對、一相──所謂無相。」（大正7，420c8-10）

[^24]: 《大品經義疏》卷10：

改^※1^「須菩提！是菩薩」下第二，明方便拔出六道，前直明迷故有故^※2^六道，今始明拔出之，又至人既悟無所有，復今欲拔出眾生悟無所有也。（卍新續藏24，338b23-c1）

※1「改」疑「次」，一無「改」字。（卍新續藏24，338d，n.12）

※2「故」字疑剩。（卍新續藏24，338d，n.13）

[^25]: 相＝想【聖】。（大正25，722d，n.2）

[^26]: （相）＋中【石】。（大正25，722d，n.3）

[^27]: 《大般若波羅蜜多經》卷478〈83
無事品〉：「愚夫異生愚癡顛倒，於無相法起有法想執著五蘊，於無常中起於常想，於諸苦中起於樂想，於無我中起於我想，於不淨中起於淨想，於無性法執著有性。由此菩薩摩訶薩眾行深般若波羅蜜多方便善巧，濟拔如是諸有情類，令離顛倒虛妄分別，方便安置無相法中，令勤修學解脫生死，證得畢竟常樂涅槃。」（大正7，420c10-17）

[^28]: 《大品經義疏》卷10：

「白佛返^※^有」下第二，明虗實平等、真偽不二也。問意：領上凡夫皆是顛倒不實，既有不實，必得實相，凡夫應有實相。佛答意：實由不實實也，故實皆不可得也。如自論：何有相待一，破相故也。（卍新續藏24，338c2-5）

※「返」應作「頗」。

[^29]: 《大般若波羅蜜多經》卷478〈83 無事品〉：

具壽善現復白佛言：「愚夫異生所執著事頗有真實而非虛妄，彼執著已造作諸業，由是因緣沈淪諸趣，不能解脫生死苦不？」（大正7，420c17-20）

[^30]: 《大般若波羅蜜多經》卷478〈83 無事品〉：

佛告善現：「愚夫異生所執著事乃至無有如細毛端可說真實而非虛妄，彼執著已造作諸業，由是因緣沈淪諸趣，不能解脫生死眾苦，唯有虛妄顛倒執著。」（大正7，420c20-23）

[^31]: 《大品經義疏》卷10：

「今為汝說譬喻」下第三，明雖有見、聞而無垢、淨。有此文來者疑言：既凡夫何見皆是虗妄、本無所有，何故有六根見、聞等耶？是故，今明如夢等中雖無有二，而不妨見、聞，雖有聞而無實所有也。（卍新續藏24，338c12-15）

[^32]: 《大般若波羅蜜多經》卷478〈83
無事品〉：「善現！於意云何？夢中見人受五欲樂，夢中頗有少分實事可令彼人受欲樂不？」（大正7，420c25-27）

[^33]: 《大般若波羅蜜多經》卷478〈83 無事品〉：

善現對曰：「夢所見人尚非實有，況有實事可令彼人受五欲樂！」（大正7，420c27-28）

[^34]: 〔若〕－【宋】【元】【明】【宮】【聖】。（大正25，722d，n.4）

[^35]: 〔若〕－【宋】【元】【明】【宮】【聖】。（大正25，722d，n.4-1）

[^36]: 《大般若波羅蜜多經》卷478〈83 無事品〉：

佛告善現：「於意云何？頗有諸法，若善若非善、若有記若無記、若有漏若無漏、若世間若出世間、若有為若無為，非如夢中所見事不？」（大正7，420c28-421a2）

[^37]: （1）《放光般若經》卷19〈85
有無品〉：「須菩提！夢中人頗有道念，有著斷事不？」（大正8，139b17-18）

（2）《大般若波羅蜜多經》卷478〈83 無事品〉：

佛告善現：「於意云何？夢中頗有真實修道，依彼修道有離雜染得清淨不？」（大正7，421a7-9）

[^38]: 《大般若波羅蜜多經》卷478〈83 無事品〉：

善現對曰：「不也！世尊！所以者何？夢所見法都無實事，非能施設、非所施設，修道尚無，況依修道有離雜染及得清淨！」（大正7，421a9-11）

[^39]: 生＋（中）【宋】【元】【明】【宮】。（大正25，722d，n.5）

[^40]: 《大般若波羅蜜多經》卷478〈83 無事品〉：

佛告善現：「於意云何？明鏡等中所現眾像，為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？」（大正7，421a11-14）

[^41]: 垢＋（淨）【石】。（大正25，722d，n.6）

[^42]: 〔淨〕－【石】。（大正25，722d，n.7）

[^43]: 澗（ㄐㄧㄢˋ）：1.兩山間的水溝。2.泛指澗谷、山谷。（《漢語大詞典》（六），p.149）

[^44]: （1）嚮＝響【宋】【元】【明】【宮】。（大正25，722d，n.8）

（2）嚮：4.通" 響 "。回聲，聲音。（《漢語大詞典》（三），p.536）

[^45]: 《大般若波羅蜜多經》卷478〈83 無事品〉：

佛告善現：「於意云何？山谷等中所發諸響，為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？」（大正7，421a21-24）

[^46]: 《大正藏》原作「如」，今依《高麗藏》作「汝」（第14冊，1328c13）。

[^47]: 相＝想【聖】。（大正25，722d，n.2）

[^48]: 《大般若波羅蜜多經》卷478〈83 無事品〉：

佛告善現：「於意云何？諸陽焰中現似水等，為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？」（大正7，421b2-5）

[^49]: 揵＝犍【明】。（大正25，722d，n.9）

[^50]: 廬觀：泛指樓閣亭臺。（《漢語大詞典》（三），p.1289）

[^51]: 無＋（有）【石】。（大正25，722d，n.10）

[^52]: 園＝薗【石】。（大正25，722d，n.11）

[^53]: 〔生〕－【石】。（大正25，722d，n.12）。

[^54]: 於＋（汝）【元】【明】。（大正25，722d，n.13）

[^55]: 《大般若波羅蜜多經》卷478〈83 無事品〉：

佛告善現：「於意云何？此中頗有實雜染者、清淨者不？」（大正7，421c24-25）

[^56]: 〔有〕－【宋】【宮】。（大正25，722d，n.14）

[^57]: 有＋（得）【元】【明】。（大正25，722d，n.15）

[^58]: 有＋（得）【宋】【元】【明】【宮】。（大正25，722d，n.16）

[^59]: 〔有〕－【石】。（大正25，722d，n.17）

[^60]: （無）＋淨【石】。（大正25，722d，n.18）

[^61]: 《大般若波羅蜜多經》卷478〈83 無事品〉：

佛告善現：「如雜染者及清淨者實無所有，由此因緣雜染、清淨亦非實有。所以者何？住我我所諸有情類虛妄分別，謂有雜染及清淨者，由此因緣謂有雜染及有清淨；非見實者謂有雜染及清淨者。如實見者知無雜染及清淨者，如是亦無雜染清淨實事可得，以一切法畢竟空故。」（大正7，421c26-422a4）

[^62]: 〔【論】〕－【宋】【宮】【聖】。（大正25，722d，n.19）

[^63]: （1）瞖＝翳【聖】。（大正25，723d，n.1）

（2）翳（ㄧˋ）：4.目疾引起的障膜。（《漢語大詞典》（九），p.676）

[^64]: 目＝自【聖】【石】。（大正25，723d，n.2）

[^65]: 何＋（有）【宋】【元】【明】。（大正25，723d，n.3）

[^66]: 〔其〕－【石】。（大正25，723d，n.4）

[^67]: （其）＋諸【石】。（大正25，723d，n.5）

[^68]: 案：經云「五道」，論說「六道」。

[^69]: 深＝染【宋】【元】【明】【宮】。（大正25，723d，n.6）

[^70]: （故）＋以【聖】【石】。（大正25，723d，n.7）

[^71]: 況＝所【石】。（大正25，723d，n.8）

[^72]: 生＝性【石】。（大正25，723d，n.9）

[^73]: 著＝若【宋】【元】【明】【宮】。（大正25，723d，n.10）

[^74]: 〔言〕－【石】。（大正25，723d，n.11）

[^75]: 曰＋（此是）【宋】【元】【明】【宮】。（大正25，723d，n.14）

[^76]: 多＋（許）【元】【明】【宮】【聖】【石】。（大正25，723d，n.15）

[^77]: 〔義實〕－【石】，〔義〕－【宋】【元】【明】【宮】。（大正25，723d，n.16）

[^78]: 念＝悲【宋】【元】【明】【宮】【聖】。（大正25，723d，n.17）

[^79]: 〔雖〕－【聖】。（大正25，723d，n.18）

[^80]: 〔故〕－【聖】。（大正25，723d，n.19）

[^81]: 〔業〕－【石】。（大正25，723d，n.21）

[^82]: 實＝有【聖】【石】。（大正25，723d，n.22）

[^83]: 《阿毘曇》：有垢有淨。（印順法師，《大智度論筆記》［H011］p.399）

[^84]: （1）若＋（無）【宋】【元】【明】【宮】【聖】【石】。（大正25，723d，n.23）

（2）《高麗藏》作「若眾生法無所屬」。（第14冊，1330c6-7）

[^85]: 無＋（所）【聖】【石】。（大正25，723d，n.24）

[^86]: 我＝身【宋】【宮】。（大正25，723d，n.26）

[^87]: 〔夫〕－【宋】【元】【明】【宮】。（大正25，723d，n.27）

[^88]: 〔我〕－【石】。（大正25，723d，n.28）

[^89]: 緣＝處【元】【明】【石】。（大正25，723d，n.29）

[^90]: 〔受〕－【聖】。（大正25，724d，n.1）

[^91]: 是＋（故）【石】。（大正25，724d，n.2）

[^92]: 〔故〕－【石】。（大正25，724d，n.3）

[^93]: 又＝人【石】。（大正25，724d，n.4）

[^94]: 垢＋（釋第八十五品）【聖】，（釋第八十四品竟）【石】。（大正25，724d，n.5）

[^95]: 平等品＝見實品【宮】。（大正25，724d，n.8）

[^96]: 八十六＋（有本作見實品）夾註【明】，（品）【宮】。（大正25，724d，n.9）

[^97]: 卷第九十六首【石】石山本無造號譯號，〔大智度論〕－【明】，〔大智......六〕十二字－【聖】，（大智......六）十二字＝（大智度經品第八十五平等品九十六）十\[一\五\]字【石】。（大正25，724d，n.7）

[^98]: 〔【經】〕－【宋】【聖】。（大正25，724d，n.10）

[^99]: 《大品經義疏》卷10：

此下第二，明諸法畢竟平等不二。智以目品，品開七段：第一、因須菩提問，略說平等然；第二、益平等之行；第三、明平等果；四、釋平等義；第五、明故有一切教門；第六、明一切法平等；第七、出平等相。

今是初。前問，次答。問中為三：第一、領悟無垢淨，二、重難無垢淨，三、漸遣垢淨兩人。今是上品末云：「如實見者，無垢淨；不如實見者，有垢淨。」

「須菩提白佛」此語，思惟非但如實見者、無者二無垢淨。

「不實見者，亦無垢淨」下，何以故？解無義釋，以一切法無所有故，何有垢淨？

「無所有中無垢淨」下第二，重難明無垢淨，無所有斷見，此中何有垢淨？有所有中，是常具^※1^亦無垢淨；所以重難者，上既以無所有釋無垢淨，滅者下受故，更以二門推無也。

「云何如實悟^※2^」者第三，漸迷悟兩人，云何上品明有實見者，不垢淨不實見垢淨耶？（卍新續藏24，388c17-339a6）

※1案：「具」應作「見」。

※2案：「悟」或作「語」。

[^100]: 《大般若波羅蜜多經》卷478〈84 實說品〉：

爾時具壽善現白佛言：「世尊！諸見實者既無雜染及無清淨，不見實者亦無雜染及無清淨。所以者何？以一切法無所有故。世尊！諸實說者既無雜染及無清淨，不實說者亦無雜染及無清淨。所以者何？以一切法無自性故。世尊！無自性法既無雜染及無清淨，有自性法亦無雜染及無清淨，諸有自性無自性法亦無雜染及無清淨。所以者何？以一切法皆用無性為自性故。世尊！若見實者及實說者無染無淨，不見實者、不實說者亦無染淨；云何，世尊！有時說有清淨法耶？」（大正7，422a5-18）

[^101]: 《大般若波羅蜜多經》卷478〈84 實說品〉：

佛告善現：「我說一切法平等性為清淨法。」（大正7，422a16-17）

[^102]: 〔是淨〕－【宋】【元】【明】【宮】。（大正25，724d，n.17）

[^103]: 淨＋（須菩提）【聖】【石】。（大正25，724d，n.18）

[^104]: 《大般若波羅蜜多經》卷478〈84 實說品〉：

具壽善現復白佛言：「何謂一切法平等性？」

佛告善現：「諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界，若佛出世、若不出世性相常住，是名一切法平等性，此平等性名清淨法。」（大正7，422a17-22）

[^105]: 《大般若波羅蜜多經》卷478〈84
實說品〉：「此依世俗說為清淨，不依勝義。所以者何？勝義諦中既無分別亦無戲論，一切名字言語道斷。」（大正7，422a22-24）

[^106]: 《大品經義疏》卷10：

「須菩提白佛」下第二，意^※1^平等之行。論云：須菩提領解平等之義，但為新發意菩薩作問。問從上第一義，過一切言語生；別言一切法空，不可說。佛上〈差別品〉中，何得言菩薩從諸佛所聞諸法自性空也？發意求菩提，今問既如夢約^※2^無所有，云何發？以故願行耶？（卍新續藏24，339a12-16）

※1「意」疑「答」。（卍新續藏24，339d，n.2）

※2「約」疑「幻」。（卍新續藏24，339d，n.3）

[^107]: 《大般若波羅蜜多經》卷478〈84 實說品〉：

具壽善現復白佛言：「若一切法如夢、像、響、焰、影、幻、化及尋香城，雖現似有而無實事，諸菩薩摩訶薩云何依此非實有法，發趣無上正等覺心。」（大正7，422a24-27）

[^108]: 《大品經義疏》卷10：

佛反問：「明布施皆如夢不？」答云：「如夢。」此是破甚先心義也。

「世尊！云何不虗妄諸行般若」下，明虗妄法不成。以今明虗妄法不成，以今明虗妄法不成脩行也。

「是不實虗妄法，不得菩提」下第三句，明虗妄法不得菩提也。（卍新續藏24，339a16-21）

[^109]: 言＝告【宋】【元】【明】【宮】。（大正25，724d，n.13）

[^110]: 《大般若波羅蜜多經》卷478〈84 實說品〉：

佛告善現：「於意云何？汝所說法，豈不一切如夢、像、響、焰、影、幻、化、尋香城耶？」（大正7，422b15-17）

[^111]: 〔如〕－【聖】【石】。（大正25，724d，n.14）

[^112]: 《大般若波羅蜜多經》卷478〈84 實說品〉：

佛告善現：「如是！如是！如汝所說。非實有法尚不能行布施波羅蜜多乃至般若波羅蜜多，況能圓滿！如是乃至非實有法尚不能行三十二大士相、八十隨好，況能圓滿！非實有法不能成辦所願事業，非實有法不能證得所求無上正等菩提。復次，善現！布施、淨戒、安忍、精進、靜慮、般若波羅蜜多，及餘無量無邊善法非實有故，不能證得所求無上正等菩提。善現當知！如是諸法一切皆是思惟造作，諸有思惟所造作法皆不能得一切智智。」（大正7，422b28-c9）

[^113]: 〔其〕－【聖】【石】。（大正25，724d，n.15）

[^114]: 《大品經義疏》卷10：

「是法然助道，不能答^※1^果」者，上破始行之發心、修行、果三義。今破懈怠之人明三義，還成三句，非不次第。先明脩行，二明得果，三明友^※2^心。今是初。論云：聽者聞是如夢行，是虗妄故，便生懈怠。會是虗妄何須行耶？今明佛如此行，雖是虗妄，而然助道。道者，如前三解，正亥智慧為道、涅槃為果，布施等是為^※3^道二──有為故然助道；涅槃之無為，不生不滅故，不可增益。如雨然助草木令增長，長不然益虗妄也。「無生無出」者，此領果相也。（卍新續藏24，339a21-b5）

※1「答」一作「益」。（卍新續藏24，339d，n.4）

※2「友」疑「發」。（卍新續藏24，339d，n.5）

※3「為」上一有「有」字。（卍新續藏24，339d，n.6）

[^115]: 意＝心【聖】。（大正25，724d，n.16）

[^116]: 《大般若波羅蜜多經》卷478〈84
實說品〉：「復次，善現！如是諸法於菩提道雖能引發，而於其果無資助用，由此諸法無生、無起，無實相故。諸菩薩摩訶薩行深般若波羅蜜多時，從初發心雖起種種身、語、意善，謂若修行布施、淨戒、安忍、精進、靜慮、般若波羅蜜多，如是乃至若修行一切智、道相智、一切相智，而知一切如夢、像、響、焰、影、幻、化及尋香城皆非實有。」（大正7，422c9-16）

[^117]: 《大般若波羅蜜多經》卷478〈84
實說品〉：「復次，善現！如是諸法雖非實有，若不圓滿，決定不能成熟有情、嚴淨佛土，證得無上正等菩提。謂菩薩摩訶薩若不圓滿布施、淨戒、安忍、精進、靜慮、般若波羅蜜多，乃至一切智、道相智、一切相智，決定不能成熟有情、嚴淨佛土，證得無上正等菩提。」（大正7，422c16-22）

[^118]: 《大般若波羅蜜多經》卷478〈84
實說品〉：「復次，善現！是諸菩薩摩訶薩行深般若波羅蜜多時，隨所修住一切善法，皆如實知如夢乃至如尋香城，謂若修行布施、淨戒、安忍、精進、靜慮、般若波羅蜜多，能如實知如夢乃至如尋香城；如是乃至若修行一切智、道相智、一切相智，能如實知如夢乃至如尋香城；若成熟有情、嚴淨佛土，求趣無上正等菩提，能如實知如夢乃至如尋香城，亦如實知諸有情類心行差別如夢乃至如尋香城。」（大正7，422c22-423a1）

[^119]: 《大般若波羅蜜多經》卷478〈84
實說品〉：「復次，善現！是諸菩薩摩訶薩行深般若波羅蜜多時，於一切法不取為有、不取為無，若由如是取故證得一切智智，亦知彼法如夢乃至如尋香城，不取為有、不取為無。所以者何？布施、淨戒、安忍、精進、靜慮、般若波羅蜜多乃至一切智、道相智、一切相智皆不可取故，善、非善法亦不可取故，有記、無記法亦不可取故，有漏、無漏法亦不可取故，世間、出世間法亦不可取故，有為、無為法亦不可取故。」（大正7，423a1-10）

[^120]: 可＋（得）【石】。（大正25，724d，n.17）

[^121]: 《大般若波羅蜜多經》卷478〈84
實說品〉：「是菩薩摩訶薩知一切法不可取已，求趣無上正等菩提。所以者何？以一切法皆不可取、都無實事，如夢乃至如尋香城。不可取法不能證得不可取法，然諸有情於如是法不知不見，是菩薩摩訶薩為饒益彼諸有情故，求趣無上正等菩提。」（大正7，423a10-16）

[^122]: 修＋（習）【元】【明】。（大正25，724d，n.18）

[^123]: （住）＋住【宋】【元】【明】【宮】。（大正25，724d，n.19）

[^124]: 〔者〕－【宮】【聖】【石】。（大正25，724d，n.20）

[^125]: 相＝想【聖】。（大正25，724d，n.20-1）

[^126]: 《大般若波羅蜜多經》卷478〈84
實說品〉：「復次，善現！是菩薩摩訶薩行深般若波羅蜜多時，見諸愚夫於非我中而住我想，於非有情住有情想，如是乃至於非知者住知者想，於非見者住見者想。是菩薩摩訶薩見是事已，深生憐愍，方便教化，令離顛倒妄想執著，安置無相甘露界中，住是界中不復現起我想乃至知、見者想，是時一切掉動、散亂、戲論、分別不復現行，心多安住寂靜淡泊無戲論界。」（大正7，423a20-28）

[^127]: 《大般若波羅蜜多經》卷478〈84
實說品〉：「此依世俗，不依勝義；以勝義中無所執著，自他差別不可得故。」（大正7，423b1-3）

[^128]: 《大般若波羅蜜多經》卷478〈84 實說品〉：

爾時，具壽善現白佛言：「世尊！佛得無上正等覺時所證佛法，為依世俗說名為得，為依勝義說名得耶？」（大正7，423b4-6）

[^129]: 《大般若波羅蜜多經》卷478〈84 實說品〉：

佛告善現：「佛得無上正等覺時所證佛法，依世俗故說名為得，不依勝義；若依勝義，能得、所得俱不可得。所以者何？若謂此人得如是法，便有所得；有所得者便執有二；執有二者，不能得果、亦無現觀。」（大正7，423b6-10）

[^130]: 不＝無【石】。（大正25，724d，n.21）

[^131]: 果＋（得）【聖】。（大正25，724d，n.22）

[^132]: 《大般若波羅蜜多經》〈84 實說品〉卷478：

佛告善現：「執有二者，不能得果、亦無現觀，執無二者亦復如是，有所執故，如執有二；若不執二、不執不二，則名得果、亦名現觀。所以者何？若執由此便能得果、亦有現觀，及執由彼不能得果、亦無現觀，俱是戲論。非一切法平等性中有諸戲論；若離戲論，乃可名為法平等性。」（大正7，423b12-18）

[^133]: 《大般若波羅蜜多經》卷478〈84 實說品〉：

具壽善現復白佛言：「若一切法皆以無性而為自性，此中何謂法平等性？」（大正7，423b18-20）

[^134]: （1）《放光般若經》卷20〈86 諸法等品〉：

佛報言：「亦不有有，亦不無無，亦無言說，是則等覺。等覺法者，亦無言說，亦無有法說等覺者。等覺者以過於諸法，凡夫愚人去等覺遠。」（大正8，140b22-25）

（2）《摩訶般若波羅蜜經》卷26〈86 平等品〉：

佛言：「若無有有法、無有無法，亦不說諸法平等相，除平等更無餘法離一切法平等相。平等相者，若凡夫、若聖人，不能行、不能到。」（大正8，414c3-6）

（3）《大般若波羅蜜多經》卷478〈84 實說品〉：

佛告善現：「若於是處都無有性亦無無性，亦不可說為平等性，如是乃名法平等性。善現當知！法平等性既不可說亦不可知，除平等性無法可得，離一切法無平等性。善現！當知法平等性，異生聖者俱不能行，非彼境故。」（大正7，423b20-25）

[^135]: 《大般若波羅蜜多經》卷478〈84 實說品〉：

具壽善現復白佛言：「法平等性豈亦非佛所行境耶？」（大正7，423b25-26）

[^136]: 行＋（亦）【元】【明】。（大正25，725d，n.1）

[^137]: 《大般若波羅蜜多經》卷478〈84 實說品〉：

佛告善現：「法平等性，一切聖者皆不能行亦不能證，謂諸預流、若諸一來、若諸不還、若阿羅漢、若諸獨覺、若諸菩薩、若諸如來，皆不能以法平等性為所行境，此中一切戲論分別皆不行故。」（大正7，423b26-c1）

[^138]: 〔能〕－【宋】【宮】。（大正25，725d，n.2）

[^139]: 今＝若【石】。（大正25，725d，n.3）

[^140]: 〔諸〕－【聖】。（大正25，725d，n.4）

[^141]: 〔是一平等〕－【宋】【宮】。（大正25，725d，n.5）

[^142]: 平等＝切法【明】。（大正25，725d，n.6）

[^143]: 《大般若波羅蜜多經》卷478〈84 實說品〉：

佛告善現：「佛於諸法雖得自在，若平等性與佛有別，可言是佛所行境界，然平等性與佛無別，如何可說佛行彼境？善現當知！若諸異生法平等性，若諸預流、一來、不還、阿羅漢、獨覺、菩薩、如來法平等性，如是一切法平等性，皆同一相──所謂無相，是一平等無二無別，故不可說此是異生法平等性，廣說乃至此是如來法平等性。於此一法平等性中，諸平等性既不可得，於中異生及預流等差別之相亦不可得。」（大正7，423c3-13）

[^144]: 《大般若波羅蜜多經》卷478〈84 實說品〉：

具壽善現復白佛言：「若一切法平等性中，諸差別相皆不可得，則諸異生及預流等法及有情應無差別。」（大正7，423c13-15）

[^145]: 〔無〕－【宋】【元】【明】【宮】。（大正25，725d，n.7）

[^146]: 〔間〕－【宋】【元】【明】【宮】。（大正25，725d，n.8）

[^147]: 《大般若波羅蜜多經》卷478〈84 實說品〉：

佛告善現：「於意云何？佛、法、僧寶法平等性各各別耶？」（大正7，423c20-21）

[^148]: 無＋（有）【宋】【元】【明】【宮】。（大正25，725d，n.9）

[^149]: 《大般若波羅蜜多經》卷478〈84 實說品〉：

善現對曰：「如我解佛所說義者，佛、法、僧寶法平等性皆無差別。所以者何？佛、法、僧寶法平等性，如是一切皆非相應非不相應，無色、無見、無對、一相──所謂無相。然佛世尊於無相法方便善巧，建立種種法及有情名相差別，所謂此是異生及法，乃至此是如來及法。」（大正7，423c21-27）

[^150]: 〔當知〕－【石】。（大正25，725d，n.10）

[^151]: 處天＝天處【聖】【石】。（大正25，725d，n.11）

[^152]: 《大般若波羅蜜多經》卷478〈84
實說品〉：「復次，善現！於意云何？若諸如來應正等覺不證無上正等菩提，設證無上正等菩提，不為有情建立諸法名相差別，諸有情類為能自知此是地獄，此是傍生，此是鬼界，此是人，此是天，......此是三寶，此是三乘──諸有情類於如是等差別名相能自知不？」（大正7，423c29-424a26）

[^153]: 法＋（平）【宋】【元】【明】【宮】【聖】。（大正25，725d，n.12）

[^154]: 《大般若波羅蜜多經》卷478〈84 實說品〉：

佛告善現：「是故如來於無相法方便善巧，雖為有情建立種種差別名相，而於諸法平等性中能無所動；雖於有情作大恩德，而於其中能不取相。」（大正7，424a28-b3）

[^155]: 中＋（亦）【石】「中」。（大正25，725d，n.13）

[^156]: 〔異〕－【宋】【元】【明】【宮】【聖】【石】。（大正25，725d，n.14）

[^157]: 〔故〕－【宋】【元】【明】【宮】。（大正25，725d，n.15）

[^158]: 〔能〕－【聖】【石】。（大正25，725d，n.16）

[^159]: 《大般若波羅蜜多經》卷478〈84 實說品〉：

具壽善現復白佛言：「若諸異生及諸聖者并一切法平等之性無差別者，今一切法及諸有情相各異故性亦應異，是則法性亦應各異，謂色乃至識相各異故性亦應異，......有漏、無漏法相各異故性亦應異，世間、出世間法相各異故性亦應異，有為、無為法相各異故性亦應異。

世尊！如是法等相若各異，是則法性亦應各異，云何於諸異相法等，可得安立法性一相？云何菩薩摩訶薩行深般若波羅蜜多時，不分別法及諸有情有種種性？若菩薩摩訶薩不分別法及諸有情有種種性，則應不能行深般若波羅蜜多；若不能行甚深般若波羅蜜多，則應不能從一菩薩地至一菩薩地；......若定不能於諸佛所種諸善根，則應不能嚴淨佛土、成熟有情；若定不能嚴淨佛土、成熟有情，則應不能證得無上正等菩提，轉正法輪度有情眾，令其永離惡趣生死。」（大正7，424b10-425a10）

[^160]: 《大般若波羅蜜多經》卷478〈84 實說品〉：

佛告善現：「如汝所言：若諸異生及諸聖者并一切法平等之性無差別者，今一切法及諸有情相各異故性亦應異，是則法性亦應各異，云何於諸異相法等，可得安立法性一相？云何菩薩摩訶薩行深般若波羅蜜多時，不分別法及諸有情有種種性乃至廣說？」（大正7，425a10-16）

[^161]: 《大般若波羅蜜多經》卷478〈84 實說品〉：

佛告善現：「於意云何？於空性中法等異相為可得不？謂色異相廣說乃至一切有為、無為異相為可得不？」（大正7，425a19-21）

[^162]: 《大般若波羅蜜多經》卷478〈84 實說品〉：

佛告善現：「由此當知法平等性非即一切愚夫異生，非離一切愚夫異生，如是乃至非即如來、應、正等覺，非離如來、應、正等覺；法平等性非即色，非離色，非即受、想、行、識，非離受、想、行、識，如是乃至非即有為及無為法，非離有為及無為法。」（大正7，425a23-28）

[^163]: 法＝性【宋】【元】【明】【宮】。（大正25，725d，n.17）

[^164]: 法＝性【宋】【元】【明】【宮】。（大正25，725d，n.17-1）

[^165]: 《大般若波羅蜜多經》卷478〈84
實說品〉：「善現當知！若有為界、若無為界，如是二界非合非散，無色、無見、無對、一相──所謂無相。」（大正7，425b2-4）

[^166]: 《大般若波羅蜜多經》卷478〈84
實說品〉：「一切如來、應、正等覺依世俗說不依勝義。所以者何？非勝義中身行、語行、意行可得，非離身行、語行、意行勝義可得。善現當知！即有為法及無為法平等法性說名勝義，非離一切有為、無為別有勝義。」（大正7，425b4-9）

[^167]: 行＝成【宋】【宮】【聖】。（大正25，725d，n.18）

[^168]: 《大般若波羅蜜多經》卷478〈84
實說品〉：「是故菩薩摩訶薩行深般若波羅蜜多時，不動勝義而行菩薩摩訶薩行，成熟有情、嚴淨佛土，證得無上正等菩提，轉妙法輪度有情眾，令其永離生老病死，證得究竟常樂涅槃。」（大正7，425b9-13）

[^169]: （1）無＝中【宋】【元】【明】【宮】【聖】【石】。（大正25，725d，n.19）

（2）案：《大正藏》原作「無」，今依【宋】【元】【明】【宮】【聖】【石】及前後文義作「中」。

[^170]: 〔實〕－【石】。（大正25，725d，n.20）

[^171]: 〔平〕－【宋】【元】【明】【宮】。（大正25，725d，n.21）

[^172]: 〔法〕－【宋】【宮】。（大正25，726d，n.1）

[^173]: 知＝智【聖】。（大正25，726d，n.2）

[^174]: 觀＝視【元】【明】。（大正25，726d，n.3）

[^175]: 知＝智【石】。（大正25，726d，n.4）

[^176]: 〔作〕－【宋】【宮】。（大正25，726d，n.5）

[^177]: 說＝法【宋】。（大正25，726d，n.6）

[^178]: 法＋（法）【宮】。（大正25，726d，n.7）

[^179]: 時＝是【石】。（大正25，726d，n.8）

[^180]: 出＋（無）【元】【明】【聖】【石】。（大正25，726d，n.9）

[^181]: 語言＝言語【石】。（大正25，726d，n.10）

[^182]: 〔相〕－【宋】【宮】。（大正25，726d，n.11）

[^183]: 〔可〕－【宋】【宮】。（大正25，726d，n.12）

[^184]: 來＝求【明】。（大正25，726d，n.13）

[^185]: （1）怜＝憐【明】【聖】【石】。（大正25，726d，n.14）

（2）怜（ㄌㄧㄢˊ）：同"憐"。1.哀憐，憐憫。2.憐愛，喜愛。（《漢語大詞典》（七），p.482）

[^186]: 〔所〕－【石】。（大正25，726d，n.15）

[^187]: 求＝而【聖】。（大正25，726d，n.16）

[^188]: 薄＝漸【石】。（大正25，726d，n.17）

[^189]: 《正觀》（6），p.218：「菩薩自利益，亦利益眾生」，參見《大智度論》卷66（大正25，525a3-28）、卷85（大正25，652b3-5）、卷87（大正25，666c2-667b6）、卷89（大正25，688b19-c8）。

[^190]: 〔是〕－【宋】【宮】。（大正25，726d，n.18）

[^191]: 斷滅＝折減【元】【明】【宮】。（大正25，726d，n.19）

[^192]: 自能＝能自【宋】【元】【明】【宮】。（大正25，726d，n.20）

[^193]: 己＝巳【聖】【石】。（大正25，726d，n.21）

[^194]: 〔但〕－【石】。（大正25，726d，n.22）

[^195]: 着＝於【宋】【元】【明】【宮】【聖】【石】。（大正25，726d，n.23）

[^196]: 妄＝望【聖】【石】。（大正25，726d，n.24）

[^197]: 是＋（名）【聖】【石】。（大正25，726d，n.25）

[^198]: 怨＝惡【石】。（大正25，726d，n.26）

[^199]: 亦＝示【石】。（大正25，727d，n.1）

[^200]: 即是＝是即【聖】【石】。（大正25，727d，n.2）

[^201]: 〔說〕－【石】。（大正25，727d，n.3）

[^202]: 〔是〕－【宋】【宮】。（大正25，727d，n.4）

[^203]: 詰＝鞊【聖】【宮】【石】。（大正25，727d，n.5）

[^204]: 《維摩詰所說經》卷中〈9
入不二法門品〉（大正14，550b28-551c26）。

[^205]: 〔入〕－【宋】【元】【明】【宮】。（大正25，727d，n.6）

[^206]: 名＝各【宋】，〔名〕－【石】。（大正25，727d，n.7）

[^207]: 〔法〕－【宋】【宮】【聖】【石】。（大正25，727d，n.8）

[^208]: 不＋（憂）【宋】【元】【明】【宮】【聖】。（大正25，727d，n.9）

[^209]: 〔說〕－【宋】【元】【明】【宮】。（大正25，727d，n.10）

[^210]: 《正觀》（6），p.219：參見《大智度論》卷78〈65
稱揚品〉：「第一義即是平等法，但以異名說。」（大正25，612c15-16）

[^211]: （佛亦）＋不【石】。（大正25，727d，n.11）

[^212]: 〔言〕－【石】。（大正25，727d，n.12）

[^213]: 〔大〕－【元】【明】【聖】【石】。（大正25，727d，n.13）

[^214]: 唯＝雖【宋】【元】【明】【宮】。（大正25，727d，n.14）

[^215]: 〔佛〕－【宋】【元】【明】【宮】。（大正25，727d，n.15）

[^216]: 事＝相【聖】。（大正25，727d，n.16）

[^217]: 〔知〕－【宋】【元】【明】【宮】。（大正25，727d，n.17）。

[^218]: 人＝夫【宋】【元】【明】【宮】【聖】【石】。（大正25，727d，n.18）

[^219]: 不＝無【石】。（大正25，727d，n.19）

[^220]: 是＝若【明】。（大正25，728d，n.1）

[^221]: 空＝虛【石】。（大正25，728d，n.15）

[^222]: 實＋（爾）【元】【明】。（大正25，728d，n.15）

[^223]: 空＝爾【石】。（大正25，728d，n.15）

[^224]: 〔相〕－【宋】【元】【明】【宮】。（大正25，728d，n.15）

[^225]: 〔有〕－【石】。（大正25，728d，n.1）

[^226]: 不＋（可）【石】。（大正25，728d，n.3）

[^227]: 「有為法中先有無為性」、「破有為即是無為」即在說明「有為法實相即是無為」。

（1）參見《大智度論》卷6〈1 序品〉：

問曰：「虛空有相，汝不知故言無，無色處是虛空相。」

答曰：「不爾！無色是名破色，更無異法，如燈滅，更無法。」（大正25，102c26-103a11）

（2）參見《大智度論》卷72〈54 大如品〉：

須菩提白佛言：「世尊！是般若波羅蜜相，隨順一切法無所障礙。」何以故？於般若波羅蜜亦不著。說不障礙因緣：「如虛空等故。」譬如壁中先有空相，小兒以橛釘之力少故不入，大力者能入；行者亦如是，色等諸法中自有如實相，智慧力少故不能令空，大智者能知，是故說：「諸法無礙如虛空平等。」（大正25，563c24-564a2）

[^228]: 〔也〕－【宋】【宮】【聖】，也＋（釋第八十五品竟）【石】。（大正25，728d，n.14）