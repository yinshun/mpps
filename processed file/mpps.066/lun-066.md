釋曰： ^lun-066-1

釋提桓因是諸天主，利根、智[^9]勝、信佛法故，倍復增益；如火得風，愈[^10]更熾盛[^11]。聞須菩提以種種因緣讚般若波羅蜜，佛以深理成其所讚。 ^lun-066-2

帝釋發希有心，作是念：若善男子、善女人得聞般若經耳者，是人於前世多供養諸佛、作大功德，今世得遇好師、同學等善知識；因先世供養佛、緣今世善知識故，聞般若波羅蜜能信；何況讀、誦、思惟、正憶念、修習禪定、籌量分別義趣、能成辦事者！當知是人從過去諸佛及弟子聞深般若波羅蜜義，信受，不怖、不畏。 ^lun-066-3

何以故？是人於無量阿僧祇劫行六波羅蜜等諸功德，是故雖未得阿鞞跋致地，於深法中不疑、不悔。 ^lun-066-4

譬如新劈[^12]乾毳[^13]，隨風東西；濕毳緤[^14]緻[^15]，則不可動。 ^lun-066-5

新發意菩薩亦如是，不久修德、作福淺薄、隨他人[^16]語，不能信受般若波羅蜜；若久修福德、不隨他語，則能信受深般若波羅蜜，不驚、不怖。 ^lun-066-6

帝釋思惟念般若波羅蜜有無量功德時，舍利弗知帝釋所念，而白佛言：「世尊！善男子、善女人雖未入菩薩位，能信受深般若波羅蜜，不驚、不怖，如說修[^17]行，是人大福德、智慧、信[^18]力故，當知如[^19]阿鞞跋致[^20]無異。」 ^lun-066-7

此中佛[^21]自說因緣：般若波羅蜜甚深！無相可[^22]取、（523a）可信、可受；若能信受，是為希有！如人空中種殖[^23]，是為甚難！[^24] ^lun-066-8

一切凡夫[^25]得勝法，則捨本事──如得禪定樂、捨五欲樂，乃至依有頂處、捨無所有處功德；不能無所依止而有所捨。如尺蠖[^26]尋條，安前足，進後足；盡樹端，更`1881`無所依止，還歸本處。 ^lun-066-9

是菩薩未[^27]得道，於般若波羅蜜無所依止，而能修福德、捨五欲，是事希有！ ^lun-066-10

是中說因緣：「是人先世信受，久行六波羅蜜，大集諸福德。」 ^lun-066-11

與信相違，則毀呰[^28]般若波羅蜜[^29]。如厚福德者，從久積集；不信毀呰者，亦從久習。 ^lun-066-12

問曰：若先世毀呰誹謗，應墮地獄，何緣復得聞般若？ ^lun-066-13

答曰： ^lun-066-14

有人言：是人墮地獄罪畢，還來毀呰，不說次[^30]後身。 ^lun-066-15

有人言：作業積集厚重，則能與果報；是人前世雖不信，而積業未厚，則未得果報；以餘福德故生人中，續復不信。 ^lun-066-16

復次，有人言：五逆罪，次後身必受；餘罪不爾，或次後身、或久後身。 ^lun-066-17

爾時，帝釋語舍利弗[^31]：「是般若波羅蜜，畢竟空、無所有故甚深。菩薩不久行功德，則著心堅固、信力微弱，不信般若波羅蜜乃至一切智，何足怪？」 ^lun-066-18

帝釋思惟籌量：「信般若波羅蜜，福德無量；不信者，得罪深重。」深愛[^32]敬般若波羅蜜故，發是言：「我當禮是般若！何以故？禮般若波羅蜜，則為禮一切智；禮一切智者，則禮三世十方諸佛。」 ^lun-066-19

爾時，佛可其言，復說讚般若波羅蜜因緣，所謂諸佛一切智慧皆從般若中生，是故言：「若有菩薩欲住一切智中乃至總攝比丘僧，當習行般若波羅蜜。」 ^lun-066-20

釋曰[^52]： ^lun-066-21

爾時，帝釋從佛聞讚般若波羅蜜具足故，今問佛：「菩薩云何住般若波羅蜜，從禪波羅蜜乃至十八不共法？」 ^lun-066-22

佛讚言「^善哉！善哉[^53]」者，以釋提桓因，諸天中主，言必可信。問是事，斷大眾疑，通達無礙，能大利益，故言：「^善哉！善哉！」 ^lun-066-23

復次，佛以帝釋能捨上妙五欲、七寶、宮殿，能問佛賢聖所行事，是故言「^善哉」。 ^lun-066-24

「^以佛神力故，汝能樂問此事」，是中更有上妙諸天觀佛神德無量；今帝釋能於大眾中諮問佛事，故是佛威神。如《持心經》說：「佛光明入身中，能問佛事。」[^54] ^lun-066-25

「^佛答憍尸迦：若菩薩不住色等，是習行般若波羅蜜」者，是菩薩見色無常、苦等過罪，故不住色；若不住色，即是能習行般若波羅蜜。[^55] ^lun-066-26

`1886`凡夫人見色著色故，起顛倒[^56]煩惱，失是般若波羅蜜（524b）道。 ^lun-066-27

以是故，不住者，能習行般若波羅蜜。 ^lun-066-28

五眾、十二入、十八界亦如是。 ^lun-066-29

問曰：何以故不住六波羅蜜等各各自習其行？ ^lun-066-30

答曰：是六波羅蜜等皆是善法行法，以是故說：不住六度等，言「各習其行」；眾、界、入，為「習行般若波羅蜜」。 ^lun-066-31

若於是法中不著，則斷愛著；斷愛著故，色等諸法中清淨習。 ^lun-066-32

此中說不住因緣，所謂不得色等法住處，不得色等法習處。 ^lun-066-33

復次，佛以此事難解，故更說因緣： ^lun-066-34

「^不習色」者，是菩薩見色過，故不住色中；不住故不習。 ^lun-066-35

「^習色」名取色相──若常、若無常等。 ^lun-066-36

復次，菩薩常行善法──正語、正業等，積習純厚，故名「^習色」。 ^lun-066-37

今菩薩欲行般若[^57]故，散壞是色，不習[^58]。 ^lun-066-38

所以者何？過去色已滅[^59]、未來色未有，故不可習；現在色生時即滅故不住，若住一念尚無習，何況念念滅？是故此中說不習色因緣：「三世色不可得。」 ^lun-066-39

乃至十八不共法亦如是。 ^lun-066-40

若能如是觀諸法散壞，不取相，是名「能習色等[^60]諸法實相」。 ^lun-066-41

爾時，舍利弗從佛聞是義，歡喜，深入空智，白佛：「^般若波羅蜜甚深！」 ^lun-066-42

佛然可，成其所讚：「^色等諸法如故[^61]甚深。」 ^lun-066-43

佛語：「不但眼見色甚深，以般若波羅蜜分別色入如實故甚深。」 ^lun-066-44

如雨渧渧，不名甚深；和合眾流，入於大海，乃名甚深。色等亦如是。 ^lun-066-45

天眼、肉眼，見淺而不深；若以慧眼觀，則深不可測。[^62]甚深故難可測量，唯有諸佛`1887`乃盡其底。 ^lun-066-46

甚深不可測量，故名「無量」。無有智慧能取色等實相──若常、若無常，籌量有過罪故。 ^lun-066-47

是時，舍利弗及諸聽者作是念：「（524c）般若波羅蜜不可測量、無有量，菩薩當云何行？」佛知其念，告舍利弗：「菩薩摩訶薩若行色等甚深者，則為失般若波羅蜜；若不行色甚深，是[^63]為得般若波羅蜜。」 ^lun-066-48

凡夫鈍根，故言甚深；若有一心、福德、利根者，為非甚深。 ^lun-066-49

譬如水深淺無定，若於小兒則深，長者則淺；乃至大海，於人則深，於羅睺阿修羅王則淺。如是，於凡夫人、新發意、懈怠者為甚深，於久積德阿鞞跋致則淺；諸佛如羅睺阿修羅王，於一切法無有深者，得無礙解脫故。 ^lun-066-50

以是故知：為眾生及時節、利鈍、初久、懈怠精進故，分別說深淺。 ^lun-066-51

不可測量、無有量，亦如是。 ^lun-066-52

此中佛自[^64]說因緣：「色等法甚深相為非色。何以故？怖畏、心沒、疑悔故，以色為甚深。色相則無深。」如[^65]先說。[^66] ^lun-066-53

舍利弗白佛言：「^世尊！是般若波羅蜜甚深，甚深相難見、難解。」 ^lun-066-54

問曰：上說「^菩薩不行甚深，為行般若波羅蜜」，[^67]今舍利弗何以復說「^甚深」？ ^lun-066-55

答曰：舍利弗非定心說甚深，得佛意趣，為人故說「甚深」。是故此中說：「世尊！不應於新發意菩薩前說是般若波羅蜜，新學菩薩聞是深智慧則心沒。應當在阿鞞跋致菩薩前說；阿鞞跋致[^68]智慧深故，信而不沒。」譬如深水，不應使小兒渡[^69]，應教大人令渡[^70]。 ^lun-066-56

帝釋問舍利弗：「若為新發意菩薩說，有何等過？」 ^lun-066-57

舍利弗答：是新發意者則不信、心沒，心沒故生疑悔、怖畏──若受一切空法，我云何當墮斷滅中？若不受者，佛所說法，何可不受──是故怖畏、生疑悔。 ^lun-066-58

若心定，則生惡邪毀呰；毀呰（525a）果報，如〈地獄品〉中說。[^71]此中略說：「種三惡道業因緣，久久難得無上道。」 ^lun-066-59

[^121]釋曰： ^lun-066-60

爾時，帝釋問舍利弗：「^頗有未受記菩薩聞是深般若不[^122]驚、不怖者不？」 ^lun-066-61

舍利弗言：「無有不受記聞般若能信者。若[^123]或時能信者，當知垂欲受記，不過見一佛、二佛，便得受記。」 ^lun-066-62

佛可舍利弗語。 ^lun-066-63

舍利弗聞佛可其所說，心生歡喜；復欲分明了了是事故說譬喻，作是言：「夢中心為睡所覆故，非真心所作；若善男子、善女人於夢中發意行六波羅蜜乃至坐於[^124]道場，當知是人福德輕微，近於[^125]受阿耨多羅三藐三菩提記。何況菩薩摩訶薩覺時實心發阿耨多羅三藐三菩提、行六波羅蜜而不近受記！」 ^lun-066-64

「世尊！若人往來六道生死中，或時得聞般若波羅（526b）蜜，受持、讀、誦、正憶念，必知是人不久得[^126]阿耨多羅三藐三菩提。」 ^lun-066-65

`1894`如吞鉤之魚，雖復遊戲池中[^127]，當知出在[^128]不久；行者亦如是，深信樂般若波羅蜜，不久住於生死。 ^lun-066-66

此中舍利弗自說譬喻：「若人欲過險道」── ^lun-066-67

「^險道」者，即是世間。 ^lun-066-68

「^百由旬」者，是欲界；「^二百由旬」者，是色界；「^三百由[^129]旬」者，是無色界；「^四百由旬」者，是聲聞、辟支佛道。 ^lun-066-69

復次，「^四百由旬」是欲界，「^三百由旬」是色界，「^二百由旬」是無色界，「^百由旬」是聲聞、辟支佛。 ^lun-066-70

「^欲出」者，是信受行[^130]般若波羅蜜人。 ^lun-066-71

「^先見諸法[^131]相」者，見大菩薩捨世間欲樂，深心樂般若波羅蜜。 ^lun-066-72

「^壃界」者，分別諸法──是聲聞法，是辟支佛法，是大乘法；如是小利是聲聞，大利是菩薩；魔界是生死，佛界是般若波羅蜜、甘露法[^132]味不死之處。 ^lun-066-73

「^園林」者，隨佛道禪定、智慧等樂──如是等無量善法相。 ^lun-066-74

「^聚落」者，是柔順法忍，「^邑」[^133]是無生法忍，「^城」[^134]是阿耨多羅三藐三菩提。[^135] ^lun-066-75

「^得安穩[^136]」者，菩薩聞是法，思惟籌量行：「我得是法心安穩^＊^，當得阿耨多羅三藐三菩提。」 ^lun-066-76

「^賊」者，是我等六十二邪[^137]見。 ^lun-066-77

「^惡蟲[^138]」者，是愛、恚等諸煩惱。 ^lun-066-78

「^不畏賊」者，人不得便。 ^lun-066-79

「^不畏惡蟲」者，非人不得便。 ^lun-066-80

「^不畏飢」者，不畏不能得聖人真智慧。 ^lun-066-81

「^不畏渴」者，不畏不能得禪定、解脫等法樂味。 ^lun-066-82

此中自說因緣：「^菩薩摩訶薩得先相者，不久當得阿耨多羅三藐三菩提。」 ^lun-066-83

「^不畏墮惡道中、飢餓死」者，「^不畏墮聲聞、辟支佛地」。 ^lun-066-84

佛然可其喻，以麁喻細、以世間喻出世間。 ^lun-066-85

餘三譬喻，亦應如上分別說。[^139] ^lun-066-86

「^大海水」是無上（526c）道；「^平地無樹無山」，是般若波羅蜜經卷等。 ^lun-066-87

「^樹果」是無上道，「^樹華[^140]」是阿鞞跋致地；「^春時陳葉落，更生新葉」是諸煩惱邪見、疑等滅，能得般若波羅蜜經卷等。 ^lun-066-88

「^母人」是行者，「^所任[^141]身」是無上道，「^欲產相」是菩薩久習行般若波羅蜜；「^厭本所習」是患世間婬欲樂，不復喜著。 ^lun-066-89

佛讚其所說善哉。 ^lun-066-90

爾時，須菩提聞佛然[^142]舍利弗所說，讚其善哉，知佛意深敬念是菩薩，是故白佛言：「^世尊！甚為希有！善付菩薩事。[^143]」 ^lun-066-91

「^菩薩事」者，空道，福德道；亦如佛種種總相、別相說，以寄[^144]付阿難、彌勒等，入無餘涅槃後，好自奉行教示，利益眾生，無令謬錯！ ^lun-066-92

佛說善付因緣：諸菩薩發阿耨多羅三藐三菩提心。 ^lun-066-93

「^安穩^＊^多眾生」者，一切眾生中，無量無邊阿僧祇，除佛無能計知者；從佛得利`1896`益者不可數故[^145]名「多」。 ^lun-066-94

「^安穩^＊^」者，眾生著常，教[^146]無常；著樂者，教苦；著實者，教空；著我者，教無我──如是等名「^安穩^＊^」。 ^lun-066-95

凡夫人聞是，當時雖不喜樂，久久滅諸煩惱，得安穩^＊^樂；如服苦藥，當時雖苦，後得除患。 ^lun-066-96

「^無量眾生得樂」者，菩薩[^147]求般若波羅蜜未得成就時，以今世、後世樂利益眾生，如《菩薩本生經》說；若得般若波羅蜜已，斷[^148]諸煩惱，亦以世間樂、出世間樂利益眾生；若得無上道時，但以出世間樂利益眾生。 ^lun-066-97

「^安樂、饒益」者，但以憐愍心故安樂、饒益。 ^lun-066-98

饒[^149]者，多利益天[^150]、人；餘道中饒[^151]益少故不說。 ^lun-066-99

「^利益事[^152]」者，所謂四攝法。[^153] ^lun-066-100

以財施、法施二種攝取眾生。 ^lun-066-101

「^愛語」有二種：一者、隨意愛語，二者、隨其所愛（527a）法為[^154]說。 ^lun-066-102

是菩薩未得道，憐愍眾生，自破憍慢，隨意說法。 ^lun-066-103

若得道，隨所應度法為[^155]說──高心富人，為讚布施，是人能得他物利名聲福德故；若為讚持戒、毀呰破戒，則心不喜樂──如是等，隨其所應而為說法。 ^lun-066-104

「^利益」亦有二種： ^lun-066-105

一者、今世利、後世利──為說法[^156]，以法治生，勤修利[^157]事。 ^lun-066-106

二者、未[^158]信教令信，破戒令持戒，寡識令多聞，不施[^159]者令布施，癡者教智`1897`慧──如是等，以善法利益眾生。 ^lun-066-107

「^同事」者，菩薩教化眾生，令行善法，同其所行；菩薩善心，眾生惡心，能化其惡，令同己善。 ^lun-066-108

是菩薩以四種攝眾生令住十善道，是廣說四攝義： ^lun-066-109

於二施中法施。 ^lun-066-110

隨其所樂而為說法，是愛語中第一；眾生愛惜壽命，令行十善道，則得久壽。 ^lun-066-111

利益──於一切寶物利中，法利最勝，是為利益。 ^lun-066-112

同事中，同行善法為勝──是菩薩自行十善，亦以教人。 ^lun-066-113

有人言：後「自行十善」等，是第四同義，是故說：「自行十善，亦教人行。」 ^lun-066-114

「^自行初禪，亦教他行」，初禪等同離欲，同持戒，是故名相攝；相攝故，漸漸能以三乘法度。 ^lun-066-115

乃至非有想非無想處，亦如是。 ^lun-066-116

自行六波羅蜜，亦以教他。 ^lun-066-117

因般若故，令眾生得般若分，所謂得須陀洹等；[^160]方便力故自不證。 ^lun-066-118

是人福德、智慧力增益故，教無量阿僧祇菩薩令住六波羅蜜。自住阿鞞跋致地等，亦以教他；乃至自轉法輪，亦教他轉法輪。 ^lun-066-119

「是故我以慈悲心故善付是[^161]菩薩事，不以愛著故。」 ^lun-066-120

---

[^1]: 「大智度論釋歎信行品第四十五（卷六十六）」十七字＝「大智度論卷第六十六釋聞持品第四十五上」十八字【宋】【元】，＝「大智度論卷第六十六釋聞持品第四十五之上（經作經耳聞持品）」十八字【明】下同，＝「大智度論卷第六十六釋第四十五品上聞持品」十九字【宮】，＝「大智度經論釋第四十四品上逕耳品六十六」十八字【聖】，＝「摩訶般若波羅蜜品第四十四」十二字【石】。（大正25，522d，n.3）

[^2]: 佛＋（所）【宋】【元】【明】【聖】。（大正25，522d，n.6）

[^3]: 受＋（乃至正憶念）【宋】【元】【明】。（大正25，522d，n.7）

[^4]: 《大般若波羅蜜多經》卷438〈43 東北方品〉：

^時，天帝釋作是念言：「若善男子、善女人等得聞般若波羅蜜多甚深經典法門名字，一經耳者，是善男子、善女人等已於過去無量如來、應、正等覺親近供養、發弘誓願、種諸善根，多善知識之所攝受，況能書寫、受持、讀誦、如理思惟、為他演說，或能隨力如說修行！當知是人定於過去無量佛所親近承事、供養恭敬、尊重讚歎、殖眾德本，曾聞般若波羅蜜多，聞已受持、思惟、讀誦、為他演說、如教修行，或於此經能問能答，由斯福力今辦是事。若善男子、善女人等，已曾供養無量如來、應、正等覺，功德純淨，聞是般若波羅蜜多，其心不驚不恐不怖，聞已信樂如說修行，當知是人曾於過去多百千劫，修習布施乃至般若波羅蜜多故，於今生能成此事。」（大正7，204a12-26）

[^5]: 呰毀＝訾毀【宋】【宮】【聖】，＝毀訾【元】【明】。（大正25，522d，n.8）

[^6]: 〔深〕－【宋】【元】【明】【宮】【聖】。（大正25，522d，n.11）

[^7]: 般若與一切智：一切智從般若生，一切智即般若。（印順法師，《大智度論筆記》［E009］p.301）

[^8]: 含＝舍【明】。（大正25，522d，n.12）

[^9]: 智＋（慧）【聖】。（大正25，522d，n.15）

[^10]: 愈＝逾【宋】【元】【明】【宮】，＝踰【聖】。（大正25，522d，n.16）

[^11]: 《大正藏》原作「盡」，今依《高麗藏》作「盛」（第14冊，1035a20）。

[^12]: 劈＝擘【元】【明】，＝𨐯【宮】，＝辟【聖】。（大正25，522d，n.17）

[^13]: 毳（^ㄘㄨㄟˋ）：1.鳥獸的細毛。2.指獸毛皮。（《漢語大詞典》（六），p.1012）

[^14]: 緤（^ㄒㄧㄝˋ）：同「紲」。3.拴，縛。（《漢語大詞典》（九），p.776）

[^15]: 緻（^ㄓˋ）：1.細密，精密。（《漢語大詞典》（九），p.962）

[^16]: 〔人〕－【石】。（大正25，522d，n.18）

[^17]: 〔修〕－【宋】【元】【明】【宮】【聖】。（大正25，522d，n.20）

[^18]: 信＝倍【聖】，【聖】本傍註有「信或本」三字。（大正25，522d，n.21）

[^19]: 〔如〕－【聖】。（大正25，522d，n.22）

[^20]: 致＋（無畏）【聖】。（大正25，522d，n.23）

[^21]: 案：依經，此應為舍利弗所說。

[^22]: 〔可〕－【石】。（大正25，523d，n.1）

[^23]: 殖＝植【宋】【元】【明】【宮】。（大正25，523d，n.2）

[^24]: 參見《大智度論》卷85〈71 道樹品〉（大正25，651c）。

[^25]: 凡夫＝凡人【宋】【元】【明】【宮】【聖】。（大正25，523d，n.3）

[^26]: 蠖（^ㄏㄨㄛˋ）：蟲名，尺蠖，北方稱步曲，南方稱造橋蟲，體細長，生長於樹，爬行時一屈一伸，種類很多，為害各種植物。（《漢語大詞典》（八），p.975）

[^27]: 未＋（能）【石】。（大正25，523d，n.4）

[^28]: 呰＝訾【聖】。（大正25，523d，n.5）

[^29]: 〔波羅蜜〕－【宋】【元】【明】【宮】。（大正25，523d，n.6）

[^30]: 次＋（第）【聖】，但傍註有「或本無」三字。（大正25，523d，n.7）

[^31]: 弗＋（言）【聖】。（大正25，523d，n.8）

[^32]: 愛＝受【聖】。（大正25，523d，n.9）

[^33]: （爾時）＋釋【聖】。（大正25，523d，n.10）

[^34]: 空＋（外空）【聖】。（大正25，523d，n.11）

[^35]: 《大般若波羅蜜多經》卷438〈43 東北方品〉：

^爾時，天帝釋白佛言：「世尊！諸菩薩摩訶薩修行般若波羅蜜多時，云何住色？云何住受、想、行、識？云何住眼乃至意？云何住色乃至法？云何住眼識乃至意識？云何住般若波羅蜜多乃至布施波羅蜜多？云何住內空乃至無性自性空？云何住四念住乃至八聖道支？云何住佛十力乃至十八佛不共法？」（大正7，204c22-28）

[^36]: 《大般若波羅蜜多經》卷438〈43
東北方品〉：「^世尊！諸菩薩摩訶薩修行般若波羅蜜多時，云何習色？云何習受、想、行、識？乃至云何習佛十力乃至習十八佛不共法？」（大正7，204c28-205a2）

[^37]: 行＝得【石】。（大正25，523d，n.12）

[^38]: （1）《大般若波羅蜜多經》卷438〈43
東北方品〉：「^憍尸迦！諸菩薩摩訶薩修行般若波羅蜜多時，若於色不住不習，是為住習色；若於受、想、行、識不住不習，是為住習受、想、行、識；若於眼乃至意不住不習，是為住習眼乃至意；若於色乃至法不住不習，是為住習色乃至法；若於眼識乃至意識不住不習，是為住習眼識乃至意識。」（大正7，205a5-11）

（2）案：若依《大般若波羅蜜多經》，「若於五蘊不住不習，是為住習五蘊；若於六根不住不習，是為住習六根；若於六塵不住不習，是為住習六塵；若於六識不住不習，是為住習六識」，但如依《摩訶般若波羅蜜經》則為「不住蘊處界，皆為習行般若波羅蜜」。

[^39]: 習＋（行）【宋】【元】【明】【聖】【石】。（大正25，523d，n.13）

[^40]: 《大般若波羅蜜多經》卷438〈43
東北方品〉：「^何以故？憍尸迦！諸菩薩摩訶薩修行般若波羅蜜多時，於色不得可住可習，於受、想、行、識不得可住可習，乃至於佛十力不得可住、可習，乃至於十八佛不共法不得可住可習故。」（大正7，205a19-23）

[^41]: 《大般若波羅蜜多經》卷438〈43
東北方品〉：「^復次，憍尸迦！諸菩薩摩訶薩修行般若波羅蜜多時，若於色非住非不住、非習非不習，是為住習色。......若於佛十力乃至十八佛不共法非住非不住、非習非不習，是為住習佛十力乃至十八佛不共法。」（大正7，205a23-b10）

[^42]: 《大般若波羅蜜多經》卷438〈43 東北方品〉：

^佛言：「如是，舍利子！色真如難測量故，般若波羅蜜多難可測量；受、想、行、識真如難測量故，般若波羅蜜多難可測量；乃至十八佛不共法真如難測量故，般若波羅蜜多難可測量。」（大正7，205b24-28）

[^43]: 《大般若波羅蜜多經》卷438〈43 東北方品〉：

^佛言：「如是，舍利子！色真如無量故，般若波羅蜜多亦無量；受、想、行、識真如無量故，般若波羅蜜多亦無量；乃至十八佛不共法真如無量故，般若波羅蜜多亦無量。」（大正7，205b29-c4）

[^44]: 《大般若波羅蜜多經》卷438〈43
東北方品〉：「^舍利子！若菩薩摩訶薩修行般若波羅蜜多時，不行色甚深性，是行般若波羅蜜多。」（大正7，205c4-6）

[^45]: 相＝想【聖】。（大正25，523d，n.20）

[^46]: 《大般若波羅蜜多經》卷438〈43
東北方品〉：「^何以故？舍利子！色甚深性即非色，受、想、行、識甚深性即非受、想、行、識，乃至十八佛不共法甚深性即非十八佛不共法故。」（大正7，205c21-24）

[^47]: 難＋（可）【石】。（大正25，523d，n.21）

[^48]: 相＝想【宋】【元】【明】【宮】。（大正25，523d，n.22）

[^49]: 思量＝思議【石】。（大正25，524d，n.1）

[^50]: 《大般若波羅蜜多經》卷438〈43 東北方品〉：

^爾時，舍利子白佛言：「世尊！如是般若波羅蜜多既最甚深，難測無量難可信解，不應在彼新學大乘菩薩前說。」（大正7，206b7-9）

[^51]: 呰毀＝毀呰【宋】【元】【明】，呰＝訾【聖】＊。（大正25，524d，n.2）

[^52]: 〔釋曰〕－【宋】【宮】【聖】。（大正25，524d，n.3）

[^53]: 〔善哉〕－【宋】【宮】【聖】＊。（大正25，524d，n.4）

[^54]: 《思益梵天所問經》卷1〈1
序品〉：「^佛告網明：『如是，如是！如汝所言，若佛不加威神，眾生無有能見佛身，亦無能問。網明！當知，如來有光名寂莊嚴，若有眾生遇斯光者，能見佛身，不壞眼根；又如來光名無畏辯，若有眾生遇斯光者，能問如來其辯無盡；又如來光名集諸善根，若有眾生遇斯光者，能問如來轉輪聖王行業因緣；又如來光名淨莊嚴，若有眾生遇斯光者，能問如來天帝釋行業因緣；又如來光名得自在，若有眾生遇斯光者，能問如來梵天王行業因緣；又如來光名離煩惱，若有眾生遇斯光者，能問如來聲聞乘所行之道；又如來光名善遠離，若有眾生遇斯光者，能問如來辟支佛所行之道；又如來光名益一切智，若有眾生遇斯光者，能問如來大乘佛事。』」（大正15，33b28-c14）

[^55]: 見色無常等過罪，故不住色，不住色，則不習，即不取色常無常等相。（印順法師，《大智度論筆記》［E019］p.318）

[^56]: （1）到＝倒【宮】【聖】。（大正25，524d，n.5）

（2）《大正藏》原作「到」，今依【宮】【聖】及《高麗藏》作「倒」（第14冊，1037b22）。

[^57]: 般若＋（波羅蜜）【聖】。（大正25，524d，n.7）

[^58]: 不習＝色習【聖】，但傍註有「不或本」三字。（大正25，524d，n.8）

[^59]: （隨）＋滅【宋】【元】【明】【宮】【聖】。（大正25，524d，n.9）

[^60]: 等＋（習色等）【宋】【元】【明】【宮】。（大正25，524d，n.10）

[^61]: 故＝是【聖】。（大正25，524d，n.11）

[^62]: 深，不深。（印順法師，《大智度論筆記》〔E014〕p.309）

[^63]: 〔是〕－【聖】。（大正25，524d，n.12）

[^64]: 自＝目【宋】。（大正25，524d，n.13）

[^65]: 《大正藏》原作「知」，今依《高麗藏》作「如」（第14冊，1038b3）。

[^66]: 參見《大智度論》卷66〈45歎信行品〉（大正25，524b21-29）。

[^67]: 參見《大智度論》卷66〈45歎信行品〉（大正25，523c14-20）。

[^68]: 致＋（菩薩）【聖】。（大正25，524d，n.14）

[^69]: 渡＝度【聖】。（大正25，524d，n.15）

[^70]: 明註曰「令」，北藏作「今」，令＝合【聖】。（大正25，524d，n.16）

[^71]: 《正觀》（6），p.175：參見《摩訶般若波羅蜜經》卷11〈41
信毀品〉（大正8，304c6-21）；《放光般若經》卷9〈42
泥犁品〉（大正8，63a10-17）；《大般若波羅蜜多經》卷435（大正7，187c1-188a6）；《道行般若經》卷3〈5
泥犁品〉（大正8，441b1-12）；《大明度經》卷3〈6
地獄品〉（大正8，488a2-10）；《摩訶般若鈔經》卷3〈5
地獄品〉（大正8，523a）；《小品般若經》卷3〈8
泥犁品〉（大正8，550c5-26）。

[^72]: （摩訶般若波羅蜜品第四十四之二）＋【經】【聖乙】，〔【經】〕－【宋】【宮】【聖乙】＊。（大正25，525d，n.1）

[^73]: 垂（^ㄔㄨㄟˊ）：11.將近。（《漢語大詞典》（二），p.1077）

[^74]: （得）＋阿【聖】【石】。（大正25，525d，n.2）

[^75]: 《大般若波羅蜜多經》卷438〈43 東北方品〉：

^舍利子言：「有！憍尸迦！是菩薩摩訶薩不久當受大菩提記。憍尸迦！若菩薩摩訶薩聞說如是甚深般若波羅蜜多，心不驚惶、不恐、不怖亦不猶豫，當知是菩薩摩訶薩已受無上大菩提記。設未受者，不過一佛或二佛所，定當得受大菩提記。若不爾者，聞說如是甚深般若波羅蜜多，心定驚惶、恐怖、猶豫。」（大正7，206b24-c2）

[^76]: 蜜＝羅【聖乙】。（大正25，525d，n.3）

[^77]: 〔中〕－【宋】【元】【明】【宮】。（大正25，525d，n.4）

[^78]: 《大般若波羅蜜多經》卷438〈43 東北方品〉：

^爾時，佛告舍利子言：「如是！如是！如汝所說。舍利子！若菩薩摩訶薩久學大乘，久發大願，久修六種波羅蜜多及餘無量無邊佛法，久於無量無邊如來應正等覺供養、恭敬、尊重、讚歎，久事無量無邊善友──由此因緣，聞說如是甚深般若波羅蜜多，心不驚惶、不恐、不怖，亦不猶豫，聞已信解、受持、讀、誦、如理思惟、為他演說，或能書寫、如說修行。」（大正7，206c2-10）

[^79]: 覺＝學【聖】。（大正25，525d，n.5）

[^80]: （實）＋修【聖乙】【石】。（大正25，525d，n.6）

[^81]: 成＋（就）【聖】【聖乙】【石】。（大正25，525d，n.7）

[^82]: 〔是〕－【宮】。（大正25，525d，n.8）

[^83]: 〔善〕－【聖乙】。（大正25，525d，n.9）

[^84]: 《大般若波羅蜜多經》卷438〈43
東北方品〉：「^世尊！若善男子、善女人等得聞如是甚深般若波羅蜜多，信解、受持、讀誦、修習、如理思惟、為他演說，是善男子、善女人等或已得受大菩提記，或近當受大菩提記。世尊！是善男子、善女人等如住不退位菩薩摩訶薩，疾得無上正等菩提，由此得聞甚深般若波羅蜜多，能深信解、受持、讀誦、如理思惟、隨教修行、為他演說。」（大正7，207a3-10）

[^85]: 嶮（^ㄒㄧㄢˇ）：同" 險
"。1.險要，險阻，危險。（《漢語大詞典》（三），p.869）

[^86]: 若放牧＝若於牧【聖】，＝若放忟【聖乙】。（大正25，525d，n.10）

[^87]: 園＝薗【聖乙】＊。（大正25，525d，n.11）

[^88]: 邑：5.人民聚居之處。大曰都，小曰邑。泛指村落、城鎮。（《漢語大詞典》（十），p.576）

[^89]: 〔如〕－【聖乙】。（大正25，525d，n.12）

[^90]: 蟲＝虫【宋】【宮】【聖】【聖乙】下同。（大正25，525d，n.13）

[^91]: 〔是〕－【聖乙】。（大正25，525d，n.14）

[^92]: 受＋（持）【聖】。（大正25，525d，n.15）

[^93]: 出＝山【宮】【聖】【聖乙】【石】。（大正25，525d，n.16）

案：《大正藏》原作「出」，今依【宮】【聖】【聖乙】【石】作「山」。

[^94]: 未＝不【聖】。（大正25，525d，n.17）

[^95]: 劫百＝百劫【宋】【元】【明】【宮】【聖】【聖乙】【石】。（大正25，525d，n.18）

[^96]: 〔劫〕－【宮】【聖乙】。（大正25，525d，n.19）

[^97]: 〔萬〕－【宋】【元】【明】【宮】。（大正25，525d，n.20）

[^98]: 陳＝障【聖乙】＊。（大正25，525d，n.21）

[^99]: （葉）＋華【聖】。（大正25，525d，n.22）

[^100]: 出＝生【聖】。（大正25，525d，n.23）

[^101]: 〔大〕－【宮】【聖】【聖乙】【石】。（大正25，525d，n.24）

[^102]: 喜＋（言）【宮】【聖乙】【石】。（大正25，525d，n.25）

[^103]: 〔先〕－【宮】【聖】。（大正25，525d，n.26）

[^104]: 妊＝任【聖】【麗乙】。（大正25，525d，n.27）

[^105]: 諸菩薩＝諸人【宋】【元】【明】【宮】【聖】【聖乙】【石】。（大正25，525d，n.28）

[^106]: 「多陀阿伽度、阿羅呵、三藐三佛陀」等佛之異名，參見《大智度論》卷2（大正25，71b14-c13）、卷10（大正25，133a3-b3）、卷21（大正25，219b2-18）、卷24（大正25，236a21-b9）。

[^107]: 《大般若波羅蜜多經》卷438〈43
東北方品〉：「^爾時，具壽善現白佛言：『世尊！甚奇！如來、應、正等覺善能攝受諸菩薩摩訶薩，善能付囑諸菩薩摩訶薩。』」（大正7，207c6-9）

[^108]: 〔是〕－【宋】【元】【明】【宮】，【聖】。（大正25，525d，n.29）

[^109]: 〔薩〕－【聖乙】。（大正25，525d，n.30）

[^110]: 〔安樂〕－【宋】【元】【明】【宮】【聖】【聖乙】。（大正25，525d，n.31）

[^111]: 《大般若波羅蜜多經》卷438〈43
東北方品〉：「^是諸菩薩摩訶薩眾精勤修學菩薩行時，為欲饒益無量百千諸有情故，為欲攝受無量百千諸菩薩故，以四攝事而攝受之。何等為四？一者、布施。二者、愛語。三者、利行。四者、同事。是菩薩摩訶薩自正安住十善業道，亦安立他令勤修學十善業道。」（大正7，207c12-17）

[^112]: 想＝相【聖乙】。（大正25，525d，n.32）

[^113]: （令）＋住【聖】。（大正25，526d，n.1）

[^114]: 世界＝國土【聖乙】【石】＊。（大正25，526d，n.2）

[^115]: 辯＝辨【聖】【聖乙】。（大正25，526d，n.3）

[^116]: 〔令〕－【聖乙】【石】。（大正25，526d，n.4）

[^117]: 《大般若波羅蜜多經》卷438〈43
東北方品〉：「^自能攝受圓滿色身，亦勸無量百千菩薩令能攝受圓滿色身。」（大正7，208a11-12）

[^118]: （1）菩薩百劫修相好，參見《大智度論》卷4〈1 序品〉：

^問曰：菩薩幾時能種三十二相？

答曰：極遲百劫，極疾九十一劫。釋迦牟尼菩薩九十一大劫行辦三十二相。（大正25，87b24-27）

（2）有菩薩成就三十二相，欲令眾生眼見其身而得度，參見《大智度論》卷39〈4
往生品〉：

^【經】舍利弗！有菩薩摩訶薩行六波羅蜜時，成就三十二相，諸根淨利。諸根淨利故，眾人愛敬；以愛敬故，漸以三乘法而度脫之。如是，舍利弗！菩薩摩訶薩行般若波羅蜜時，應學身清淨、口清淨。

【論】釋曰：

是菩薩欲令眾生眼見其身得度故，以三十二相莊嚴身。

「諸根淨利」者，眼等諸根明利，出過餘人；信、慧根諸心數根等，利淨第一；見者歎其希有：「我無此事！」愛敬是菩薩，信受其語，世世具足道法，以三乘道入涅槃。

是三十二相、眼等諸根，皆從身、口業因緣清淨得，以是故，佛說：「菩薩應當淨身、口業。」（大正25，344b17-28）

[^119]: 「童真地」，參見《大智度論》卷29〈1 序品〉：

「^欲得鳩摩羅伽地」者，......如王子名鳩摩羅伽，佛為法王，菩薩入法正位，乃至十地故悉名王子，皆任為佛。如文殊師利，十力、四無所畏等悉具佛事故，住鳩摩羅伽地，廣度眾生。......若菩薩初生菩薩家者，如嬰兒；得無生法忍，乃至十住地，離諸惡事，名為鳩摩羅伽地。（大正25，275b18-29）

[^120]: （令）＋行【聖】。（大正25，526d，n.5）

[^121]: 〔【論】〕－【宋】【宮】【聖乙】。（大正25，526d，n.6）

[^122]: 不驚不怖＝不驚怖【宋】【元】【明】【宮】。（大正25，526d，n.7）

[^123]: 〔若〕－【聖乙】。（大正25，526d，n.8）

[^124]: 〔於〕－【石】。（大正25，526d，n.9）

[^125]: 於受＝受於【元】【明】【麗乙】。（大正25，526d，n.10）

[^126]: （當）＋得【聖】。（大正25，526d，n.11）

[^127]: 遊戲池中＝波地中遊戲【聖】。（大正25，526d，n.12）

[^128]: 在＋（外）【宋】【元】【明】。（大正25，526d，n.13）

[^129]: 〔由旬〕－【宋】【元】【明】【宮】。（大正25，526d，n.14）

[^130]: 〔行〕－【聖】。（大正25，526d，n.15）

[^131]: 〔法〕－【聖乙】【石】。（大正25，526d，n.16）

[^132]: 〔法〕－【宋】【元】【明】【宮】。（大正25，526d，n.17）

[^133]: 邑＋（者）【聖乙】【石】。（大正25，526d，n.18）

[^134]: 城＋（者）【聖乙】【石】。（大正25，526d，n.19）

[^135]: 道與城［可釋法華］：聚落邑城。（印順法師，《大智度論筆記》［E019］p.317）

[^136]: 穩＝隱【宋】【元】【明】【宮】＊。（大正25，526d，n.20）

[^137]: 邪＝耶【聖】【聖乙】。（大正25，526d，n.21）

[^138]: 蟲＝虫【宮】。（大正25，526d，n.22）

[^139]: 參見《正觀》（6），p.293，n.157：

在結構上，從《摩訶般若波羅蜜經》〈45 歎信行品〉［或作〈45
聞持品〉］以下到〈51
譬喻品〉，是在說久發意菩薩，在本品之初，先敘述久發意菩薩之後，舍利弗以夢中、覺時修行般若波羅蜜來說明久發意菩薩是「近受記」；接著，舍利弗舉譬喻，「如人欲過曠野險道，已見放牧者，園林等」（大正25，525a28-c1），來比喻久發意菩薩；然後，在佛陀的許可之下，舍利弗又舉三個譬喻（大正25，525b9-c8）：1、如欲見大海，發心往趣，不見樹相，2、如初春諸樹，陳葉已墮，3、母人懷妊，身體苦重，而《大智度論》先解說第1個「過險道」譬喻（大正25，526b5-28）後，為表明同一旨趣，才說「^餘三譬喻，亦應如上分別說」。

[^140]: 華＝葉【聖】。（大正25，526d，n.23）

[^141]: 任＝妊【宋】【元】【明】【宮】。（大正25，526d，n.24）

[^142]: 然＋（可）【聖】。（大正25，526d，n.25）

[^143]: 付囑菩薩。（印順法師，《大智度論筆記》［E019］p.318）

[^144]: 寄＝奇【聖】。（大正25，526d，n.26）

[^145]: 故＝知【宋】【元】【明】【宮】。（大正25，526d，n.27）

[^146]: 常＋（者）【宋】【元】【明】【宮】。（大正25，526d，n.28）

[^147]: （若）＋菩薩【聖乙】【石】。（大正25，526d，n.29）

[^148]: 斷＝滅【宋】【元】【明】【宮】【聖】。（大正25，526d，n.30）

[^149]: 〔饒〕－【宋】【元】【明】【宮】【聖乙】，饒＋（益）【聖】。（大正25，526d，n.31）

[^150]: 〔天人〕－【宮】，〔天〕－【聖】【聖乙】【石】。（大正25，526d，n.32）

[^151]: 饒＝餘【宮】。（大正25，526d，n.33）

[^152]: 事＝具【宮】【聖】，〔事〕－【聖乙】。（大正25，526d，n.34）

[^153]: 四攝。（印順法師，《大智度論筆記》［E014］p.309）

[^154]: 愛法為＝受為法【聖】。（大正25，526d，n.35）

[^155]: 法為＝為法【聖】。（大正25，527d，n.1）

[^156]: 〔法〕－【宋】【宮】。（大正25，527d，n.2）

[^157]: 利＝種【聖】。（大正25，527d，n.3）

[^158]: 未＝不【宋】【元】【明】【宮】【聖】【聖乙】。（大正25，527d，n.4）

[^159]: （好）＋施【元】【明】【聖】【聖乙】【石】。（大正25，527d，n.5）

[^160]: 須陀洹等是般若分。（印順法師，《大智度論筆記》〔E019〕p.318）

[^161]: 〔是〕－【宋】【元】【明】【宮】。（大正25，527d，n.6）