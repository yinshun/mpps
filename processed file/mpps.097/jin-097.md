【經】 ^jin-097-1

^$$貳、明薩陀波崙菩薩求般若相（承上卷96） ^jin-097-2

^$$（壹）廣明求法之相（承上卷96） ^jin-097-3

^$$一、明求法感應（承上卷96） ^jin-097-4

^$$（一）精誠致感空中聲應（承上卷96） ^jin-097-5

爾時，薩陀波崙[^2]菩薩受是空中教已，從是東行。不久，復作是念：『我云何不問空中聲：「我當何處去？去當遠近？當從誰聞般若波羅蜜？」』是時即住，啼哭憂愁，作是念：『我住是中，過一日一夜，若二、三、四、五、六、七日七夜[^3]，不念疲極，乃至不念飢渴、寒熱，不聞聽受般若波羅蜜因緣，終不起也！』[^4] ^jin-097-6

須菩提！譬如人有一子卒[^5]死，憂愁苦毒，唯懷懊惱，不生餘念。 ^jin-097-7

如是，須菩提！薩陀波崙菩薩爾時無有異心，但念：『我何時當得聞般若波羅蜜？我云何不問空中聲：「我應何處去？去當遠近？當從誰聞般若波羅蜜？」』 ^jin-097-8

須菩提！薩陀波崙菩薩如是愁念時，空中有佛語薩陀波崙菩薩言：『善哉！善哉！善男子！過去諸佛行菩薩道時，求般若波羅蜜，亦如汝今日。[^7] ^jin-097-9

善男子！汝以是勤精進愛樂法故，從是東行[^8]，去此五百由旬[^9]， ^jin-097-10

有城名眾香。其城七重，七寶莊嚴；臺觀、欄[^12]楯[^13]，皆以七寶校飾[^14]；七寶之塹[^15]，七寶行樹，周匝七重。其城縱廣十二由旬，豐樂安靜，人民熾盛[^16]；`2795`五百市里，街巷相當，端嚴如畫[^17]，橋津[^18]如地，寬博清淨。七重城上，皆有七寶樓櫓[^19]，寶樹行列，以黃金、白銀、車𤦲[^20]、馬瑙[^21]、珊瑚、琉璃、頗梨[^22]、紅色真珠以為枝葉。寶繩連綿，金為鈴網，以覆城上。風吹（734b）鈴聲，其音和雅，娛樂眾生；譬如巧作五樂，甚可悅[^23]喜[^24]。[^25] ^jin-097-11

其城四邊，流池清淨，冷暖調適；中有諸船，七寶嚴飾；是諸眾生宿業所致，乘此寶船娛樂遊戲。諸池水中種種蓮華──青、黃、赤、白，眾雜好華遍覆水上，是三千大千世界所有眾華皆在其中。 ^jin-097-12

其城四邊有五百園[^26]觀，七寶莊嚴，甚可愛樂。一一園中，各有五百池，池[^27]各縱廣十里，皆以七寶校成，雜色莊嚴。諸池水中亦有青、黃、赤、白蓮華彌[^28]覆水上；其諸蓮華大如車輪，青色青光、黃色黃光、赤色赤光、白色白光。諸池水中鳧[^29]鴈、鴛鴦，異類眾鳥，音聲相和。 ^jin-097-13

是諸園觀適[^30]無所屬，是諸眾生宿業所致，長夜信樂深法，行般若波羅蜜因緣故，受是果報。[^31] ^jin-097-14

善男子！是眾香城中有大高[^32]臺，曇無竭菩薩摩訶薩宮舍在上[^33]。 ^jin-097-15

其宮縱廣一由旬，皆以七寶校[^34]成，雜色莊嚴，甚可喜樂。垣[^35]牆七重，皆亦七寶；七重[^36]欄[^37]楯，七寶樓閣；寶塹七重，皆亦七寶；周圍[^38]深塹，七寶累[^39]成；七重行樹，七寶枝葉，七重圍繞。[^40] ^jin-097-16

其宮舍中，有四種娛樂園：一名常喜，二名離憂，三名華飾，四名香飾。一一園中各有八池：一名賢，二名賢上，三名歡喜，四名喜上，五名安隱，六名多安隱，七名遠離，八名阿鞞跋致。 ^jin-097-17

諸池四邊，面各一寶──黃金、白銀、琉璃、頗梨；玟[^41]㻁[^42]為池底[^43]，[^44]其上布金沙。一一池側有八梯陛[^45]，種種妙寶以為嚴飾；諸梯陛間，有閻浮檀金芭蕉行樹。[^46] ^jin-097-18

`2797`一切池中種種蓮華──青、黃、赤、白，彌覆水上；諸池四邊，生好華樹；風吹諸華，墮池水中。其池成就八種功德[^47]，香若栴[^48]檀，色、味（734c）具足[^49]。 ^jin-097-19

曇無竭菩薩與六萬八千婇女，五欲具足，共相娛樂；及城中男女俱入常喜等園、賢等池中，五欲具足，共相娛樂。[^50] ^jin-097-20

善男子！曇無竭菩薩與諸婇女遊戲娛樂已，日三時說般若波羅蜜。 ^jin-097-21

眾香城內[^51]男女大小，於其城中多聚人處敷[^52]大法座。其座四足，或以黃金、或以白銀、或以琉璃、或以頗梨，敷以綩[^53]綖[^54]，雜色茵褥[^55]，垂諸幃[^56]帶；以妙白㲲[^57]而覆其上，散以種種雜妙花香；座高五里，張白珠帳[^58]。其池[^59]四邊，`2798`散五色花，燒眾名香，澤香塗地[^60]，供養、恭敬般若波羅蜜故。 ^jin-097-22

曇無竭菩薩於此座上說般若波羅蜜；彼諸人眾如是恭敬供養曇無竭，為聞般若波羅蜜故。[^61] ^jin-097-23

於是大會百千萬眾，諸天、世人一處和集，中有聽者，中有受者，中有持者，中有誦者，中有書者，中有正觀者，中有如說行者。 ^jin-097-24

當是時中[^62]，眾生以是因緣故，皆不墮惡道，不退轉於阿耨多羅三藐三菩提。[^63] ^jin-097-25

汝善男子！往趣曇無竭菩薩，當聞般若波羅蜜。 ^jin-097-26

善男子！曇無竭菩薩世世是汝善知識，能教汝阿耨多羅三藐三菩提，示、教、利、喜。是曇無竭菩薩本求般若波羅蜜時，亦如汝今。 ^jin-097-27

汝去莫計晝夜，莫生[^64]障礙心，汝不久當得聞般若波羅蜜！』 ^jin-097-28

爾時，薩陀波崙菩薩摩訶薩歡喜心悅，作是念：『我當何時得見是善男子，得聞般若波羅蜜？』[^66] ^jin-097-29

`2799`須菩提！譬如有人為毒箭所中，更無餘念，唯念[^67]：『何時當得良醫，拔出毒箭，除我此苦？』 ^jin-097-30

如是，須菩提！薩陀波崙菩薩摩訶薩更無餘念，但作是願：『我何時當得見曇無竭菩薩，令我得聞般若波羅蜜？我聞是般若波羅（735a）蜜，斷諸有心。』[^68] ^jin-097-31

是時，薩陀波崙菩薩於是處住念曇無竭菩薩，一切法中得無礙知見已[^69]，即得無量三昧門現在前，所謂^（1）^諸法性觀三昧，[^70]^（2）^諸法性不可得三昧，[^71]^（3）^破諸法無明三昧，[^72]^（4）^諸法不異三昧，^（5）^諸法不壞自在三昧，^（6）^諸法能照明三昧，^（7）^諸法離闇三昧，[^73]^（8）^諸法無異相續三昧，[^74]^（9）^諸法不可得三昧，^（10）^散華三昧，^（11）^諸法無我三昧，^（12）^如幻威勢三昧，^（13）^得如鏡像[^75]三昧，^（14）^得一切眾生語言三昧，^（15）^一切眾生歡喜三昧，^（16）^入分別音聲三昧，^（17）^得種種語言字句莊嚴三昧，^（18）^無畏三昧，^（19）^性常默然三昧，^（20）^得無礙解脫三昧，^（21）^離塵垢三昧，^（22）^名字語句莊嚴三昧，^（23）^見諸法三昧，^（24）^諸法無礙頂三昧，^（25）^如虛空三昧，^（26）^如金剛三昧，[^76]^（27）^不畏著色三昧，^（28）^得勝三昧，^（29）^轉眼三昧，^（30）^畢法性三昧，^（31）^能與安隱三昧，^（32）^師子吼三昧，^（33）^勝一切眾生三昧，^（34）^華莊嚴三昧，^（35）^斷疑三昧，^（36）^隨一切堅固三昧，^（37）^出諸法得神通力無畏三昧，^（38）^能達諸法三昧，^（39）^諸法財印三昧，^（40）^諸法無分別見三昧，^（41）^離諸見三昧，^（42）^離一切闇三昧，^（43）^離一切相三昧，^（44）^解脫一`2800`切著三昧，^（45）^除一切懈怠三昧，^（46）^得深法明三昧，^（47）^不可奪三昧，^（48）^破魔三昧，^（49）^不著三界三昧，^（50）^起光明三昧，^（51）^見諸佛三昧。[^77] ^jin-097-32

薩[^78]陀波崙菩薩住是諸三昧中[^79]，即見十方無量阿僧祇諸佛為諸菩薩摩訶薩說般若波羅蜜。 ^jin-097-33

---

[^1]: （大智度論......七）二十一字＝（大智度論卷第九十七釋薩陀波崙品第八十八中）二十字【宋】【元】【宮】，＝（大智度論卷第九十七釋薩陀波崙品第八十八之中）二十一字【明】，＝（大智度經論卷第九十七釋第八十七品中）十七字【聖】。（大正25，734d，n.1）
[^2]: 《大品經義疏》卷10： ^「爾時，薩陀波崙」下第二，感應三，有四句，謂兩感兩應也。初感中三：法、譬、合也。「我何不同空中聲」者上，但領誡勸之言妄^※1^問三事：一、不同^※2^者近遠。二、不問者不問所處。三、不問所從人。所以妄問者，先既大歡喜故，便忘問也。（卍新續藏24，341b13-17） ※1妄或作「忘」。 ※2「同」疑「問」。（卍新續藏24，341d，n.8）
[^3]: 夜＋（於此中住）【宋】【元】【明】【宮】。（大正25，734d，n.3）
[^4]: 《大般若波羅蜜多經》卷398〈77 常啼菩薩品〉： ^爾時，常啼菩薩摩訶薩受空中聲重教誡已，轉增歡喜從是東行。未久之間復作是念：「我寧不問彼空中聲遣我東行，去當遠近至何城邑？復從誰聞甚深般若波羅蜜多？」作是念已即住其處，搥胸悲歎憂愁啼泣。經須臾頃作是思惟：「我住此中過一晝夜，乃至或過七晝七夜，不辭疲倦，不念睡眠，不思飲食，不想晝夜，不怖寒熱，於內外法心不散亂，若未審知去之遠近所至城邑，及所從聞甚深般若波羅蜜多，終不起心捨於此處。」（大正6，1060b2-11）
[^5]: 卒（^ㄘㄨˋ）：突然，後多作"猝"。（《漢語大詞典》（一），p.876）
[^6]: 《大品經義疏》卷10：「^就應中為二：初、秤^※^歎安；次、答其三問。今是初。所以七日方應者，自少則精進未深，過多則然憂妨，令故七日而應問。問：空中既感佛現，何不即為說般若耶？答：以其人與法尚有深重因緣故，佛不能度之。問：空中是何等佛？答：有解云：非真佛，是諸化佛身及大菩薩化作佛取；或云：即是真佛也。所以引道過去本行安慰者，恐其自責罪深，於進業為妨故也。」（卍新續藏24，341b21-c4） ※案：「秤」或作「稱」。
[^7]: 《大般若波羅蜜多經》卷398〈77 常啼菩薩品〉： ^善現當知！常啼菩薩摩訶薩如是悲泣自歎恨時，欻於其前有佛像現，讚常啼菩薩摩訶薩言：「善哉！善哉！善男子！過去如來、應、正等覺為菩薩時，以勤苦行求深般若波羅蜜多，亦如汝今求之加行。」（大正6，1060b19-23）
[^8]: 《大品經義疏》卷10： ^「從是東行」下^※^，次答其三問。即三：去此五百由旬，答其云「當遠近問」也。（卍新續藏24，341c4-5） ※案：《卍新續藏》原作「不」，今依校勘「不」疑「下」（卍新續藏24，341d，n.13）改作「下」。
[^9]: 由旬：梵yojana。古印度計程單位。一由旬的長度，我國古有八十里、六十里、四十里等諸說。見《翻譯名義集‧數量》。《法苑珠林》卷三：八拘盧舍為一由旬，合有四十里。（《漢語大詞典》（七），p.1299）
[^10]: 《大品經義疏》卷10： ^「有城名眾香」，講何處去。問其不同東正^※1^，但門^※2^「何國土去」，故答之也。文為二：初、序國土，二、明人物。須知此智是般若，非依、非正；依、正二種方便，此即是般若也；勿言般若品是心。今此人、物皆是般若用也。示行般若故得此果報，勿言般若是空無有果也。（卍新續藏24，341c5-10） ※1案：「正」或作「行」。 ※2案：「門」或作「問」。
[^11]: 《大品經義疏》卷10：「^處所中為二：先明通處，論眾香城；次明別處，即法尚害^※^舍。文處易知也。問：眾香城在何處？答：過去佛滅後，遺法未滅；爾時，佛法不遍閻浮提。故閻浮提中別有眾香國土也。」（卍新續藏24，341c10-13） ※「害」疑「宮」。（卍新續藏24，341d，n.15）
[^12]: 欄＝蘭【聖】。（大正25，734d，n.4）
[^13]: 楯（^ㄕㄨㄣˇ）：1.欄杆的橫木。2.泛指欄杆。（《漢語大詞典》（四），p.1185）
[^14]: 校飾：裝飾。（《漢語大詞典》（四），p.1003）
[^15]: 塹（^ㄑㄧㄢˋ）：1.溝壕。（《漢語大詞典》（二），p.1187）
[^16]: 熾盛：2.興旺，繁盛。（《漢語大詞典》（七），p.263）
[^17]: 畫＝晝【石】。（大正25，734d，n.5）
[^18]: 津：1.渡口。（《漢語大詞典》（五），p.1189）
[^19]: 樓櫓：古代軍中用以瞭望、攻守的無頂蓋的高臺。建於地面或車、船之上。（《漢語大詞典》（四），p.1275）
[^20]: 車𤦲＝車磲【宋】【元】【宮】，＝硨磲【明】。（大正25，734d，n.6）
[^21]: 馬瑙＝碼瑙【宋】【元】【明】【宮】。（大正25，734d，n.7）
[^22]: 頗梨＝玻璃【宋】【元】【明】【宮】＊ [＊ ]。（大正25，734d，n.8）
[^23]: 悅＝樂【石】。（大正25，734d，n.9）
[^24]: 喜＋（金網寶鈴其音如是）【宋】【元】【明】【宮】。（大正25，734d，n.10）
[^25]: 《大般若波羅蜜多經》卷398〈77 常啼菩薩品〉：「^其城高廣七寶成就，於其城外周匝皆有七寶所成，七重垣牆、七重樓觀、七重欄楯、七重寶塹、七重行列寶多羅樹，是垣牆等互相間飾，發種種光甚可愛樂。此大寶城面各十二踰繕那量，清淨寬廣、人物熾盛、安隱豐樂，中有五百街巷市廛^※^，度量相當、端嚴如畫，於諸衢陌各有清流，亘以寶舫往來無擁，一一街巷清淨嚴飾，灑以香水、布以名華。城及垣牆皆有却敵雉堞、樓閣，紫金所成，瑩以眾珍，光明輝煥；於雉堞間廁以寶樹，是一一樹根莖枝葉，及以花果皆別寶成。城垣樓閣及諸寶樹，覆以金網連以寶繩，懸以金鈴綴以寶鐸，微風吹動發和雅音，譬如善奏五支諸樂，是寶城內無量有情，晝夜恒聞，歡娛快樂。」（大正6，1060b25-c10） ※廛（^ㄔㄢˊ）：1.古代平民一家在城邑中所占的房地。後泛指民居、市宅。（《漢語大詞典》（三），p.1278） 市廛：1.市中店鋪。語本《孟子‧公孫丑上》："市，廛而不征。"趙岐 注："廛，市宅也。"2.指店鋪集中的市區。（《漢語大詞典》（三），p.692）
[^26]: 園＝薗【石】＊ [＊ ]。（大正25，734d，n.11）
[^27]: 〔池〕－【石】。（大正25，734d，n.12）
[^28]: 彌（^ㄇㄧˊ）：1.遍，滿。2.廣。（《漢語大詞典》（四），p.157）
[^29]: 鳧（^ㄈㄨˊ）：1.野鴨與大雁。有時單指大雁或野鴨。2.鴨與鵝。（《漢語大詞典》（十二），p.1040）
[^30]: （1）適（^ㄉㄧˊ）：7.通" 的 "。清楚，分明。（《漢語大詞典》（十），p.1162） （2）的（^ㄉㄧˊ）：1.確實。唐 白居易《百日假滿》詩："但拂衣行莫迴顧，的無官職趁人來。"（《漢語大詞典》（八），p.251） （3）「適無所屬」意為「沒有專屬者」，表示此諸圓觀是眾生共業所感，「不明確屬於何人」，而是屬於「長夜信樂深法之諸眾生」所共有。
[^31]: 《大般若波羅蜜多經》卷398〈77 常啼菩薩品〉：「^是諸苑池的無所屬，彼有情類長夜修行甚深般若波羅蜜多，於深法門皆生信樂，宿世共造如是勝業故，於今時同受斯果。」（大正6，1060c27-1061a1）
[^32]: 大高＝高大【石】。（大正25，734d，n.13）
[^33]: 上其＝其上【石】。（大正25，734d，n.14）
[^34]: 校（^ㄐㄧㄠˋ）：亦作" 挍 "：17.裝飾。參見" 校飾 "" 校具 "。（《漢語大詞典》（四），p.998）
[^35]: 垣（ㄩㄢˊ）：1.矮墻。2.指墻、城墻。（《漢語大詞典》（二），p.1093）
[^36]: 重＝寶【元】【明】。（大正25，734d，n.15）
[^37]: 欄＝蘭【石】。（大正25，734d，n.16）
[^38]: 圍＝匝【石】。（大正25，734d，n.17）
[^39]: （1）累＝壘【宋】【元】【明】【宮】。（大正25，734d，n.18） （2）累（^ㄌㄟˇ）：1.堆集，積聚，2.重疊，接連成串。（《漢語大詞典》（九），p.787）
[^40]: 《大般若波羅蜜多經》卷398〈77 常啼菩薩品〉：「^又，善男子！妙香城中有高勝處，是法涌菩薩摩訶薩所住之宮。其宮縱廣一踰繕那，眾寶莊嚴，奇妙可愛，宮外周匝七重垣牆、七重樓閣、七重欄楯、七重寶塹、七重行列寶多羅樹，是垣牆等綺飾莊嚴，甚可愛樂。」（大正6，1061a1-6）
[^41]: 玟（^ㄇㄧㄣˊ）：美石。（《漢語大詞典》（四），p.531）
[^42]: 㻁＝瑰【聖】。（大正25，734d，n.19）
[^43]: 底＝𣷳【石】。（大正25，734d，n.20）
[^44]: （1）參見《摩訶般若波羅蜜經》卷27〈88 常啼品〉：「^玫瑰為池底。」（大正8，417b12） （2）玫瑰：1.美玉。《文選‧司馬相如〈子虛賦〉》："其石則赤玉玫瑰。"明 宋應星《天工開物‧珠玉》："至玫瑰一種，如黃豆、綠豆大者，則紅、碧、青、黃，數色皆具。寶石有玫瑰，猶珠之有璣也。"（《漢語大詞典》（四），p.530）
[^45]: （1）陛＝𣔭【石】。（大正25，734d，n.21） （2）梯陛：臺階。（《漢語大詞典》（四），p.1062）
[^46]: （1）《大般若波羅蜜多經》卷398〈77 常啼菩薩品〉：「^諸池四面各一寶成，一、金，二、銀，三、吠琉璃，四、頗胝迦。羯鷄都寶以為池底，金沙布上，妙水湛然，一一池濱有八階陛，種種妙寶以為嚴飾，用勝上金而為其蹬^※^，諸階兩間有芭蕉樹，行列間飾紫金所成。」（大正25，1061a10-14） ※蹬＝隥【元】【明】。（大正25，1061d，n.2） （2）蹬（^ㄉㄥˋ）：1.磴，石級。（《漢語大詞典》（十），p.557）
[^47]: （1）《成實論》卷3〈38 四大假名品〉：「^佛說八功德水，輕冷軟美、清淨不臭，飲時調適，飲已無患。是中若輕冷軟，皆是觸入，美是味入，清^※1^是色入，不臭是香入，調適無患，是其^※2^勢力，此八和合，總名為水。」（大正25，261b29-c4） ※1清＋（淨）【宋】【元】【明】【宮】。（大正25，261d，n.14） ※2〔其〕－【宮】。（大正25，261d，n.15） （2）《阿毘達磨俱舍論》卷11〈3 分別世品〉：「^八功德水：一、甘，二、冷，三、軟，四、輕，五、清淨，六、不臭，七、飲時不損喉，八、飲已不傷腹。」（大正25，57c11-13）
[^48]: 栴＝旃【宋】【元】【宮】。（大正25，734d，n.22）
[^49]: 足＋（輕且柔軟）【宋】【元】【明】【宮】。（大正25，734d，n.23）
[^50]: 《大般若波羅蜜多經》卷398〈77 常啼菩薩品〉：「^法涌菩薩摩訶薩住此宮中，常與六萬八千侍女遊諸苑池，以妙五欲共相娛樂，妙香城中男女大小為欲瞻仰法涌菩薩及聽法故，有時得入常喜等苑、賢善等池，亦以五欲共相娛樂。」（大正6，1061a18-23）
[^51]: 內＝中【石】。（大正25，734d，n.24）
[^52]: （1）敷＝[斬/力]【石】。（大正25，734d，n.25） （2）敷：3.鋪開。《穆天子傳》卷六："敷筵席"，設几。（《漢語大詞典》（五），p.503）
[^53]: 綩：花中懸金箔織成綩囊。（《漢語大詞典》（九），p.914）
[^54]: （1）綖＝筵【元】【明】。（大正25，734d，n.26） （2）綖：1.古代覆在冠冕上的裝飾。（《漢語大詞典》（九），p.824） （3）《一切經音義》卷4：「^綩綖（上，鴛遠反；下，餘㫋反。經言綩綖者，即妙綺錦筵、繡褥、舞筵，地衣之類也）。」（大正54，332a1） （4）《一切經音義》卷27：「^綩綖（上，《字林》：一遠反。有作蜿蠕二形，非也。下，《三蒼》：以旃反。案：諸書綩綖，紘冠也。綖，冠上覆也。《玉篇》：冠前後而垂者，不可車上重敷冠覆。今理應作婉美之婉、席蓐之筵，文蓐華氈之類，綺麗席也）。」（大正54，486a18-19）
[^55]: （1）褥＝蓐【聖】【石】。（大正25，734d，n.27） （2）茵褥：亦作"茵蓐"，床墊子。（《漢語大詞典》（九），p.379）
[^56]: （1）幃＝熡【聖】。（大正25，734d，n.28） （2）幃（^ㄨㄟˊ）：3.帷，帷帳。（《漢語大詞典》（三），p.752）
[^57]: 㲲＝疊【聖】【石】。（大正25，734d，n.29）
[^58]: 珠帳：1.珍珠連綴成的帷帳。2.比喻結實纍纍的葡萄。（《漢語大詞典》（四），p.549）
[^59]: 池＝地【宋】【元】【明】【宮】。（大正25，734d，n.30）
[^60]: 地＋（所以者何）【石】。（大正25，734d，n.31）
[^61]: 《大般若波羅蜜多經》卷398〈77 常啼菩薩品〉：「^又，善男子！法涌菩薩摩訶薩與諸侍女受妙樂已，晝夜三時為說般若波羅蜜多。妙香城內有諸士女，於其城中七寶臺上，為法涌菩薩摩訶薩敷師子座眾寶莊飾。其座四足各一寶成，一金，二銀，三吠琉璃，四頗胝迦。於其座上重敷裀褥，次鋪綺帊，覆以白㲲，絡以綩綖；寶座兩邊雙設丹枕，垂諸幃帶，散妙香花。其座高廣半俱盧舍，於上空中張以綺幔，內施珠帳稱座大小，垂諸花纓，懸以金鐸，為敬法故，於座四邊散五色花，燒無價香。復以種種澤香、末香塗散其地，羅列眾多寶幢幡蓋。法涌菩薩於時時中昇此寶座，為眾宣說甚深般若波羅蜜多。」（大正6，1061a23-b6）
[^62]: 當是時中＝是時【宋】【元】【明】【宮】【石】。（大正25，734d，n.32）
[^63]: 《大般若波羅蜜多經》卷398〈77 常啼菩薩品〉：「^每說法時皆有無量天、龍、藥叉、健達縛、阿素洛、揭路茶^※^、緊捺洛、莫呼洛伽、人非人等俱來集會，恭敬供養法涌菩薩，聽受般若波羅蜜多。時，諸大眾既聞法已，有誦持者，有書寫者，有轉讀者，有思惟者，有如說行者，有開悟他者，由是因緣，彼有情類於諸惡趣得不墮法，及於無上正等菩提永不退轉。」（大正6，1061b6-13） ※茶＝荼【宋】＊【元】＊【明】＊。（大正6，1061d，n.8-2）
[^64]: 〔生〕－【石】。（大正25，734d，n.33）
[^65]: 《大品經義疏》卷10： ^「爾時，薩陀」下第二，重明感應也。先感中為三：法、譬、合也。譬中，「毒箭」者，以邪見云「毒」，疑為「箭」；以貪、瞋等煩惱毒除云必喪往身慧命，以見善發說般若拔之也。斷有得心名「斷諸有心」也。（卍新續藏24，341c20-23）
[^66]: 《大般若波羅蜜多經》卷398〈77 常啼菩薩品〉： ^爾時，常啼菩薩摩訶薩聞是語已，心生適悅，踊躍歡喜，作是思惟：「何時當見法涌菩薩，從彼得聞甚深般若波羅蜜多？」（大正6，1061b21-23）
[^67]: 〔念〕－【石】。（大正25，734d，n.34）
[^68]: 《大般若波羅蜜多經》卷398〈77 常啼菩薩品〉： ^常啼菩薩亦復如是，當於爾時更無餘想，但作是念：「我於何時當見法涌菩薩摩訶薩，親近供養得聞般若波羅蜜多，聞已便能永斷種種虛妄分別有所得見，疾證無上正等菩提？」（大正6，1061b26-c1）
[^69]: 〔已〕－【宋】【元】【明】【宮】。（大正25，735d，n.1）
[^70]: 《大品經義疏》卷10： ^「諸法性觀三昧」者，了法無生滅也。（卍新續藏24，342a1-2）
[^71]: 《大品經義疏》卷10： ^「法性不可得三昧」者，亦不著無生滅觀也。（卍新續藏24，342a2-3）
[^72]: 《大品經義疏》卷10： ^「破無明三昧」者，由破無明故得上三昧也，破有多品，無明只^※^亦多也；又伏無明亦名破也。（卍新續藏24，342a3-4） ※「只」字疑剩。（（卍新續藏24，342d，n.1）
[^73]: 《大品經義疏》卷10： ^「離暗三昧」者，上破輕無明，今破重無明也。（卍新續藏24，342a5）
[^74]: 《大品經義疏》卷10： ^「無相續三昧」者，五陰一期念念相似相續，故言無異也；若生死相異則斷相續，此名為異也。（卍新續藏24，342a5-7）
[^75]: 鏡像＝像鏡【石】。（大正25，735d，n.2）
[^76]: 《大品經義疏》卷10： ^破六度鄣^※^，故云「金剛三昧」者，魔民恒欲見菩薩短，恒合轉之；今其恒見菩薩好事也。（卍新續藏24，342a7-9） ※鄣（^ㄓㄤˋ）："章"的被通假字。1.同"障"。阻隔，遮掩。（《漢語大詞典》（十），p.682）
[^77]: 《大般若波羅蜜多經》卷398〈77 常啼菩薩品〉：「^善現當知！常啼菩薩即住此處作是念時，於一切法中起無障智見，由斯智見即能現入無量殊勝三摩地門。所謂^（1）^觀一切法自性三摩地、^（2）^於一切法自性無所得三摩地、^（3）^破一切法無智三摩地、^（4）^得一切法無差別三摩地、^（5）^見一切法無變異三摩地、^（6）^能照一切法三摩地、^（7）^於一切法離闇三摩地、^（8）^得一切法無別意趣三摩地、^（9）^知一切法都無所得三摩地、^（10）^散一切花三摩地、^（11）^引發一切法無我三摩地、^（12）^離幻三摩地、^（13）^引發鏡像照明三摩地、^（14）^引發一切有情語言三摩地、^（15）^令一切有情歡喜三摩地、^（16）^善隨順一切有情語言三摩地、^（17）^引發種種語言文句三摩地、^（18）^無怖無斷三摩地、^（19）^能說一切法本性不可說三摩地、^（20）^得無礙解脫三摩地、^（21）^遠離一切塵三摩地、^（22）^名句文詞善巧三摩地、^（23）^於一切法起勝觀三摩地、^（24）^得一切法無礙際三摩地、^（25）^如虛空三摩地、^（26）^金剛喻三摩地、^（27）^雖現行色而無所犯三摩地、^（28）^得勝三摩地、^（29）^得無退眼三摩地、^（30）^出法界三摩地、^（31）^安慰調伏三摩地、^（32）^師子奮迅欠呿哮吼三摩地、^（33）^映奪一切有情三摩地、^（※）^遠離一切垢三摩地、^（※）^於一切法得無染三摩地、^（34）^蓮花莊嚴三摩地、^（35）^斷一切疑三摩地、^（36）^隨順一切堅固三摩地、^（37-1）^出一切法三摩地、^（37-2）^得神通力無畏三摩地、^（38）^現前通達一切法三摩地、^（39）^壞一切法印三摩地、^（40）^現一切法無差別三摩地、^（41）^離一切見稠林三摩地、^（42）^離一切闇三摩地、^（43）^離一切相三摩地、^（44）^脫一切著三摩地、^（45）^離一切懈怠三摩地、^（46）^得深法明三摩地、^（※）^如妙高山三摩地、^（47）^不可引奪三摩地、^（48）^摧伏一切魔軍三摩地、^（49）^不著三界三摩地、^（50）^引發一切殊勝光明三摩地，如是乃至^（51）^現見諸佛三摩地。」（大正6，1061c1-1062a2） ※案：玄奘譯《大般若波羅蜜多經》「遠離一切垢三摩地、於一切法得無染三摩地、如妙高山三摩地」三種三摩地，羅什譯缺。又玄奘譯「^（37-1）出一切法三摩地、^（37-2）^得神通力無畏三摩地」，羅什譯作「^（37）^出諸法得神通力無畏三昧」。
[^78]: （如是）＋薩【宋】【元】【明】【宮】。（大正25，735d，n.3）
[^79]: 《大品經義疏》卷10： ^「住是諸三昧中」下第三感應，以三昧能感，故十方佛應也。（卍新續藏24，342a10-11）
[^80]: 冀（^ㄐㄧˋ）：2.希望，盼望。（《漢語大詞典》（二），p.162）
[^81]: 〔是〕－【宋】【元】【明】【宮】。（大正25，735d，n.5）
[^82]: 〔更〕－【宋】【元】【明】【宮】。（大正25，735d，n.6）
[^83]: （1）任＝住【宋】。（大正25，735d，n.7） （2）任（^ㄖㄣˋ）：4.能，堪。（《漢語大詞典》（一），p.1196）
[^84]: 憂愁＝愁憂【聖】【石】。（大正25，735d，n.8）
[^85]: 〔就〕－【宋】【元】【明】【宮】。（大正25，735d，n.9）
[^86]: 《大品經義疏》卷10： ^譬中「一子」，正喻波若也。論云：以三義喻也。一者、戀人長大，無得其力；般若力得阿鞞、成佛道。又善男^※１^子於父孝行，終身無有異心；般若於菩薩乃至成佛終不遠^※２^也。又父母見子則大喜；菩薩見般若亦大喜也。然此大意取其受變^※３^不捨為喻也。（卍新續藏24，341b17-21） ※1一無「男」字。（卍新續藏24，341d，n.9） ※2「遠」疑「違」。（卍新續藏24，341d，n.10） ※3「受變」疑「愛戀」。（卍新續藏24，341d，n.11）
[^87]: 正：39.副詞。僅，只。（《漢語大詞典》（五），p.302）
[^88]: 〔之〕－【聖】。（大正25，735d，n.10）
[^89]: 免＝勉【聖】【石】。（大正25，735d，n.11）
[^90]: 人＝下【宋】【元】【明】【宮】。（大正25，735d，n.12）
[^91]: 〔皆〕－【宋】【元】【明】【宮】。（大正25，735d，n.13）
[^92]: 中＋（有）【聖】【石】。（大正25，735d，n.14）
[^93]: 方：41.副詞。僅僅，僅只。42.副詞。卻，反而。表示語氣轉折。（《漢語大詞典》（六），p.1549）
[^94]: 遣：1.派遣，差遣。（《漢語大詞典》（十），p.1135）
[^95]: 至意：2.極誠摯的情意。《後漢書‧孔融傳》："苦言至意，終身誦之。"（《漢語大詞典》（八），p.790）
[^96]: 〔時〕－【宮】。（大正25，735d，n.15）
[^97]: 〔此〕－【宮】【聖】【石】。（大正25，735d，n.16）
[^98]: 佛＋（意）【聖】【石】。（大正25，735d，n.17）
[^99]: 異＝果【宋】【元】【明】【宮】【聖】【石】。（大正25，735d，n.18）
[^100]: 集＝積【明】。（大正25，736d，n.1）
[^101]: 「曇無竭」，梵文：Dharmodgata。
[^102]: 「欝伽陀」，梵文：udgata。
[^103]: 「達磨」，梵文：dharma。
[^104]: 越＝曰【聖】【石】。（大正25，736d，n.2）
[^105]: 〔法身〕－【宋】【元】【明】【宮】。（大正25，736d，n.3）
[^106]: 至＝經【宋】【元】【明】【宮】【聖】【石】。（大正25，736d，n.4）
[^107]: 歲（^ㄙㄨㄟˋ）：2.年，一年為一歲。（《漢語大詞典》（五），p.354）
[^108]: 臥＋（起）【宋】【元】【明】【宮】。（大正25，736d，n.5）
[^109]: 夫＝人【宋】【元】【明】【宮】【聖】【石】。（大正25，736d，n.6）
[^110]: 〔以〕－【聖】。（大正25，736d，n.7）
[^111]: 《正觀》（6），p.221：《大智度論》卷93〈82 淨佛國土品之餘〉（大正25，711a8-b27）、卷35〈2 報應品〉（大正25，317a10-318a7）。
[^112]: （1）礔礰＝霹靂【宋】【元】【明】【宮】，＝辟礰【石】。（大正25，736d，n.8） （2）霹靂：1.響雷，震雷。（《漢語大詞典》（十一），p.744）
[^113]: 《大智度論》卷29〈1 序品〉：「^菩薩得無生法忍，法性生身，在七住地，住五神通，變身如佛，教化眾生。」（大正25，273b17-18）
[^114]: （1）參見《大智度論》卷96〈88 薩陀波崙品〉：「^菩薩三昧，如十方國土中塵數，薩陀波崙所得六萬三昧，何足為多！」（大正25，731c29-732a1） （2）《大智度論》卷100〈89 曇無竭品〉：「^是時，薩陀波崙菩薩摩訶薩即於座上得諸三昧，所謂諸法等三昧，諸法離三昧，諸法無畏三昧，諸法一味三昧，諸法無邊三昧，諸法無生三昧，諸法無滅三昧，虛空無邊三昧，大海水無邊三昧，須彌山莊嚴三昧，虛空無分別三昧，色無邊三昧，受、想、行、識無邊三昧；地種無邊三昧，水種、火種、風種、空種無邊三昧；如金鋼等三昧，諸法無分別三昧，諸法不可思議三昧──如是等，得六百萬諸三昧門。」（大正25，750c23-751a3）
[^115]: 果＝菓【聖】【石】。（大正25，736d，n.9）
[^116]: 〔故〕－【宋】【元】【明】【宮】【聖】【石】。（大正25，736d，n.10）
[^117]: 邪＝耶【石】＊（＊ ）。（大正25，736d，n.12）
[^118]: 是＝見【宋】【元】【明】【宮】。（大正25，736d，n.13）
[^119]: 人＝又【宋】【元】【明】【宮】【聖】【石】。（大正25，736d，n.14）
[^120]: 目＝自【宮】。（大正25，736d，n.15）
[^121]: 案：經列51種，論釋缺釋第42「離一切闇三昧」。
[^122]: 《正觀》（6），p.221：「^種種因緣說實性」，參見《大智度論》卷1〈1 序品〉（大正25，60a15-21、60b28-c4）、卷4（大正25，86a22-24、92c22-26）、卷6（大正25，102a5-27）、卷12（大正25，148c28-149a1）、卷31（大正25，292b28-29、293a18-21）、卷32（大正25，298c24-29）、卷37〈3 習相應品〉（大正25，334a15-21）、卷38〈4 往生品之中〉（大正25，348b6-11）、卷63〈41 信謗品之餘〉（大正25，505c4-10）、卷67〈45 嘆信行品之餘〉（大正25，528b22-24）、卷82〈69 大方便品〉（大正25，638a20-23）、卷86〈75 次第學品〉（大正25，666a3-22）、卷89〈78 四攝品之餘〉（大正25，687a4-8）、卷89〈79 善達品〉（大正25，692b26-c7）、卷92〈82 淨佛國土品〉（大正25，707a27-b2）。
[^123]: 則＝得【宋】【元】【明】【宮】。（大正25，736d，n.17）
[^124]: 不＋（謂）【宋】【元】【明】。（大正25，736d，n.18）
[^125]: 須＝復【石】。（大正25，736d，n.19）
[^126]: 〔令〕－【石】。（大正25，736d，n.20）
[^127]: 不＋（令）【石】。（大正25，736d，n.21）
[^128]: 種＝重【宋】【元】【明】【宮】。（大正25，736d，n.22）
[^129]: （1）《正觀》（6），p.222：「燃燈喻」，參見《大智度論》卷18〈1 序品〉（大正25，190b2-10）、卷79〈66 囑累品〉（大正25，618c5-9）、卷84〈70 三惠品之餘〉（大正25，651a4-13）、卷85〈72 菩薩行品〉（大正25，656a15）。另參見《大智度論》卷6〈1 序品〉（大正25，106c11-12）。 （2）《大智度論》卷79〈66 囑累品〉：「^譬如破闇故然燈，更有大燈，明則轉勝；當知先燈雖炤，微闇不盡，若盡，後燈則無用。行空者亦如是，雖俱得道，智慧有利鈍故，無明有盡、不盡；惟有佛智，能盡諸無明。」（大正25，618c5-9）
[^130]: 是＝便【宋】【元】【明】【宮】。（大正25，736d，n.23）
[^131]: 意＝心【聖】【石】。（大正25，736d，n.24）
[^132]: 〔法〕－【宋】【元】【明】【宮】。（大正25，736d，n.26）
[^133]: 以＋（我）【石】。（大正25，736d，n.27）
[^134]: 名＝言【石】。（大正25，736d，n.28）
[^135]: 《大品經義疏》卷10： ^「無相續三昧」者，五陰一期念念相似相續，故言無異也；若生死相異則斷相續，此名為異也。（卍新續藏24，342a5-7）
[^136]: 幻＋（師）【聖】【石】。（大正25，737d，n.1）
[^137]: 無＝不【石】。（大正25，737d，n.2）
[^138]: 語言＝言語【石】。（大正25，737d，n.3）
[^139]: （如）＋是【宋】【元】【明】【宮】。（大正25，737d，n.4）
[^140]: 令＝念【聖】。（大正25，737d，n.5）
[^141]: 妓＝伎【宋】【宮】【聖】【石】。（大正25，737d，n.6）
[^142]: 意＝音【宋】【元】【明】【宮】。（大正25，737d，n.7）
[^143]: 皆＝習【宋】【元】【明】【宮】。（大正25，737d，n.9）
[^144]: 〔諦〕－【宋】【元】【明】【宮】。（大正25，737d，n.10）
[^145]: 明註曰「知」，南藏作「如」。（大正25，737d，n.11）
[^146]: 負（^ㄈㄨˋ）：13.戰敗，失敗。（《漢語大詞典》（十），p.62）
[^147]: 〔發〕－【聖】【石】。（大正25，737d，n.14）
[^148]: 坐＝生【宮】。（大正25，737d，n.15）
[^149]: 〔得是三昧者〕－【宋】【元】【明】【宮】。（大正25，737d，n.16）
[^150]: 〔者〕－【聖】【石】。（大正25，737d，n.17）
[^151]: 〔者〕－【宋】【元】【明】【宮】【聖】。（大正25，737d，n.18）
[^152]: 印綬：1.印信和繫印信的絲帶。古人印信上繫有絲帶，佩帶在身。（《漢語大詞典》（二），p.518）
[^153]: 陵＝凌【宋】【元】【明】【宮】。（大正25，737d，n.19）
[^154]: 陵易：欺凌。（《漢語大詞典》（十一），p.1001）
[^155]: 〔善〕－【宋】【元】【明】【宮】。（大正25，737d，n.20）
[^156]: 無＝不【石】。（大正25，737d，n.21）
[^157]: 者＋（觀）【聖】【石】。（大正25，737d，n.22）
[^158]: 〔見者〕－【宋】【元】【明】【宮】。（大正25，737d，n.23）
[^159]: 案：《經》為「^離一切闇三昧」，《論》中未釋，或可參照第7「^諸法離闇三昧」。
[^160]: 《經》作：「解脫一切著三昧」。
[^161]: 切＝相【石】。（大正25，737d，n.25）
[^162]: 參見《摩訶般若波羅蜜經》卷27： ^薩陀波崙菩薩七歲經行住立，不坐不臥，無有睡眠，無欲恚惱，心不著味，但念：「曇無竭菩薩摩訶薩何時當從三昧起出而說法？」（大正8，422c8-10）
[^163]: 〔心〕－【石】。（大正25，737d，n.26）
[^164]: 〔深〕－【宋】【元】【明】【宮】。（大正25，737d，n.27）
[^165]: 諸＝謂【宋】【元】【明】【宮】。（大正25，737d，n.28）
[^166]: 不分卷及品【石】。（大正25，737d，n.29）