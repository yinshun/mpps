 ^lun-029-1

禪、定者，四禪、九次第定。 ^lun-029-2

解脫、三昧者， ^lun-029-3

八背捨[^3]，三解脫門，慧解脫、共解脫，時解脫、不時解脫，有為解脫、無為解脫等。 ^lun-029-4

有覺有觀三昧、無覺有觀三昧、無覺無觀三昧，空三昧、無相三昧、無作三昧──如是等諸三昧。 ^lun-029-5

問曰：上六事[^4]中，三昧即是禪、定、解脫、三昧，今何以復說？ ^lun-029-6

答曰： ^lun-029-7

有二種三昧：一種慧解脫分，二種共解脫分。 ^lun-029-8

前者慧解脫分，不能入禪定，但說未到地中三昧。 ^lun-029-9

此中說共解脫分，具有禪、定、解脫、三昧。 ^lun-029-10

彼是略說，此則廣說。 ^lun-029-11

彼但說名，此中分別義。 ^lun-029-12

復次，前勝三昧者，有人謂一二三昧，非深三昧。 ^lun-029-13

今此中具說「^禪、定、解脫、甚深三昧」。 ^lun-029-14

復次，禪、定、解脫、三昧有二種：一者、離欲時得，二者、求而得。[^5] ^lun-029-15

離欲得者，前已說；求而得者，此中說。 ^lun-029-16

復次，禪、定、解脫、三昧得之甚難，精懃求（270c）之乃得。菩薩但持隨喜心便得過其上，是為未甞[^6]有法，是故重說。 ^lun-029-17

問曰：彼中三昧、智慧、解脫、解脫知見亦難得，何以言此為難得？ ^lun-029-18

答曰：先以說[^7]是慧解脫分，不盡甚深義；共解脫阿羅漢、三明阿羅漢難得，故更說。 ^lun-029-19

復次，是三昧、智慧、解脫、解脫知見，雖難得而不廣周悉，直為涅槃。 ^lun-029-20

此間明阿羅漢欲得現世禪定樂，所謂滅盡定、頂際禪[^8]、願智[^9]、無諍三昧[^10]等如是事，非直為涅槃，以是故更廣說。何以故？如前者直為涅槃──彼中說解脫、解脫知見相次故，當知一向直為涅槃。 ^lun-029-21

問曰：若以禪、定、解脫、三昧難得故重說者，智慧於一切法中最難微妙，何以不重說？ ^lun-029-22

答曰： ^lun-029-23

上言「^欲過聲聞、辟支佛慧，當學般若波羅蜜」中已說，[^11]此禪定未說故重說。 ^lun-029-24

禪定、智慧二[^12]法最妙，有此二行，所願皆得；如鳥有兩翼，能有所至。 ^lun-029-25

解脫從此二法得，解脫知見即是智慧。 ^lun-029-26

布施、持戒是身口業，麁行易得故不重說。 ^lun-029-27

問曰：菩薩以隨喜心勝於聲聞、辟支佛布施、持戒、智慧，可爾。所以者何？布施、持戒，眼見、耳聞，智慧亦是聞法，可得生隨喜心。如禪、定、解脫、三昧，是不可見聞法，云何隨喜？ ^lun-029-28

答曰： ^lun-029-29

菩薩以知他心智而隨喜。 ^lun-029-30

問曰：知他心智法──有漏知他心智，知他有漏心；無漏知他心智，知他無漏心。[^13]菩薩未成佛，云何知聲聞、辟支佛無漏心？ ^lun-029-31

答曰：汝聲聞法中爾。 ^lun-029-32

摩訶衍法中，菩薩得無生忍法，斷諸結使，世世常不失六神通，[^14]以有漏他心智能知無漏心，何況以無漏知他心智！ ^lun-029-33

復有人（271a）言：「初發意菩薩，未得法性生身，若見若聞聲聞、辟支佛布施、持戒，皆[^15]知當得阿羅漢。隨喜心言：『^此人得諸法實相，離三界，我所欲度一切眾生生老病死，彼已得脫，則是我事。』」 ^lun-029-34

如是等種種因緣隨喜，以是故隨喜無咎！ ^lun-029-35

`821`〈初品中迴向釋論第四十五〉 ^lun-029-36

（大正25，271a7-276b20） ^lun-029-37

 ^lun-029-38

問曰：前已說六波羅蜜，今何以復說？ ^lun-029-39

答曰： ^lun-029-40

上總相說，此欲別相說。 ^lun-029-41

彼說因緣，此說果報。 ^lun-029-42

問曰：不爾！彼中說六波羅蜜廣普具足，此言「少施乃至少智」，似不同上六波羅蜜義！ ^lun-029-43

答曰：不然！即是六波羅蜜。何以故？六波羅蜜義，在心，不在事多少；菩薩行若多若少，皆是波羅蜜。如《賢劫經》說：「^八萬四千諸波羅蜜。」[^17]此經中亦說：「^有世間檀波羅蜜，有出世間檀波羅蜜；乃至般若波羅蜜，亦有世間、出世間。」[^18] ^lun-029-44

問曰：菩薩何以故少施？ ^lun-029-45

答曰：有種種因緣故少施： ^lun-029-46

或有菩薩初發意，福德未集，貧故少施。 ^lun-029-47

或有菩薩聞「施無多少，功德在心」，以是故不求多物布施，但求好心。 ^lun-029-48

或有菩薩作是念：「若我求多集財物，破戒失善，心心[^20]散亂，多惱眾生；若惱眾生`822`以供養佛，佛所不許，破法求財故。若施凡人，奪彼與此，非平等法；如菩薩法，等心一切，皆如兒子。」以是故少施。 ^lun-029-49

復次，菩薩有二種：一者、敗壞菩薩，二者、成就菩薩。[^21] ^lun-029-50

敗壞菩薩[^23]者，本發阿耨多羅三藐（271b）三菩提心，不遇善緣，五蓋覆心，行雜行，轉身受大富貴，或作國王，或大鬼神王、龍王等。以本造身、口、意惡業不清淨故，不得生諸佛前，及天上、人中無罪處，是名為敗壞菩薩。如是人雖失菩薩心，先世因緣故，猶好布施；多惱眾生，劫奪、非法取財，以用作福。[^24] ^lun-029-51

成就菩薩者，不失阿耨多羅三藐三菩提心，慈愍眾生；或有在家受五戒者，有出家受戒者。 ^lun-029-52

在家菩薩，雖行業成就，有先世因緣貧窮，聞佛法有二種施：法施，財施；出家人多應法施，在家者多應財施。 ^lun-029-53

我今以先世因緣故，不生富家，見敗菩薩輩作罪布施，心不喜樂；聞佛不讚多財布施，但美心清淨施；以是故，隨所有物而施。 ^lun-029-54

又出家菩薩守護戒故，不畜財物；又自思惟：「戒之功德，勝於布施。」以是因緣故，隨所有而施。[^26] ^lun-029-55

復次，菩薩聞佛法中本生因緣，少施得果報多。 ^lun-029-56

如薄拘羅阿羅漢，以一訶梨勒果[^28]藥布施，九十一劫不墮惡道，受天人福樂，身常`823`不[^29]病，末後身得阿羅漢道。 ^lun-029-57

又如沙門二十億耳[^31]，於鞞婆尸佛法中，作一房舍，給比丘僧；布一羊皮，令僧蹈上。以是因緣故，九十一劫中足不蹈地，受人天中無量福樂。末後身生大長者家，受身端政[^32]，足下生毛長二寸，色如青琉璃右旋；初生時，父與二十億兩金；後厭世五欲，出家得道，佛說精進比丘第一。[^33] ^lun-029-58

又如須蔓[^35]耳比丘[^36]，先世見鞞婆尸佛塔，以耳上須蔓華布施。以是因緣故，九十一劫中常不墮惡道，受天上（271c）人中樂；末後身生時，須蔓在耳，香滿一室，故字為須蔓耳；後厭世出家，得阿羅漢道。 ^lun-029-59

菩薩如是等本生因緣，少施得大報，便隨所有多少而布施。 ^lun-029-60

復次，菩薩亦不一定常少物布施，隨所有，多則多施，少則少施。 ^lun-029-61

復次，佛欲讚般若波羅蜜功德大故，言少施得大果，功德無量。 ^lun-029-62

問曰：如薄拘羅阿羅漢等，亦少施而得大報，何用般若波羅蜜？ ^lun-029-63

答曰：薄拘羅等雖得果報，有劫數限量，得小道入涅槃；菩薩以般若波羅蜜方便迴向故，少施，福德無量無邊阿僧祇。 ^lun-029-64

問曰：何等是「方便迴向」，以少布施而得無量無邊功德？ ^lun-029-65

答曰： ^lun-029-66

雖少布施，皆迴向阿耨多羅三藐三菩提。菩薩作是念：「我以是福德因緣，不求人天中王及世間之樂，但求阿耨多羅三藐三菩提。」 ^lun-029-67

如阿耨多羅三藐三菩提無量無邊，是福德亦無量無邊。 ^lun-029-68

又以是福德為度一切眾生，如眾生無量無邊故，是福德亦無量無邊。 ^lun-029-69

復次，是福德用大慈悲，大慈悲無量無邊故，是福德亦無量無邊。 ^lun-029-70

復次，菩薩福德諸法實相和合故，三分清淨：受者、與者、財物不可得故。如《般若波羅蜜》初為舍利弗說：「^菩薩布施時，與者、受者、財物不可得故，具足般若波羅蜜。」[^38]用是實相智慧布施故，得無量無邊福德。 ^lun-029-71

復次，菩薩皆念所有福德如相[^39]、法性相、實際相故，以如、法性、實際無量無邊故，是福德亦無量無邊。 ^lun-029-72

問曰：若菩薩摩訶薩觀諸法實相，知如、法性、實際，是無為滅相，云何更生心而作福德？ ^lun-029-73

答曰： ^lun-029-74

菩薩久（272a）習大悲心故，大悲心[^40]爾時發起：「眾生不知是諸法實相，當令得是實相。」以精進波羅蜜力故，還行福德業因緣，以精進波羅蜜助大悲心；譬如火欲滅，遇得風、薪，火則[^41]然熾。 ^lun-029-75

復次，念本願故，亦十方佛來語言：「^汝念初發心時！又汝始得是一法門，如是有無量法門，汝未皆得，當還集諸功德！」[^42]如《漸[^43]備經》七地中說。[^44] ^lun-029-76

問曰：施多少可爾；戒中有五戒、一日戒、十戒，少多亦可知，色法可得分別故。[^45]餘四波羅蜜，云何知其多少？ ^lun-029-77

`825`答曰：是皆可知。 ^lun-029-78

如忍有二種：一者、身忍，二者、心忍[^46]。 ^lun-029-79

身忍者，雖身口不動，而心不能令不起，少忍故不能制心。 ^lun-029-80

心忍者，身心俱忍，猶如枯木。 ^lun-029-81

復次，少忍者，若人撾[^47]罵不還報；大忍者，不分別罵者、忍者、忍法。 ^lun-029-82

復次，眾生中忍是為少忍，法忍是為大忍。[^48] ^lun-029-83

如是等分別「少忍」。 ^lun-029-84

少進者。 ^lun-029-85

有二：身進，心進。[^49]身進為少，心進為大。 ^lun-029-86

外進為少，內進為大。 ^lun-029-87

身口進為少，意進為大。 ^lun-029-88

如佛說：「^意業大力[^50]故，如大仙人瞋時，能令大國磨滅。」[^51] ^lun-029-89

復次，身、口作五逆罪，大果報一劫在阿鼻泥犁中。意業力大，得生非有想非無想，壽八萬大劫；亦在十方佛國，壽命無量。 ^lun-029-90

以是故，知身口精進為少，意精進為大。 ^lun-029-91

復次，如《經》[^52]說：「若身、口、意業寂滅不動，是為大精進；[^53]動者，為少精進。」[^54] ^lun-029-92

如是等名為「少精[^55]進」。 ^lun-029-93

「少禪」者。 ^lun-029-94

^（1）^欲界定、未到地，不離欲故名為少。 ^lun-029-95

^（2）^亦觀二禪，初禪則少，乃至滅盡定。 ^lun-029-96

^（3）^有漏為少，無漏為大。 ^lun-029-97

^（4）^未得[^56]阿鞞跋致、未得無（272b）生法忍[^57]禪是為少，得阿鞞跋致、得無生法忍禪是為大。 ^lun-029-98

^（5）^乃至坐道場──十六解脫相應定為少，十七金剛三昧為大。[^58] ^lun-029-99

復次，若菩薩觀一切法常定、無散亂者，無依止，無分別，是為大；餘者皆為少。 ^lun-029-100

慧有二種：^（1）^一者、世間，二者、出世間。世間慧為少，出世間慧為大。 ^lun-029-101

^（2）^淨慧、雜慧，^（3）^相慧、無相慧，^（4）^分別慧、不分別慧，^（5）^隨法慧、破法慧，^（6）^為生死慧、為涅槃慧，^（7）^為自益慧、為益一切眾生慧等亦如是。 ^lun-029-102

`827`復次，^（8）^聞慧為少，思慧為大；^（9）^思慧為少，修慧為大；^（10）^有漏慧為少，無漏慧為大；^（11）^發阿耨多羅三藐三菩提心慧為少，修行六度慧為大；^（12）^修慧為少，方便慧為大；^（13）^諸地中方便展轉有大少[^59]，乃至十地。[^60]如是等分別多少。 ^lun-029-103

佛歎菩薩奇特，於少事中得無量無邊功德，豈況大事！ ^lun-029-104

餘人多捨財，身、口、意[^61]懃苦得福少，持戒、忍辱、精進、禪定、智慧等[^62]亦如是，不及菩薩少而報大。 ^lun-029-105

如先說：「^譬如[^63]口氣出聲，聲則不遠；聲入角中，聲則能遠。」[^64]如是布施等同[^65]少，餘人行是所得福報則少；菩薩摩訶薩以般若波羅蜜方便力迴向故，得無量無邊福。 ^lun-029-106

以是故說：「^欲行少施、少戒、少忍、少進、少禪、少智。」 ^lun-029-107

 ^lun-029-108

諸波羅蜜義如先說。[^66] ^lun-029-109

問曰：五波羅蜜相即是般若波羅蜜相不？ ^lun-029-110

若是般若波羅蜜相，不應五名差別！ ^lun-029-111

若異，何以故[^67]言「^欲行檀波羅蜜，當學般若波羅蜜」？ ^lun-029-112

答曰： ^lun-029-113

亦同、亦異。 ^lun-029-114

異者， ^lun-029-115

般若波羅蜜名觀諸法實相故，不受、不著一切法；[^68]檀名捨內外一切所（272c）有。 ^lun-029-116

以般若波羅蜜心行施，是時檀得名波羅蜜。[^69] ^lun-029-117

復次，五波羅蜜殖[^70]諸功德，般若波羅蜜除其著心、邪見。如一人種穀，一人芸[^71]除眾穢，令得增長，果實成就。 ^lun-029-118

餘四波羅蜜亦如是。 ^lun-029-119

問曰：今云何欲行檀波羅蜜，當學般若波羅蜜？ ^lun-029-120

答曰： ^lun-029-121

檀有二種：一者、淨，二者、不淨。[^72] ^lun-029-122

不淨者，憍慢故施，作是念：「劣[^73]者尚與，我豈不能？」 ^lun-029-123

嫉妬故施，作是念：「我之怨憎，施故得名，如是勝我；今當廣施，要必勝彼。」 ^lun-029-124

貪報故施，作是念：「我施少物，千萬倍報。」是故布施。 ^lun-029-125

為名故施，作是念：「我今好施，為人所信，好人數中。」 ^lun-029-126

為攝人故施，作是念：「我今施之，人必歸我。」 ^lun-029-127

如是等種種雜結行施，是名不淨。 ^lun-029-128

淨施[^74]者，無是雜事，但以淨心信因緣果報，敬愍受者，不求今利，但為後世功德。 ^lun-029-129

復有淨施，不求後世利益，但以修心助求涅槃。 ^lun-029-130

復[^75]有淨施，生大悲心，為眾生故，不求自利早得涅槃，但為阿耨多羅三藐三菩提。 ^lun-029-131

是名淨施。 ^lun-029-132

以般若波羅蜜心故，能如是淨施。 ^lun-029-133

以是故說：「^欲行檀波羅蜜，當學般若波羅蜜。」 ^lun-029-134

復次，般若波羅蜜力故，捨諸法著心，何況我心而不捨！捨吾我心故，身及妻子視如草土，無所戀惜，盡以布施。 ^lun-029-135

以是故說：「^欲行檀波羅蜜，當學般若波羅蜜。」 ^lun-029-136

餘波羅蜜亦皆[^76]如是，以般若波羅蜜心助成故。 ^lun-029-137

復次，諸餘波羅蜜，不得般若波羅蜜，不得波羅蜜名字，亦不牢固。如後品中說：「^五波羅蜜不得般若波羅蜜，無波羅蜜名字。」[^78]又如轉輪聖王無輪寶者，不名轉輪聖王，不以（273a）餘寶為名。 ^lun-029-138

亦如群盲無導，不能有所至；般若波羅蜜亦如是，導五波羅蜜，令至薩婆若。譬如大軍無健將，不能成辦其事；又如人身餘根雖具，若無眼者，不能有所至。 ^lun-029-139

又如人無命根，則餘根皆滅；有命根故，餘根有用。般若波羅蜜亦如是，五波羅蜜不得般若波羅蜜，則不得增長；得般若波羅蜜故，餘波羅蜜得增益具足。 ^lun-029-140

以是故，佛言：「^欲行檀波羅蜜，當學般若波羅蜜。」 ^lun-029-141

 ^lun-029-142

問曰：聲聞經中說：菩薩過三阿僧祇劫後，百劫中種三十二相因緣；今云何說「世世與佛身體相似，有三十二相、八十隨形好」？ ^lun-029-143

答曰： ^lun-029-144

迦栴延子《阿毘曇鞞婆沙》中有如是說[^79]，非三藏中所說。何以故？三十二相，餘人`830`亦有[^80]，何足為貴！ ^lun-029-145

如難陀先世時一浴眾僧，因作願言：「使我世世端政[^82]淨潔。」又於異世值辟支佛塔，飾以彩畫，莊嚴辟支佛像，作願言：「使我世世色相嚴身。」以是因緣故，世世得身相莊嚴，乃至後身出家作沙門，眾僧遙見，謂其是佛，悉皆起迎。難陀小乘種少功德，尚得此報，豈況菩薩於無量阿僧祇劫中修立功德，世世形體而不似佛？ ^lun-029-146

又如彌勒菩薩白衣時，師名跋婆犁[^84]，有三相：一、眉間白毛相，二、舌覆面相，三、陰藏相。 ^lun-029-147

如是等，非是菩薩亦皆有相，菩薩豈當三阿僧祇劫[^85]後乃種相好！ ^lun-029-148

復次，是摩訶衍中，有菩薩從初發心乃至阿耨多羅三藐三菩提，初（273b）不生惡心；世世報得五通，身體似佛。 ^lun-029-149

問曰：菩薩未得佛道，何得身相如佛？ ^lun-029-150

答曰： ^lun-029-151

菩薩為度眾生故，或作轉輪聖王身，或作帝釋身，或作梵王身，或作聲聞身、辟支佛身、菩薩身、佛身。 ^lun-029-152

如《首楞嚴經》中，文殊師利自說：「^七十二億反作一緣覺而般涅槃。」[^87]又現作佛，`831`號龍種尊；[^88]時世未應有佛，而眾生見佛身，歡喜心伏[^89]受化！ ^lun-029-153

問曰：菩薩若能作佛身說法度眾生者，與佛有何差別？ ^lun-029-154

答曰： ^lun-029-155

菩薩有大神力，住十住地，具足佛法而住世間，廣度眾生故，不取涅槃；亦如幻師自變化身，為人說法，非真佛身；雖爾度脫眾生，有量有限。 ^lun-029-156

佛所度者，無量無限。 ^lun-029-157

菩薩雖作佛身，不能遍滿十方世界。 ^lun-029-158

佛身者，普能遍滿無量世界，所可度者，皆現佛身。 ^lun-029-159

亦如十四日月，雖有光明，猶不如十五日。 ^lun-029-160

有如是差別。 ^lun-029-161

或有菩薩得無生法忍，法性生身，在七住地，住五神通，變身如佛，教化眾生。[^90] ^lun-029-162

或初發意菩薩行六波羅蜜，行業因緣，得身相似佛，教化眾生。 ^lun-029-163

問曰：三十二相，布施等果報，般若波羅蜜無所有如虛空，云何說「欲得相好當學般若波羅蜜」？ ^lun-029-164

答曰：三十二相有二種：一者、具足如佛；二者、不具足，如轉輪聖王[^91]、難陀等。[^92]般若波羅蜜與布施和合故，能具足相好如佛；餘人但行布施等，相不具足。 ^lun-029-165

問曰：云何布施等得三十二相？ ^lun-029-166

答曰： ^lun-029-167

如檀越布施時，受者得色、力等五事益身故，[^93]施者具手足輪相。如「檀波羅蜜」中廣說。[^94] ^lun-029-168

戒、忍等亦如是，各各具三十二相。 ^lun-029-169

何等是（273c）三十二相？ ^lun-029-170

一者、足下安立相，餘如〈讚菩薩品〉中說。[^95] ^lun-029-171

問曰：以何因緣得足下[^97]安立相？ ^lun-029-172

答曰：佛世世一心堅固持戒，亦不令他敗[^98]戒，以是業因緣，故得是初相。初相者，自於法中無能動者；若作轉輪聖王，自於國土無能侵者。 ^lun-029-173

以如法養護人民及出家沙門等，以是業因緣故，得千輻輪相，是轉法輪初相；若作轉輪聖王，得轉輪寶[^99]。 ^lun-029-174

離殺生業因緣故，得長指相。 ^lun-029-175

離不與取業因緣故，得足跟滿相。 ^lun-029-176

以四攝法攝眾生業因緣故，得手足縵網相。 ^lun-029-177

以上妙衣服、飲食、臥具供養尊長業因緣故，得手足柔軟相。 ^lun-029-178

修福轉增業因緣故，得足趺高相、一一孔一毛生相、毛上向相。 ^lun-029-179

如法遣使為福和合因緣，及速疾誨人故，得妙踹[^100]相如伊泥延鹿王。 ^lun-029-180

如法淨物布施，不惱受者故，得平立手過膝相、方身相如尼拘盧陀樹。 ^lun-029-181

多修慚愧及斷邪婬，以房舍、衣服、覆蓋之物用布施故，得陰藏相如馬王。 ^lun-029-182

修慈三昧，信淨心多及以好色飲食、衣服、臥具布施故，得金色相、大[^101]光相。[^102] ^lun-029-183

常好問義，供給所尊及善人故，得肌皮細軟相。 ^lun-029-184

如法斷事，不自專執，委以執政故，得上身如師子相、腋下滿相、肩圓相。 ^lun-029-185

恭敬尊長、迎逆侍送故，得身體直廣相。 ^lun-029-186

布施具足充滿故，得七處滿相。[^103] ^lun-029-187

一切捨施無所遺惜故，得方頰車相。 ^lun-029-188

離兩舌故，得四十齒相、齒齊相、齒密相。 ^lun-029-189

常修行慈、好思惟故，得白牙無喻[^104]相。 ^lun-029-190

離妄語故，得舌廣薄相。 ^lun-029-191

美食布施、不惱受者故，得味中最上味相。 ^lun-029-192

離惡口故，（274a）得梵聲相。 ^lun-029-193

善心好眼視眾生故，得眼𥇒[^105]紺青相、眼𥇒如牛王相。 ^lun-029-194

禮敬所尊及自持戒、以戒教人故，得肉髻相。 ^lun-029-195

所應讚歎者而讚歎故，得眉間白毛相。 ^lun-029-196

是為用聲聞法三十二相業因緣。 ^lun-029-197

摩訶衍中三十二相業因緣者。 ^lun-029-198

問曰：十方諸佛及三世諸法皆無相相，今何以故說三十二相？一相尚不實，何況三十二？ ^lun-029-199

答曰： ^lun-029-200

佛法有二種[^107]：一者、世諦，二者、第一義諦。 ^lun-029-201

世諦故，說三十二相；第一義諦故，說無相。 ^lun-029-202

有二種道：一者、令眾生修福道，二者、慧道。福道故，說三十二相；慧道故，說無相。 ^lun-029-203

為生身故，說三十二相；為法身故，說無相。 ^lun-029-204

佛身，以三十二相、八十隨形好而自莊嚴。 ^lun-029-205

法身，以十力、四無所畏、四無礙智、十八不共法諸功德莊嚴。[^108] ^lun-029-206

眾生有二種因緣：一者、福德因緣，二者、智慧因緣。 ^lun-029-207

欲引導福德因緣眾生故，用三十二相身；欲以智慧因緣引導眾生故，用法身。 ^lun-029-208

有二種眾生：一者、知諸法假名，二者、著名字。 ^lun-029-209

為著名[^109]眾生故，說無相；為知諸法假名眾生故，說三十二相。 ^lun-029-210

問曰：是十力、四無所畏功德亦各有別相，云何說「法身無相」？[^110] ^lun-029-211

答曰： ^lun-029-212

一切無漏法，十六行[^111]、三三昧相應[^112]故，皆名無相；佛欲令眾生解故，種種分別說。 ^lun-029-213

說一切諸佛法，以空、無相、無作印故，皆入如、法性、實際；而為見色歡喜發道心者，現三十二相莊嚴身。 ^lun-029-214

復次，為一切眾生中顯最勝故，現三十二相而不破無相法。 ^lun-029-215

如菩薩初生七日之中，裹以白㲲[^113]，示諸相師。相師以古聖相書（274b）占之，以答王曰：「^我讖記[^114]法，若人有三十二相者，在家當為轉輪聖王，出家當得作佛。唯此二處，無有三處。」諸相師出已，菩薩寢息。 ^lun-029-216

復有仙人名阿私陀，白淨飯王言：「^我以天耳聞諸天鬼神說：『淨飯王生子，有佛身相。』故來請見！」 ^lun-029-217

王大歡喜，此人仙聖，故從遠來，欲見我子；勅諸侍人：「^將太子出！」 ^lun-029-218

侍人答王：「^太子小睡。」 ^lun-029-219

是時阿私陀言：「^聖王常請一切，施以甘露，不應睡也！」[^116]即從坐起，詣太子所，抱著臂上，上下相之；相已涕零[^117]，不能自勝！[^118] ^lun-029-220

`836`王大不悅，問相師曰：「^有何不祥，涕泣如是？」 ^lun-029-221

仙人答言：「^假使天雨金剛大山，不能動其一毛，豈有不祥！太子必當作佛；我今年已晚暮，當生無色天上，不得見佛、不聞其法故，自悲傷耳！」 ^lun-029-222

王言：「^諸相師說，不定一事，若在家者當作轉輪聖王，若出家者當得作佛。」阿私陀言：「^諸相師者以世俗比知，非天眼知；諸聖相書，又不具足遍知，於相總觀，不能明審，是故或言：『在家當為轉輪聖王，出家當為佛。』今太子三十二相，正滿明徹，甚深淨潔具足，必當作佛，非轉輪王也！」 ^lun-029-223

以是故知，三十二相於一切眾生中最為殊勝。 ^lun-029-224

言無相法者，為破常淨樂相、我相、男女、生死等相，故如是說。 ^lun-029-225

以是故，佛法雖無相相，而現三十二相引導眾生，令知佛第一，生淨信故，說三十二相無咎。 ^lun-029-226

問曰：何以故說三十二相，不多不少？ ^lun-029-227

答曰：若說多、若說少，俱當有難。 ^lun-029-228

復次，佛身丈六，若說少相，則不周遍，不具莊嚴；若過三十（274c）二相，則復雜亂。譬如嚴身之具雖復富有珠璣，不可重著瓔珞。是故三十二相不多不少，正得其中。 ^lun-029-229

復次，若少不端嚴，則留八十隨形好處；過則雜亂。 ^lun-029-230

問曰：若[^120]須八十隨形好，何不皆名為「相」而別為「好」？ ^lun-029-231

答曰：相大嚴身，若說大者，則已攝小。 ^lun-029-232

復次，「相」麁而「好」細，眾生見佛則見其「相」，「好」則難見故。 ^lun-029-233

又「相」者，餘人共得；「好」者，或共、或不共。 ^lun-029-234

以是故，「相」、「好」別說。 ^lun-029-235

問曰：佛畢竟斷眾生相、吾我相，具足空法相，何以故以相莊嚴，如取相者法？ ^lun-029-236

答曰： ^lun-029-237

若佛但以妙法莊嚴其心，身無相好者，或有可度眾生，心生輕慢，謂佛身相不具，不能一心樂受佛法。譬如以不淨器盛諸美食，人所不喜；如臭皮囊盛諸寶物，取者不樂。以是故，佛以三十二相莊嚴其身。 ^lun-029-238

復次，佛常於大眾中作師子吼言：「^我於眾生中，一切功德最為第一！」若佛生身不以相好莊嚴，或有人言：「身形醜陋，何所能知！」佛以三十二相、八十隨形好莊嚴其身，眾生猶有不信，何況不以相好莊嚴！ ^lun-029-239

復次，佛法甚深，常寂滅相故，狂愚眾生不信不受，謂身滅盡，無所一取。以是故，佛以廣長舌、梵音聲、身放大光，為種種因緣、譬喻說上妙法；眾生見佛身相威德，又聞音聲，皆歡喜信樂。 ^lun-029-240

復次，莊嚴物有內外，禪定、智慧諸功德等，是內莊嚴；身相威德、持戒具足，是外莊嚴──佛內外具足。 ^lun-029-241

復次，佛愍念一切眾生，出興於世，以智慧等諸功德，饒益利根眾生；身相莊嚴，饒益鈍根眾生。心莊嚴，開涅槃門；身莊嚴，（275a）開天、人樂門。身莊嚴故，置眾生於三福處；[^121]心莊嚴故，置眾生入三解脫門。身莊嚴故，拔眾生於三惡道；心莊嚴故，拔眾生於三界獄。如是等無量利益因緣故，以相好莊嚴生身。 ^lun-029-242

 ^lun-029-243

「^菩薩家」[^122]者， ^lun-029-244

^（1）^若於眾生中發甚深大悲心，是為生菩薩家。如生王家，無敢輕者，亦不畏飢渴、寒熱等；入菩薩道中，生菩薩家亦如是，以佛子故，諸天龍、鬼神，諸聖人等無敢`838`輕者，益加恭敬；不畏惡道、人天賤處，不畏聲聞、辟支佛人、外道論師來沮[^123]其心。 ^lun-029-245

^（2）^復次，菩薩初發意，一心作願：「從今日不復隨諸惡心，但欲度脫一切眾生，當得阿耨多羅三藐三菩提。」 ^lun-029-246

^（3）^復次，菩薩若能知諸法實相、不生不滅，得無生法忍；從是以往，常住菩薩道。 ^lun-029-247

如前[^124]所說《持心經》中：「^我見錠光佛時，得諸法無生忍，初具足六波羅蜜；自爾之前，都無布施、持戒等。」[^125] ^lun-029-248

^（4）^復次，若菩薩作是念：「如恒河沙等劫為一日一夜，用是日夜，三十日為月，十二月為歲；如是歲數過百千萬億劫，乃有一佛，於是佛所，供養、持戒、集諸功德；如是恒河沙等諸佛，然後受記作佛。」菩薩心不懈怠，不沒不厭，悉皆樂行。 ^lun-029-249

^（5）^復次，菩薩於諸邪定五逆眾生及斷善根人中而生慈悲，令入正道，不求恩報。 ^lun-029-250

^（6）^復次，菩薩初發心以來，不為諸煩惱所覆、所壞。 ^lun-029-251

^（7）^復次，菩薩雖觀諸法實相，於諸觀心亦不生著。 ^lun-029-252

^（8）^復次，菩薩自然（275b）口常實言，乃至夢中亦不妄語。 ^lun-029-253

^（9）^復次，菩薩有所見色皆是佛色，念佛三昧力故，於色亦不著。[^126] ^lun-029-254

^（10）^復次，菩薩見一切眾生流轉生死苦中、一切樂中，心亦不著，但作願言：「我及眾生，何時當度？」 ^lun-029-255

^（11）^復次，菩薩於一切珍寶心不生著，唯樂三寶。 ^lun-029-256

^（12）^復次，菩薩常斷婬欲，乃至不生念想，況有實事！ ^lun-029-257

^（13）^復次，眾生眼見菩薩者，即得慈三昧。 ^lun-029-258

^（14）^復次，菩薩能令一切法悉為佛法，無有聲聞、辟支佛法、凡夫之法種種差別。 ^lun-029-259

^（15）^復次，菩薩分別一切法，於一切法中，亦不生法相，亦不生非法相。[^127] ^lun-029-260

如是等無量因緣，是名「生菩薩家」。 ^lun-029-261

問曰：從發心已來，已生菩薩家，今云何「欲生菩薩家，當學般若波羅蜜」？ ^lun-029-262

答曰：有二種菩薩家[^128]：有退轉家、不退轉家，名字家、實家，淨家[^129]、雜家，有信`839`堅固家、不堅固家。為「不退轉家」乃至「信堅固家」──欲得如是等家，故言：「^欲生菩薩家，當學般若波羅蜜。」 ^lun-029-263

「^欲得鳩摩羅伽[^131]地」者， ^lun-029-264

或有菩薩從初發心斷婬欲，乃至阿耨多羅三藐三菩提，常行菩薩道，是名鳩摩羅伽地。 ^lun-029-265

復次，或有菩薩作願：世世童男，出家行道，不受世間愛欲，是名為鳩摩羅伽地。 ^lun-029-266

復次，又如王子名鳩摩羅伽，佛為法王。菩薩入法正[^132]位[^133]，乃至十地故，悉名王子，皆任[^134]為佛。如文殊師利，十力、四無所畏等悉具佛事故，住鳩摩羅伽地，廣度眾生。 ^lun-029-267

復次，又如童子過四歲以上，未滿二十，名為鳩摩羅伽[^135]。 ^lun-029-268

若菩薩初生菩薩家者，如嬰兒；得無生法忍，乃至十住地，離諸惡事，名為「鳩摩羅伽地」。[^136] ^lun-029-269

欲得（275c）如是地，當學般若波羅蜜。 ^lun-029-270

「^常欲不離諸佛」者，菩薩世世所生，常值諸佛。 ^lun-029-271

問曰：菩薩當化眾生，何故常欲值佛？ ^lun-029-272

答曰： ^lun-029-273

有菩薩未入菩薩位、未得阿鞞跋致受記別故，若遠離諸佛，便壞諸善根，沒在煩惱，自不能度，安能度人！如人乘船，中流壞敗，欲度他人，反自沒水；又如少湯投大氷池，雖消少處，反更成氷。 ^lun-029-274

菩薩未入法位，若遠離諸佛，以少功德、無方便力，欲化眾生，雖少利益，反更墜落！以是故，新學菩薩不應遠離諸佛。 ^lun-029-275

問曰：若爾者，何以不說「不離聲聞，辟支佛」？聲聞、辟支佛亦能利益菩薩。 ^lun-029-276

答曰：菩薩大心，聲聞、辟支佛雖有涅槃利益，無一切智故，不能教導菩薩。 ^lun-029-277

諸佛一切種智故，能教導菩薩。 ^lun-029-278

如象沒泥，非象不能出；菩薩亦如是，若入非道中，唯佛能救，同大道故。以是故說「菩薩常欲不離諸佛」。 ^lun-029-279

復次，菩薩作是念：「我未得佛眼故，如盲無異，若不為佛所引導，則無所趣，錯入餘道。設聞佛法，異處行者，未知教化時節、行法多少。」 ^lun-029-280

復次，菩薩見佛得種種利益：或眼見心清淨，若聞所說，心則樂法，得大智慧，隨法修行，而得解脫──如是等值佛無量利益，豈不一心求欲見佛！ ^lun-029-281

譬如嬰兒不應離母，又如行道不離糧食，如大熱時不離涼風冷水，如大寒時不欲離火，如度深水不應離船，譬如病人不離良醫；菩薩不離諸佛，過於上事。何以故？父母、親屬、知識、人、天王等皆不能如佛利益；佛利益（276a）諸菩薩，離諸苦處，住世尊之地。 ^lun-029-282

以是因緣故，菩薩常不離佛。 ^lun-029-283

問曰：有為之法，欺誑不真，皆不可信；云何得如願不離諸佛？ ^lun-029-284

`841`答曰： ^lun-029-285

福德、智慧具足故，乃應得佛，何況不離諸佛！ ^lun-029-286

以眾生有無量劫罪因緣故，不得如願；雖行福德而智慧薄少，雖行智慧而福德薄少，故所願不成。 ^lun-029-287

菩薩求佛道故，要行二忍：生忍、法忍。行生忍故，一切眾生中發慈悲心，滅無量劫罪，得無量福德；行法忍故，破諸法無明，得無量智慧。二行和合故，何願不得！[^140] ^lun-029-288

以是故，菩薩世世常不離諸佛。 ^lun-029-289

復次，菩薩常愛樂念佛故，捨身受身，恒得值佛。 ^lun-029-290

譬如眾生習欲心重，受婬鳥身，所謂孔雀、鴛鴦等；習瞋恚偏多，生毒虫中，所謂惡龍、羅剎、蜈蚣、毒蛇等。 ^lun-029-291

是菩薩心，不貴轉輪聖王、人天福樂，但念諸佛，是故隨心所重而受身形。 ^lun-029-292

復次，菩薩常善修念佛三昧[^141]因緣故，所生常值諸佛。[^142] ^lun-029-293

如《般舟三昧》中說：「^菩薩入是三昧，即見阿彌陀佛[^143]；便問其佛：『何業因緣故，得生彼國？』佛即答言：『善男子！以常修念佛三昧，憶念不廢故，得生我國。』」[^144] ^lun-029-294

問曰：何者是念佛三昧得生彼國？ ^lun-029-295

答曰：念佛者， ^lun-029-296

念佛三十二相、八十隨形好、金色身，身出光明遍滿十方，[^146]如融閻浮檀金，其`842`色明淨；又如須彌山王在大海中，日光照時，其色發明[^147]。行者是時都無餘色想，所謂山、地、樹木等；但見虛空中諸佛身相，如真琉璃中赤金外現。[^148] ^lun-029-297

亦如比丘入不淨觀，但見身體膖脹爛壞，乃至但見骨人[^149]；是骨人（276b）無有作者，亦無來去，以憶想故見。[^150] ^lun-029-298

菩薩摩訶薩入念佛三昧，悉見諸佛，亦復如是；以攝心故，心清淨故。譬如有[^151]人莊嚴其身，照淨水鏡，無不悉見；此水鏡中亦無形相，以明淨故，見其身像。[^152]諸法從本以來，常自清淨，菩薩以善修[^153]淨心，隨意悉見諸佛，問其所疑，佛答所問。[^154] ^lun-029-299

聞佛所說，心大歡喜；從三昧起，作是念言：「佛從何所來？我身亦不去。」即時便知：「諸佛無所從來，我亦無所去。」復作是念：「三界所有，皆心所作。」[^156] ^lun-029-300

何以故？隨心所念，悉皆得見。[^157] ^lun-029-301

以心見佛，以心作佛；心即是佛，心即我身；心不自知，亦不自見。[^158] ^lun-029-302

若取心相，悉皆無智，心亦虛誑，皆從無明出。[^160] ^lun-029-303

因是心相，即入諸法實相，所謂常空。[^161] ^lun-029-304

得如是三昧、智慧已，二行力故，隨意所願，不離諸佛；如金翅鳥王，二翅具足故，於虛空中自在所至。 ^lun-029-305

菩薩得是三昧、智慧力故，或今身隨意供養諸佛，命終亦復值遇諸佛。 ^lun-029-306

以是故說：「^菩薩常不離諸佛者，當學般若波羅蜜。」 ^lun-029-307

---

[^1]: （大智度論......九）二十六字＝（大智度論卷第二十九，釋初品中隨喜第四十四之餘）二十一字【宋】，＝（大智度論卷第二十九，釋初品中隨喜第三十七）十九字【宮】。（大正25，270d，n.13）
[^2]: 不分卷【元】【明】【石】，〔經〕－【宋】【宮】。（大正25，270d，n.16）
[^3]: 八背捨又稱為八解脫，參見《大智度論》卷21：「^八背捨者，內有色外亦觀色是初背捨，內無色外觀色是第二背捨，淨背捨身作證第三背捨，四無色定及滅受想定是五，合為八背捨。背是淨潔五欲，離是著心，故名背捨。」（大正25，215a7-11）
[^4]: 六事：布施、持戒、三昧、智慧、解脫、解脫知見。參見《大智度論》卷28（大正25，269b28-270b4）。
[^5]: 二種得。（印順法師，《大智度論筆記》〔A057〕p.98）
[^6]: 甞＝曾【石】。（大正25，270d，n.21）
[^7]: 以說＝已答【宋】【元】【明】【宮】。（大正25，270d，n.22）
[^8]: 《大智度論》卷17：「^諸禪中有頂禪，何以故名頂？有二種阿羅漢：壞法、不壞法。不壞法阿羅漢，於一切深禪定得自在，能起頂禪。得是頂禪，能轉壽為富，轉富為壽。」（大正25，187b27-c1）
[^9]: 《大智度論》卷17：「^願智者，願欲知三世事，隨所願則知。此願智二處攝：欲界、第四禪。」（大正25，187c2-4）
[^10]: 《大智度論》卷17：「^無諍三昧者，令他心不起諍。五處攝：欲界及四禪。」（大正25，187c5-6）
[^11]: 參見《摩訶般若波羅蜜經》卷1：「^菩薩摩訶薩欲勝一切聲聞、辟支佛智慧，當學般若波羅蜜。」（大正8，219b2-3）另參見《大智度論》卷28（大正25，266b-267c）。
[^12]: 二＝是【元】【明】。（大正25，270d，n.26）
[^13]: （1）《大毘婆沙論》卷100：「^他心智能知同類心心所法，非不同類。謂有漏者知有漏，無漏者知無漏。」（大正27，515c3-5） （2）《大智度論》卷23：「^十智，一有漏，八無漏，一當分別──他心智：緣有漏心，是有漏；緣無漏心，是無漏。」（大正25，233a10-12）
[^14]: （1）《大智度論》卷27：「^無生忍法，即是阿鞞跋致地。復次，入菩薩位，是阿鞞跋致地；過聲聞、辟支佛地，亦名阿鞞跋致地。復次，住阿鞞跋致地，世世常得果報神通，不失不退。」（大正25，263c6-9） （2）《大智度論》卷38：「^菩薩有二種：一者、生身菩薩，二者、法身菩薩；一者、斷結使，二者、不斷結使。法身菩薩斷結使得六神通；生身菩薩不斷結使，或離欲得五神通。得六神通者，不生三界，遊諸世界，供養十方諸佛。」（大正25，342a22-26）
[^15]: 皆＝比【宋】【元】【明】【宮】。（大正25，271d，n.2）
[^16]: （欲）＋行【元】【明】。（大正25，271d，n.7）
[^17]: （1）《賢劫經》卷2（大正14，12c19-13a2），卷6（大正14，44c17-22）。 （2）《大智度論》卷46（大正25，271a17），卷62（大正25，498a17）。
[^18]: 世間六度、出世間六度，參見《摩訶般若波羅蜜經》卷7〈26 無生品〉（大正8，272b1-c5）；《放光般若經》卷5〈27 問觀品〉（大正8，37b2-27）；《光讚般若經》卷9〈24 觀行品〉（大正8，209b18-c17）；《大般若經》（第三分）卷498（大正7，534a3-535b8）；《賢劫經》卷2（大正14，13a22-14b15）。
[^19]: 破法求財．佛所不許。若施凡人，奪彼與此非平等法。集財破戒心亂，不如少施。（印順法師，《大智度論筆記》〔A033〕p.62）
[^20]: 心＝必【明】。（大正25，271d，n.9）
[^21]: ┌敗壞菩薩 二種菩薩 ┴成就菩薩 （印順法師，《大智度論筆記》〔A011〕p.21）
[^22]: 本發大心，不遇善緣，五蓋覆心，行雜行，得國王大鬼龍等，名敗壞菩薩。（印順法師，《大智度論筆記》〔A042〕p.80）
[^23]: 參見《十住毘婆沙論》卷4：「^是惟越致菩薩有二種；或敗壞者，或漸漸轉進得阿惟越致。問曰：所說敗壞者，其相云何？答曰：若無有志幹，好樂下劣法，深著名利養，其心不端直，悋護於他家，不信樂空法，但貴諸言說，是名敗壞相。」（大正26，38b18-24）
[^24]: 退心菩薩，多惱眾生非法取財以作福。（印順法師，《大智度論筆記》〔A033〕p.62）
[^25]: 佛但美心清淨施。（印順法師，《大智度論筆記》〔A033〕p.62）
[^26]: 菩薩不問在家出家，應隨所有而施，不得作罪破戒布施。（印順法師，《大智度論筆記》〔A033〕p.62）
[^27]: 參見《佛五百弟子自說本起經》卷1（大正4，194b16-c11）；《根本說一切有部毘奈耶藥事》卷17（大正24，82c5-28）；《諸經要集》卷5（大正54，44c9-45a3）；《大智度論》卷22（大正25，223c27-224a1），卷24（大正25，238a5-6），卷38（大正25，341c3-4）。
[^28]: 《一切經音義》卷70：「^訶梨怛雞（舊言呵梨勒，翻為天主持來。此果堪為藥分，功用極多，如此土人叅、石斛等也）。」（大正54，766a9）
[^29]: 不＝無【宋】【元】【明】【宮】【石】。（大正25，271d，n.16）
[^30]: 參見《佛五百弟子自說本起經》（大正4，191c24-192a16）；《根本說一切有部毘奈耶藥事》卷16（大正24，80a1-26）；《十誦律》卷25（大正23，183a15-b3）；《摩訶僧祇律》卷31（大正22，481a2-482a1）；《大智度論》卷22（大正25，224a1-6），《大智度論》卷26（大正25，253b8-11），《大智度論》卷32（大正25，301b13-15）。
[^31]: 〔耳〕－【宋】【元】【明】【宮】。（大正25，271d，n.17）
[^32]: 政＝正【宋】【元】【明】【宮】。（大正25，271d，n.19）
[^33]: 《增壹阿含經》卷13〈23 地主品〉（大正2，612a18-29）。
[^34]: （1）須蔓耳比丘本生。（印順法師，《大智度論筆記》〔H026〕p.420） （2）參見《佛五百弟子自說本起經》（大正4，191b23-c22）；《撰集百緣經》卷9（大正4，245a3-b2）；《根本說一切有部毘奈耶藥事》卷16（大正24，79c1-29）。
[^35]: 蔓＝曼【元】【明】＊，【石】。（大正25，271d，n.21）
[^36]: 《翻梵語》卷2：「^須蔓耳比丘（譯曰好意，亦云好慢）。」（大正54，994a15）
[^37]: 方便回向：為無上菩提故，為度一切眾生故，以大慈悲心故，實相智慧（達三輪空）和合故，念如、法性、實際相故，布施等──福德無量。（印順法師，《大智度論筆記》〔A044〕p.82）
[^38]: 參見《摩訶般若波羅蜜經》卷1：「^佛告舍利弗：菩薩摩訶薩以不住法住般若波羅蜜中，以無所捨法應具足檀那波羅蜜，施者、受者及財物不可得故。」（大正8，218c21-24）
[^39]: 相＝想【宋】【宮】。（大正25，271d，n.24）
[^40]: 〔心〕－【宋】【元】【明】【宮】【石】。（大正25，272d，n.1）
[^41]: 則＝即【石】。（大正25，272d，n.2）
[^42]: 諸佛勸發令集諸功德。（印順法師，《大智度論筆記》［A042］p.80）
[^43]: 《大正藏》原作「慚」，今依《高麗藏》作「漸」（第14冊，669c4）。
[^44]: 參見《漸備一切智德經》卷4（大正10，479a14-b29）；《十住經》卷3（大正10，520c10-521b6）；《大智度論》卷10（大正25，132a18-b4），卷48（大正25，405c-406a），卷50（大正25，418a）。
[^45]: 戒是色法。（印順法師，《大智度論筆記》［A034］p.65）
[^46]: 參見《大智度論》卷15（大正25，168b）。
[^47]: 撾（ㄓㄨㄚ）：1.擊，敲打。（《漢語大詞典》（六），p.839）
[^48]: 關於生忍，參見《大智度論》卷14（大正25，164b-167c）。 關於法忍，參見《大智度論》卷15（大正25，168b-172a）。 生等、生忍：少忍；法等、法忍：大忍。 （印順法師，《大智度論筆記》［C021］p.204）
[^49]: 身精進與心精進，參見《大智度論》卷16（大正25，178a-b）。
[^50]: 意業大力。（印順法師，《大智度論筆記》〔C011〕p.203）
[^51]: （1）大仙人瞋能令大國滅。（印順法師，《大智度論筆記》［G005］p.381） （2）大仙人瞋大國磨滅。（印順法師，《大智度論筆記》［H005］p.393） （3）參見《大智度論》卷14（大正25，167b18-20）；《中阿含經》卷32（133經）（大正1，628a18-630a22）；Majjhima（巴利《中部》）,I, pp.371-387；《成實論》卷9（大正32，307b22-25）。
[^52]: 參見Lamotte（1976, p.1899, n.2）：在Majjhima（巴利《中部》）,I, pp.454-455的《鶉喻經》，佛陀向優婆離說明，前三禪是動轉：在初禪，覺觀未滅；第二禪則是喜樂未滅；三禪則是捨樂未滅──相反的，第四禪則是不動轉，因為其樂、苦等等已滅。在Dīgha（巴利《長部》）, III, p.217,以及Saṃyutta（巴利《相應部》）, II, p.82,則說有三種「作行」：福行、非福行以及不動。福業是欲界之淨，不動業則是上二界之善業。
[^53]: 身口意寂滅，是大精進。（印順法師，《大智度論筆記》［A036］p.70） 《方廣大莊嚴經》卷7：「^又欲示現有大勇猛精進之力，便於是處結跏趺坐，身口意業靜然不動。初攝心時，專精一境，制出入息，熱氣遍體，腋下流汗、額上津出，譬如雨滴；忍受斯苦，不生疲極，便起勇猛精進之心。」（大正3，581b2-6）
[^54]: （1）《大智度論》卷81〈68 六度相攝品〉：「^有二種精進：一、動相，身心勤行，二、滅一切戲論故，身心不動。菩薩雖勤行動精進，亦不離不動精進，不動精進不離般若波羅蜜。」（大正25，632a12-14） （2）《大智度論》卷81〈68 六度相攝品〉：「^行般若菩薩身心清淨，得不動精進，觀動精進如幻、如夢；得不動精進故，不入涅槃，是名精進波羅蜜。」（大正25，632b4-6）
[^55]: 〔精〕－【宋】【元】【明】【宮】。（大正25，272d，n.6）
[^56]: 〔未得〕－【宋】【元】【明】【宮】【石】。（大正25，272d，n.7）
[^57]: 《大正藏》原作「無生忍法」，今依《高麗藏》作「無生法忍」（第14冊，470a5）。
[^58]: （1）菩薩行位：坐道場，十六解脫相應定（似小義），十七金剛三昧。（印順法師，《大智度論筆記》［A042］p.80） （2）參見Lamotte（1976, p.1900, n.1）：當菩薩坐在菩提樹下時，仍然被九種煩惱繫縛在有頂，而菩薩是以十八心來解脫此一情況：九斷道或無間道以及九解脫道。在第十七心，菩薩以稱之為金剛喻定的斷道來捨煩惱；而在第十八心即是解脫道，行者即在此證得斷除一切煩惱及漏。
[^59]: 少＝小【宋】【元】【明】【宮】。（大正25，272d，n.10）
[^60]: 菩薩行位：發心、修行、方便慧──諸地中方便乃至十地。（印順法師，《大智度論筆記》［A042］p.80）
[^61]: 〔意〕－【宋】【元】【明】【宮】。（大正25，272d，n.11）
[^62]: 〔等〕－【宋】【元】【明】【宮】。（大正25，272d，n.12）
[^63]: 〔如〕－【元】【明】。（大正25，272d，n.13）
[^64]: 參見《大智度論》卷28：「^又如吹貝，用氣甚少，其音甚大。」（大正25，269c24-25）
[^65]: 同＝因【宋】【元】【明】【宮】。（大正25，272d，n.15）
[^66]: 六度，參見《大智度論》卷11-18（大正25，139a-197b）。
[^67]: 〔故〕－【宋】【元】【明】【宮】。（大正25，272d，n.16）
[^68]: 般若：觀諸法實相不受不著。（印順法師，《大智度論筆記》［C004］p.188）
[^69]: 《大智度論》卷8：「^是六波羅蜜及般若波羅蜜，一法無異。是五波羅蜜不得般若波羅蜜，不名波羅蜜。如檀波羅蜜不得般若波羅蜜，沒在世界有盡法中。」（大正25，116b1-4） 另參見《大智度論》卷30（大正25，279a21-b1），卷33（大正25，308a24-29）。
[^70]: 殖＝植【宋】【元】【明】【宮】。（大正25，272d，n.17）
[^71]: 芸＝耘【宋】【元】【明】【宮】。（大正25，272d，n.18）
[^72]: 參見《大智度論》卷11（大正25，140c28-141a13），卷33（大正25，304b26-c13）。
[^73]: 劣＋（我）【元】【明】【石】。（大正25，272d，n.19）
[^74]: 〔施〕－【宋】【元】【明】【宮】。（大正25，272d，n.21）
[^75]: 復＝後【宋】【元】【明】【宮】。（大正25，272d，n.22）
[^76]: 〔皆〕－【宋】【元】【明】【宮】。（大正25，272d，n.25）
[^77]: ┌不名波羅蜜─┐ 五度離般若 ┤不能有所至 ├要以般若助成 └不得增益具足┘ （印順法師，《大智度論筆記》〔A011〕p.21） 以般若心助成五度＝若離般若，不名波羅蜜，不能有所至，不得增益具足。（印順法師，《大智度論筆記》〔D005〕p.246）
[^78]: 參見《摩訶般若波羅蜜經》卷11〈40 照明品〉（大正8，302b24-c3）。
[^79]: （1）阿毘曇：「百劫種三十二相（鞞婆沙）」。（印順法師，《大智度論筆記》〔H011〕p.399） （2）參見《大毘婆沙論》卷177（大正27，890b5-8）；《雜阿毘曇心論》卷11（大正28，961c9-11）；《俱舍論》卷18（大正29，95a1-8）；《順正理論》卷44（大正29，590c21-22）。
[^80]: 《大智度論》卷4：「^三十二相，轉輪聖王亦有，諸天、魔王亦能化作此相；難陀、提婆達等皆有三十相；婆跋隸婆羅門有三相。」（大正25，92a7-10） 另參見《大智度論》卷14（大正25，164c28）。
[^81]: （1）難陀往因澡浴鞞婆尸佛。難陀往因作辟支佛塔。（印順法師，《大智度論筆記》［I029］p.439） （2）參見《佛本行集經》卷56（大正3，916c-918a）；《佛五百弟子自說本起經》（大正4，199b12-c11）；《根本說一切有部毘奈耶藥事》卷17（大正24，87b-c25）；《根本說一切有部毘奈耶雜事》卷12（大正24，260c-262a）。
[^82]: 政＝正【宋】【元】【明】【宮】。（大正25，273d，n.4）
[^83]: 參見《大智度論》卷4（大正25，92a9）。關於跋婆犁（婆跋犁）之事蹟，參見《賢愚經》卷12〈57 波婆離品〉（大正4，432b-436c），不過《賢愚經》說他只有二相（大正4，433b）。
[^84]: （1）跋婆犁＝婆跋犁【宋】【元】【明】【宮】，＝波跋梨【石】。（大正25，273d，n.5） （2）《法苑珠林》卷16：「^《智度論》云：彌勒菩薩為白衣時，師名婆跋犁，有三種相：一、眉間白毫相，二、舌覆面相，三、陰藏相。如是等非是菩薩時亦皆有此相也。」（大正53，405a22-25）
[^85]: 〔劫〕－【宋】【元】【明】【宮】。（大正25，273d，n.6）
[^86]: ┌住十住地菩薩自變化身為人說法──────┐ 菩薩能現佛力 ┤得無生忍法性生身七住地住，五通變身如佛─┴─化現 └發意菩薩行六度，行業因緣身相似佛教化眾生──業感 （印順法師，《大智度論筆記》〔A012〕p.22）
[^87]: （1）參見Lamotte（1976, p.1907, n.1）：《首楞嚴三昧經》卷下（大正15，642c10-14）以及卷下（644a18-20）。雖然文殊師利常作辟支佛而入涅槃之相，這是因為那個時代的眾生僅能以辟支佛而得度。參見《大智度論》卷10（大正25，134b18-20），又見《大智度論》卷75（大正25，586a28-b2）。至於龍種上佛，即是「現今」的文殊師利菩薩，其所化之國土在此世界南方之最邊。參見《首楞嚴三昧經》卷下（大正14，644a）。 （2）現存《佛說首楞嚴三昧經》卷下說：「^我於其中三百六十億世以辟支佛乘入於涅槃。」（大正15，642b1-2）。
[^88]: （1）參見《佛說首楞嚴三昧經》卷下（大正15，643c29-644a20）。 （2）文殊過去為龍種尊佛，七十二億世作辟支迦。（印順法師，《大智度論筆記》［H015］p.405）
[^89]: 〔心伏〕－【宋】【元】【明】【宮】。（大正25，273d，n.8）
[^90]: （1）菩薩行位：七住（八、九、十住同）（印順法師，《大智度論筆記》〔A042〕p.79） 阿鞞跋致常得果報神通。（印順法師，《大智度論筆記》［A042］p.80） （2）《大智度論》卷27：「^復次，住阿鞞跋致地，世世常得果報神通，不失不退。」（大正25，263c8-9）
[^91]: 《大智度論》卷4：「^問曰：轉輪聖王有三十二相，菩薩亦有三十二相，有何差別？答曰：菩薩相者有七事勝轉輪聖王相。菩薩相者：一、淨好，二、分明，三、不失處，四、具足，五、深入，六、隨智慧行不隨世間，七、隨遠離。轉輪聖王相不爾。」（大正25，91a19-24）
[^92]: 二種三十二相。（印順法師，《大智度論筆記》［J037］p.525）
[^93]: （1）參見《大智度論》卷3（大正25，82b3-4）。 （2）《彌勒菩薩所問經論》卷6：「^如如來《修多羅》中說：因食得命，是故施食即是施命；以是因緣後得長命。如是施色、施力、施樂、施辯才等，皆亦如是。」（大正26，259a14-17）
[^94]: 布施是得三十二相因緣，參見《大智度論》卷11（大正25，141b10-c5）。
[^95]: 參見《大智度論》卷4（大正25，90a27-91a19）。 另參見《大毘婆沙論》卷177（大正27，888a-889a），《摩訶般若波羅蜜經》卷24（大正8，395b-c），卷88（大正25，681a-683b）。
[^96]: 關於三十二相名稱、順序，各有異說，今依《大智度論》卷4（大正25，90a27-91a19）所說，另參見《摩訶般若波羅蜜經》卷24（大正8，395b-c），《大智度論》卷88（大正25，681a3-24）。
[^97]: 〔下〕－【宋】【元】【明】【宮】【石】。（大正25，273d，n.13）
[^98]: 敗＝破【宋】【元】【明】【宮】。（大正25，273d，n.14）
[^99]: 輪寶＝寶輪【宋】【元】【明】【宮】。（大正25，273d，n.17）
[^100]: 踹＝腨【元】【明】，＝𨄔【宋】【石】。（大正25，273d，n.19）
[^101]: 大＝丈【宋】【元】【明】【宮】【石】。（大正25，273d，n.21）
[^102]: 參見Lamotte（1976, p.1912, n.2）：此處應作「丈光」，而不是「大光」。關於此相，參見《大智度論》卷8（大正25，114c-115a）。
[^103]: （1）《大智度論》卷4：「^十七者，七處隆滿相：兩手、兩足、兩肩、項中，七處皆隆滿端正，色淨勝餘身體。」（大正25，90c13-15） （2）《大智度論》卷88：「^十七者，七處滿：兩足下、兩手中、兩肩上、項中皆滿，字相分明。」（大正25，681a14-15）
[^104]: 喻＝踰【宋】【元】【明】【宮】【石】。（大正25，273d，n.24） 《大智度論》卷4：「^二十四者，牙白相，乃至勝雪山王光。」（大正25，90c24-25）
[^105]: 𥇒：眼睫毛。（《漢語大字典》（四），p.2499）
[^106]: 無相與有相：二諦。福慧二道。生法二身。福慧因緣。知假名，著名字。（印順法師，《大智度論筆記》〔D026〕p.275）
[^107]: 種＝諦【宋】【元】【明】【宮】【石】。（大正25，274d，n.3）
[^108]: 佛身：生身相好莊嚴，法身十力等功德故。（印順法師，《大智度論筆記》〔C002〕p.182）
[^109]: 名＋（字）【宋】【元】【明】【宮】。（大正25，274d，n.5）
[^110]: ┌─十六行，三三昧相應。空、無相、無作印故，皆入如、法性、實際，無相。 無漏法 ├─令眾生解故分別說；為見色發心者現三十二相。現三十二相，不破無相。 └─無相，為破常淨樂相、男女、生死等相。 （印順法師，《大智度論筆記》〔D026〕p.275）
[^111]: 參見《大智度論》卷11：「^十六者，觀苦四種：無常、苦、空、無我；觀苦因四種：集、因、緣、生；觀苦盡四種：盡、滅、妙、出；觀道四種：道、正、行、跡。」（大正25，138a7-10）
[^112]: 《大正藏》原作「處」，今依《高麗藏》作「應」（第14冊，672c13）。
[^113]: 㲲＝褺【宋】【宮】，＝縶【石】。（大正25，274d，n.6）
[^114]: 讖記：即讖書，記載讖語的書。 讖（^ㄔㄣˋ）：1.預言吉凶的文字、圖籙。（《漢語大詞典》（十一），p.466）
[^115]: 參見《大智度論》卷4（大正25，90a20-27），《大智度論》卷40（大正25，350a12-13）；《修行本起經》卷上（大正3，464a28-465b7）；《太子瑞應本起經》卷上（大正3，474a3-25）。
[^116]: 參見《方廣大莊嚴經》卷3：「^仙言：如是正士自性覺悟，本無眠睡。」（大正3，556c10-11） 《翻譯名義集》卷2：「^聖王常警一切，施以甘露，不應睡也。」（大正54，1080c13-14）
[^117]: 涕零：亦作"涕泠"。流淚，落淚。《詩‧小雅‧小明》："念彼共人，涕零如雨。"（《漢語大詞典》（五），p.1279）
[^118]: 《方廣大莊嚴經》卷3：「^菩薩是時念仙人故，從睡而寤。王自抱持授與仙人，仙人跪捧周遍觀察，見菩薩身，具足相好超過梵王、釋提桓因、護世四王，光明照曜踰百千日。既見是已，即起合掌恭敬頂禮。種種稱揚歎未曾有，斯大丈夫出現於世。右遶三匝，捧持菩薩，作是思惟：『今當有佛出興於世，自恨衰老不值如來，常處長夜恒迷正法。』於是悲啼懊惱歔欷哽咽。」（大正3，556c11-19）
[^119]: 參見Lamotte（1976, p.1916, n.1）：此一論題在《大智度論》卷4（大正25，91a）已經處理，本論的作者忠實的引述《大毘婆沙論》卷177：「^問：何故大丈夫相唯三十二，不增不減耶？脅尊者說曰：若增若減，亦俱生疑！唯三十二亦不違法相。有說：三十二者，世間共許是吉祥數，故不增減。 有說：若三十二相莊嚴佛身，則於世間最勝無比。若當減者，便為闕少；若更增者，則亦雜亂，皆非殊妙。故唯爾所，如佛說法不可增減，佛相亦爾，無減可增，無增可減故。」（大正27，889a12-19） 另參見《大智度論》卷86（大正25，684a-b）。
[^120]: 若＝共【元】【明】。（大正25，274d，n.12）
[^121]: 參見《大智度論》卷18：「^三福處：布施、持戒、善心。」（大正25，195b3）
[^122]: 參見Lamotte（1976, p.1920, n.1）：就如同《大智度論》卷27（大正25，263c）所說，有兩種「不退轉菩薩」，生在菩薩家亦有二種：第一種是指行者首度發菩提心及由此而入於其志業之第一地；第二種是指菩薩得無生法忍及登於第八地。本經此處所見者即是第二種。 案：Lamotte教授言「第八地」，此乃依《華嚴經》而說，若依《般若經》、《大智度論》則說「第七地」。
[^123]: 沮（^ㄐㄩˇ）：2.敗壞，毀壞。（《漢語大詞典》（五），p.1069）
[^124]: 前＝佛【宋】【元】【明】【宮】。（大正25，275d，n.1）
[^125]: （1）參見《持心梵天所問經》卷2〈6 問談品〉（大正15，14c14-15a18）。 （2）參見Lamotte（1976, p.1921, n.1）：《思益梵天所問經》卷2（大正15，46a22-25），《勝思惟梵天所問經》卷3（大正15，78a13-16）。釋迦牟尼在其菩薩志業的第二阿僧祇劫之末，當時他是一位婆羅門，名叫 Sumedha、Megha或Sumati，他遇到燃燈佛，並接受其預記。參見《大智度論》卷4（大正25，87a12-19）。
[^126]: 念佛三昧：有所見色，皆是佛色。三昧力故，於色不著。（印順法師，《大智度論筆記》〔C002〕p.181）
[^127]: 參見Lamotte（1976, p.1922, n.1）：見Majjhima（巴利《中部》）, I, p.135的《筏喻經》，這在《大智度論》卷1（大正25，63c）已經引用，而《大智度論》在他處也有所引用，卷31（大正25，290c22），卷31（大正25，295b29），卷85（大正25，657a2）。
[^128]: ┌退 轉 家──名字家──雜家──信不堅固家 生菩薩家有二 ┴不退轉家──實 家──淨家──信堅固家 （印順法師，《大智度論筆記》〔A012〕p.22） 二種菩薩家。（印順法師，《大智度論筆記》〔A042〕p.80）
[^129]: 參見《十住毘婆沙論》卷1：「^清淨者：六波羅蜜、四功德處、方便般若波羅蜜、善慧、般舟三昧、大悲、諸忍，是諸法清淨無有過故，名家清淨。是菩薩以此諸法為家，故無有過咎。」（大正26，25c9-12）
[^130]: ┌一、菩薩發心乃至證覺，斷欲行道 │二、菩薩世世出家斷欲行道 鳩摩羅伽地 ┤三、入法王位乃至十地〔「王位」：《大正藏》作「正位」〕 └四、得無生忍乃至十地，離諸惡事（印順法師，《大智度論筆記》〔A012〕p.22）
[^131]: （1）參見Lamotte（1976, p.1923, n.1）：第八地即不動地，而鳩摩羅伽地（Kumārabhūmi或Kumārakabhūmi）是許多用以稱呼第八地的名相之一。此等名相在 Daśabhūmika（《十地經》） p.71,l.11-17，《漸備一切智德經》卷4（大正10，483c25-484a2），《十住經》卷3（大正10，522b15-21），《十地經》卷6（大正10，561b24-c2）有所說明解說。而之所以稱其為鳩摩羅伽地，這是因為此地之菩薩無有過失。 （2）印順法師，《初期大乘佛教之起源與開展》，p.1073： ^「中品般若」，綜合了「下品般若」的內容，又在「序品」說：「欲生菩薩家，欲得鳩摩羅伽[童真]地，欲得不離諸佛者，當學般若波羅蜜。」「菩薩家」，異譯作「菩薩種姓」。生菩薩家與鳩摩羅伽地，與「華嚴十住」的生貴住，童真住相合。
[^132]: 正＝王【明】。（大正25，275d，n.6）
[^133]: （1）參見Lamotte（1976, p.1923, n.3）：在菩薩來說，此一「入正位」（niyāmāvakrānti），即在第八地。 （2）菩薩位，參見《大智度論》卷27（大正25，262a18-263a20），有多種異說。
[^134]: 任＝住【明】。（大正25，275d，n.7）
[^135]: 伽＋（地）【明】。（大正25，275d，n.9）
[^136]: 鳩摩羅伽地，發心至成佛：一、斷淫欲，二、常童男出家。十地，入法王位。得無生忍乃至十住地：離諸惡事。（印順法師，《大智度論筆記》［A042］p.80）
[^137]: ┌不聞佛法，則錯入餘道─┐ │設少聞者，未知行法多少┴自行 常欲見佛 ┤聞見得心淨┐ │聞法心則樂├有大利益 └隨行得解脫┘ （印順法師，《大智度論筆記》〔F016〕p.345）
[^138]: 釋疑：菩薩度眾生，何故值佛疑。（印順法師，《大智度論筆記》［D019］p.264）
[^139]: （1）行生、法忍，具足福德智慧，無願不得。（印順法師，《大智度論筆記》〔A035〕p.68） （2）生忍得福德，法忍得智慧。參見《大智度論》卷14（大正25，164b1-5）。
[^140]: 生忍發慈悲心得無量福德，法忍破諸法無明得無量智慧。（印順法師，《大智度論筆記》〔C018〕p.216）
[^141]: 參見Lamotte（1976, p.1926, n.2）：此種「念佛三昧」，與一般單純的「念佛」（《大智度論》卷21（大正25，219b-221b））有所不同。依大乘之解說，此一「念佛三昧」在於「念十方三世一切佛土之諸佛」（《大智度論》卷7（大正25，108c-109b））。
[^142]: （1）《大智度論》卷37：「^修念佛三昧業故，所生處常值諸佛。」（大正25，333b12-13） （2）修般舟三昧生極樂國（彌陀土）。（印順法師，《大智度論筆記》〔C018〕p.217）
[^143]: 佛＋（國）【宋】【元】【明】【宮】。（大正25，276d，n.6）
[^144]: 參見《般舟三昧經》卷上（大正13，905b8-13）。 念佛三昧：入般舟三昧即見生阿彌陀國。（印順法師，《大智度論筆記》［C002］p.181）
[^145]: 念佛三昧： 念佛三十二相八十好等。見佛，聞法。 以善淨心，達法本淨，隨意見佛。 以心見佛，以心作佛。心即是佛，心即我身，心不自知。（印順法師，《大智度論筆記》〔C002〕p.181）
[^146]: 參見《般舟三昧經》卷上：「^常當念如是佛身有三十二相悉具足，光明徹照。」（大正13，905b14-15）
[^147]: 發明：12.放出光芒。14.猶映襯，輝映。（《漢語大詞典》（八），p.550）
[^148]: 參見《般舟三昧經》卷上：「^菩薩其所向方，聞現在佛，常念所向方欲見佛。即念佛不當念有，亦無我所立，如想空當念佛立。」（大正13，905b29-c2）
[^149]: 參見《大智度論》卷21（大正25，217b）。
[^150]: 參見《般舟三昧經》卷上：「^譬如比丘觀死人骨著前，有觀青時、有觀白時、有觀赤時、有觀黑時。」（大正13，905c9-11）
[^151]: 《大正藏》原缺「有」字，今依《高麗藏》補（第14冊，675c14）。
[^152]: （1）《般舟三昧經》卷上：「^如是，颰陀和！是三昧佛力所成。持佛威神，於三昧中立者有三事：持佛威神力，持佛三昧力，持本功德力；用是三事故得見佛。譬若，颰陀和！年少之人，端正姝好莊嚴已，如持淨器盛好麻油、如持好器盛淨水、如新磨鏡、如無瑕水精，欲自見影，於是自照悉自見影。」（大正13，905c15-21） （2）《翻梵語》卷2：「^颰陀和菩薩（應云跋陀婆那，譯曰賢林）。」（大正54，992a8）
[^153]: 修＝清【宋】【元】【明】【宮】。（大正25，276d，n.8）
[^154]: 參見《般舟三昧經》卷上：「^色清淨，所有者清淨。欲見佛即見，見即問，問即報。」（大正13，905c26-27）
[^155]: 唯識：三界所有皆心所作＝（唯識觀）隨心所念，悉皆得。若取心（之）相，悉皆無智＝（進觀心空）心亦虛誑，從無明出。因是心相，即入諸法實，所謂常空。（印順法師，《大智度論筆記》〔C013〕p.206）
[^156]: 參見《般舟三昧經》卷上：「^作是念：佛從何所來？我為到何所？自念：佛無所從來，我亦無所至。自念：三處──欲處、色處、無想處，是三處意所為耳。」（大正13，905c27-906a1）
[^157]: 參見《般舟三昧經》卷上：「^我所念即見。」（大正13，906a1）
[^158]: （1）參見《般舟三昧經》卷上：「^心作佛，心自見，心是佛，心是怛薩阿竭，心是我身；心見佛，心不自知心，心不自見心。」（大正13，906a1-3） 案：怛薩阿竭即是如來。 （2）印順法師，《淨土與禪》，pp.107-108： ^依分別起念：依分別起念，而能了知此佛唯心所現，名唯心念佛。前二種依於名相起念，等到佛相現前，當下了解一切佛相，唯心變現，我不到佛那裏去，佛也不到我這裏來，自心念佛，自心即是佛。如《大集賢護經》卷2說：「今此三界，唯是心有。何以故？隨彼心念，還自見心。今我從心見佛，我心作佛，我心是佛。......」。《華嚴經》卷46也說：「一切諸佛，隨意即見。彼諸如來不來至此，我不往彼。知一切佛無所從來，我無所至，知一切佛及與我心，皆悉如夢。」佛的相好莊嚴，功德法身，分分明明，歷歷可見，是唯（觀）心所現的。了解此唯心所現，如夢如幻，即是依（虛妄）分別而起念。佛法以念佛法門，引人由淺入深，依名而觀想佛相，佛相現前，進而能了達皆是虛妄分別心之所現。 （3）印順法師，《初期大乘佛教之起源與開展》，pp.844-846： ^修「般舟三昧」的，一心專念，成就時佛立在前。見到了佛，就進一步的作唯心觀，如《般舟三昧經》（大正13，899b-c）說：「作是念：佛從何所來？我為到何所？自念：佛無所從來，我亦無所至。自念：欲處、色處、無色處，是三處（三界）意所作耳。（隨）我所念即見，心作佛，心自見（心），心是佛，心（是如來）佛，心是我身。（我）心見佛，心不自知心，心不自見心。心有想為癡，心無想是涅槃。是法無可樂者，（皆念所為）；設使念，為空耳，無所有也。......偈言：心者不自知，有心不見心；心起想則癡，無心是涅槃。是法無堅固，常立在於念，以解見空者，一切無想願。」 這段經文，試參照三卷本，略為解說。在見佛以後，應這樣的念[觀]：佛從那裏來，自己又到了那裏？知道佛沒有從他方淨土來，自己也沒有到淨土去，只是從定心中見佛。因此，就理解到三界都是心所造作的，或者說是心所現的。隨自己所念的，那一方那一佛，就在定心中見到了，所以只是以心見心，並沒有見到心外的佛。這樣，心就是佛，就是如來，（心也就是自身，自身也是心所作的）。自心見到了佛，但並不能知見是自心。從這「唯心所見」的道理，能解了有想的就是愚癡、生死，沒有想才是涅槃。一切都是虛妄不真實的，無可樂著的，只是「念」所作的。那個「念」，也是空的，無所有的。前說境不可得，這才說心不可得。如能夠解見（三界、自身、佛、心）空的，就能於一切無想（無相）、無願，依三解脫門而入於涅槃了。這一唯心觀的次第，是以「唯心所作」為理由，知道所現的一切，都是沒有真實的。進一步，觀能念的心也是空的。這一觀心的過程，與後來的瑜伽論師相近。
[^159]: 入實相：般舟三昧見佛現前。般若知相無實，知心亦誑。二行力故，入常空實相。（印順法師，《大智度論筆記》〔A042〕p.80）
[^160]: 參見《般舟三昧經》卷上：「^心有想為癡。」（大正13，906a3-4）
[^161]: 參見《般舟三昧經》卷上：「^心無想是泥洹。是法無可樂者，皆念所為，設使念為空耳，設有念者，亦了無所有。」（大正13，906a4-6）