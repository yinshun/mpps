[^44] ^lun-75-1

「須菩提問佛：以初心得無上道，為用後心得」者。 ^lun-75-2

問曰：須菩提何因緣故作是問難？ ^lun-75-3

答曰： ^lun-75-4

\`2149\`須菩提上聞諸法不增不減，心自生疑：「若諸法不增不減，云何得無上道？」 ^lun-75-5

復次，「若以如實正行得無上道，唯佛能爾；菩（585c）薩未斷無明等煩惱，云何能如實正行？」 ^lun-75-6

復次，須菩提此中自說難問因緣，所謂：「初心不至後心，後心不在初心，云何增益善根得無上道？」 ^lun-75-7

如是等因緣，故作是問：「以初心得、後心得？」 ^lun-75-8

佛以深因緣法答，所謂：「不但以初心得，亦不離初心得。」 ^lun-75-9

所以者何？若但以初心得、不以後心者，菩薩初發心，便應是佛；若無初心，云何有第二、第三心？第二、第三心以初心為根本因緣。 ^lun-75-10

「亦不但後心、亦不離後心」者，是後心亦不離初心，若無初心，則無後心。初心集種種無量功德，後心則具足；具足故，能斷煩惱習、得無上道。 ^lun-75-11

須菩提此中自說難因緣：「初、後心心數法不俱；不俱者，則過去已滅，不得和合；若無和合，則善根不集；善根不集，云何成無上道？」 ^lun-75-12

佛以現事譬喻答：「如燈炷，非獨初焰燋，亦不離初焰；非獨後焰燋，亦不離後焰──而燈炷燋。」[^45] ^lun-75-13

佛語須菩提：「汝自[^46]見炷燋，非初非後而炷燋；我亦以佛眼見菩薩得無上道──不以初心得，亦不離初心；亦不以後心得，亦不離後心──而得無上道。」 ^lun-75-14

「燈」譬菩薩道。 ^lun-75-15

「炷」喻無明等煩惱。 ^lun-75-16

「焰」如初地相應智慧乃至金剛三昧相應智慧。 ^lun-75-17

燋無明等煩惱炷，亦非初心智焰，亦非後心智焰，而無明等煩惱炷燋盡，得成無上道。 ^lun-75-18

此中佛更解得無上道因緣，所謂：「菩薩從初發心[^47]來行般若波羅蜜，具足初地乃\`2150\`至十地，是十地皆佐助成無上道。」 ^lun-75-19

「十地」者，乾慧地等。 ^lun-75-20

「乾慧地」有二種：一者、聲聞，二者、菩薩。[^49] ^lun-75-21

聲聞人──獨為（586a）涅槃故，勤精進，持戒心[^50]清淨，堪任受道；或習觀佛三昧，或不淨觀，或行慈悲、無常等觀；分別集諸善法，捨不善法。 ^lun-75-22

雖有智慧，不得禪定水則不能得道，故名「乾慧地」。 ^lun-75-23

於[^51]菩薩──則初發心乃至未得順忍。 ^lun-75-24

「性地」者， ^lun-75-25

聲聞人──從煖法乃至世間第一法。 ^lun-75-26

於菩薩──得順忍，愛著諸法實相，亦不生邪見，得禪定水。 ^lun-75-27

「八人地」者， ^lun-75-28

從苦法忍乃至道比智[^52]忍，是十五心。 ^lun-75-29

\`2151\`於菩薩則是無生法忍，入菩薩位。 ^lun-75-30

「見地」者， ^lun-75-31

初得聖果，所謂「須陀洹果」。 ^lun-75-32

於菩薩則是阿鞞跋致地。 ^lun-75-33

「薄地」者， ^lun-75-34

或須陀洹、或斯陀含，欲界九種煩惱分斷故。 ^lun-75-35

於菩薩──過阿鞞跋致地，乃至未成佛；斷諸煩惱，餘氣亦薄。 ^lun-75-36

「離欲地」者， ^lun-75-37

離欲界等貪[^53]欲諸煩惱，是名阿那含。 ^lun-75-38

於菩薩──離欲因緣故，得五神通。 ^lun-75-39

「已作地」者， ^lun-75-40

聲聞人得盡智、無生智，得[^54]阿羅漢。 ^lun-75-41

於菩薩──成就佛地。 ^lun-75-42

「辟支佛地」者，先世種辟支佛道因緣，今世得少[^55]因緣[^56]出家，亦觀深[^57]因緣法成道，名「辟支佛」。 ^lun-75-43

「辟支迦」，秦言「因緣」，亦名「覺」。 ^lun-75-44

「菩薩地」者， ^lun-75-45

從乾慧地乃至離欲地，如上說。[^58] ^lun-75-46

復次，菩薩地──從歡喜地乃至法雲地，皆名「菩薩地」。 ^lun-75-47

有人言：從一發心來乃至金剛三昧，名「菩薩地」。 ^lun-75-48

「佛地」者，一切種智等諸佛法，菩薩於自地中行[^59]具足，於他[^60]地中觀具足──二事具故名「具足」。 ^lun-75-49

問曰：何以故不說菩薩似辟支佛地？ ^lun-75-50

答曰：餘地不說名字，辟支佛地說辟支佛名字故。 ^lun-75-51

復次，菩薩能分別知眾生可以辟支佛因緣度者，是故菩薩以智慧行辟支佛事。（586b）如《首楞嚴經》中，文殊尸利七十二億反作辟支佛。[^61] ^lun-75-52

菩薩亦如是，滿足九地，修集佛法，十力、四無所畏等雖未具足，以修習近佛道[^62]故，名「具足」。以是故言：「十地具足故，得無上道。」 ^lun-75-53

是諸法皆因緣和合故，非初、亦不離初[^63]，非後、亦不離後──而得無上道。 ^lun-75-54

須菩提尊重是法故歎言：「世尊！是因緣法甚深，所謂過去心不滅、不住，而能增益得無上道。是事甚深希有，難可信解！此心為住、為滅耶？」 ^lun-75-55

「佛反問須菩提：於汝意云何？若心滅已更生不」者，諸法雖畢竟空、不生不滅，為眾生以六情所見生滅法故，問：「心已滅更生不？」 ^lun-75-56

須菩提言：「不也！世尊！」 ^lun-75-57

\`2153\`何以故？心滅已，云何當更生？若心滅已更生，則墮常中。 ^lun-75-58

「若心生，是滅相不」者，上問「過去心」已，今問：「現在心相[^64]當滅不[^65]？」 ^lun-75-59

是故答：「是滅相。」 ^lun-75-60

何以故？生滅是相待法，有生必有滅故，先無今有、已有還無故。 ^lun-75-61

「心滅相是滅不」者，若心滅相即是滅耶？更有滅耶？ ^lun-75-62

答言[^66]：「不也！世尊！」 ^lun-75-63

何以故？若即是滅，則一心有兩時──生時、滅時。 ^lun-75-64

說「無常」者，心不過一念時。如《阿毘曇經》說：「有生法，有不生法；有欲生法，有不欲生法；有滅法，有不滅法；有欲滅法，有不欲滅法。」[^67] ^lun-75-65

生法現在一心中有二種：一者、生，二者、欲滅。生非欲滅相，欲滅相非生。 ^lun-75-66

是事不然，故言「不也」。 ^lun-75-67

「當如是住不」者，若滅相非即是滅者，應常住不？若常住，即是不滅相。 ^lun-75-68

佛如是翻[^68]覆難，須菩提理窮故，作是念：「我若言『滅相即是滅』，則一心墮二時；若言『不滅』，實是滅相，云何言（586c）『不滅』？」 ^lun-75-69

以上二理有過故，須菩提自以所證智慧答：「世尊！如是住，如如住[^69]。」 ^lun-75-70

「若是心如如住，當作實際不」者，若說「心相同如住」者，「如」即是「實際」；若爾者，心可即作實際不？ ^lun-75-71

須菩提言：「不也！世尊！」 ^lun-75-72

何以故？須菩提久尊重是實際；心是虛誑法──小乘智慧力少，不能觀心即作[^70]實際，是故言：「不也！」 ^lun-75-73

問曰：若須菩提已說「是心如『如』」，何以不得作實際？ ^lun-75-74

\`2154\`答曰：「如」名「一切法實相」，心實相亦名「如」。 ^lun-75-75

須菩提心謂「凡夫六情所見，虛妄顛倒故有過」；今說「心相如實」，無咎，故言「如『如』住」。 ^lun-75-76

今「實際」即是「涅槃」；須菩提久貴涅槃故，不能即以心為涅槃，是故言：「不也！」 ^lun-75-77

復次，以實際無相故，不得言「心即是實際」。 ^lun-75-78

「是如深不」者，以須菩提言「心如『如』住」，復言「不得作實際」；是故問：「『如』是[^71]甚深不？」 ^lun-75-79

須菩提不能遍知故，答言：「甚深！」 ^lun-75-80

「但如是心不？」 ^lun-75-81

須菩提答言：「不也！世尊！」 ^lun-75-82

何以故？ ^lun-75-83

「如」是一相、不二相；「心」憶想分別因緣生故[^72]，是二相。 ^lun-75-84

「如」無所知，「心」有所知。 ^lun-75-85

又復「如」畢竟清淨故無所知，「心」有所覺知故。 ^lun-75-86

離「如」，「心」亦如是。何以故？一切法皆有「如」，云何離「如」而有心？ ^lun-75-87

佛問須菩提：「『如』能見『如』不？」 ^lun-75-88

答：「如」中無分別──是知、是可知；是菩薩不住如、法性、實際，真[^73]行深菩薩道。 ^lun-75-89

佛問須菩提：「若如是行，能行深般若波羅蜜不？」 ^lun-75-90

須菩提自觀小乘淺薄、觀大乘法深故，答言：「如是行，是為行深般若波羅蜜。」[^74] ^lun-75-91

爾時，有未得無生法忍菩薩聞是法則心高，自謂：「出小乘，深入大乘。」 ^lun-75-92

佛欲破其高心故，問須菩提：「菩薩（587a）如是行，為何處行？」 ^lun-75-93

\`2155\`須菩提言：「如是行，為無處所行。」 ^lun-75-94

何以故？菩薩住「如」中，無所分別故。 ^lun-75-95

菩薩聞無處所行，或墮斷滅中，是故佛復問須菩提：「菩薩行般若，為何處行？」 ^lun-75-96

須菩提言：「第一義中行。」[^75] ^lun-75-97

「第一義相」者，無有二相。[^76] ^lun-75-98

佛語須菩提：「於汝意云何？若菩薩無念行第一義，是行取相法不？」 ^lun-75-99

須菩提言：「不也！世尊！」 ^lun-75-100

何以故？一切法畢竟空，無憶念，即是[^77]不行相。 ^lun-75-101

佛問須菩提：「是菩薩壞相得無相不？」 ^lun-75-102

須菩提言：「不也！」 ^lun-75-103

相從本已[^78]來無，但為除顛倒故，不壞法相。[^79] ^lun-75-104

佛語須菩提：「若不壞相，云何行無相行？」 ^lun-75-105

須菩提言：「世尊！菩薩不作是念：『我當破相故行般若。』」 ^lun-75-106

是菩薩未具足佛十力等諸佛法，以方便力故，不作有相、不作無相。 ^lun-75-107

何以故？ ^lun-75-108

若取相，是相皆虛誑妄語，有諸過失； ^lun-75-109

若破相，則墮斷滅中，亦多過失。 ^lun-75-110

是故不取有相、不取無相。 ^lun-75-111

取相即是有法，不取相即是無法；方便力故，離是有[^80]、無二邊，行於中道。[^81] ^lun-75-112

此中佛[^82]自說因緣，所謂：「知一切法自性空[^83]故，不著有無。」[^84] ^lun-75-113

自相空破一切法相，亦自破其相。 ^lun-75-114

菩薩住是自相[^85]空中起三三昧，利益眾生。 ^lun-75-115

眾生於六道中，種種作願受身。 ^lun-75-116

有人不攝心，不能修福，自放恣隨意造業。若墮地獄，臨死時，冷風逼切，則願欲得火，便入地獄等三惡道；若得為人，貧窮下賤。 ^lun-75-117

有人攝心，能折伏慳貪，行布施、持戒等善行，是人生欲界人天中富樂處。 ^lun-75-118

有人離欲界，除五蓋，因信等五根，得五支等諸禪，則生色界。 ^lun-75-119

有人捨諸色相，滅有對相，不念雜[^87]相故，入無（587b）邊虛空處無色定等。 ^lun-75-120

是諸所作[^88]，皆是邪願。何以故？久久皆當破壞墮落；譬如以繩繫鳥，繩盡復還。 ^lun-75-121

菩薩以是無作三昧斷眾生作願。 ^lun-75-122

又復是身皆空，但有筋[^89]骨、五藏，血塗、皮裹，不淨充滿，風隨心動作；是心生滅不住，如幻如化，無定實相。眾生見是來去、語言諸相故，謂有人、有我、有我所，起顛倒心──但憶想[^90]分別故，有是錯謬。 ^lun-75-123

菩薩以空三昧斷眾生我、我所心，令住空中。 ^lun-75-124

又復眾生取諸男、女，色、聲、香、味，好、醜，脩、短相，以取相故，生種種煩惱，\`2157\`受諸憂苦。 ^lun-75-125

菩薩以是無相三昧斷眾生諸相，令住無相。 ^lun-75-126

問曰：若教化眾生令得空便足，何用無相、無作三昧？ ^lun-75-127

答曰：眾生根有利、鈍。 ^lun-75-128

利根者聞「空」，即得無相、無作；鈍根者聞空破諸法，即取空相──是故說「無相」。 ^lun-75-129

若人雖知空、無相，因是智慧，更欲作身──是有為法，有種種過患，是故不應作身，如經說：「離菩薩身，餘身彈指頃不可樂，何況久住！」[^91]是故說「無作」。 ^lun-75-130

以[^92]是因緣故，具說三三昧，教化眾生[^93]。[^94] ^lun-75-131

\`2158\`〈釋夢中入三昧品第五十八〉[^95] ^lun-75-132

（大正25，587b21-591a19） ^lun-75-133

問曰：舍利弗何以故[^132]夢難菩薩三三昧？ ^lun-75-134

答曰：以夢虛誑、如狂、非實見故；是三三昧是實法。 ^lun-75-135

又復餘處說：夢中亦有三種──善、不善、無記。若菩薩善心行三三昧，應得福德；然夢是狂癡法，不應於中行實法得果報！若有實法，不名為夢。 ^lun-75-136

以是故問：「若菩薩夢中行三三昧，增益般若波羅蜜福德，集善根，近佛道不？」 ^lun-75-137

須菩提意[^133]：「若言『有益』，夢是虛誑，般若是實法，云何得增益？ ^lun-75-138

若言『無益』，夢中有善，云何無益？」 ^lun-75-139

不得答言『有益』、『無益』，是故須菩提離此二邊難，故以諸法實相答[^134]──尚破晝\`2163\`日所行，何況夢中！作是言：「舍利弗！菩薩若晝日行般若有益者，夜亦應有益；而晝日無益故，何況夢中！」何以故[^135]？般若波羅蜜，不分別有晝、夜。 ^lun-75-140

舍利弗聞須菩提所說，既知般若無增無減[^136]，不應復難。今更因餘事問[^137]夢中：「須菩提！若夢中所作業，是業[^138]有集成不？」（588b） ^lun-75-141

「集成」[^139]者，是業實集能成果報不？ ^lun-75-142

是業若有實，佛常說「一切法空如夢」，不應得集成！何以故？是夢心微弱故，不能集成。晝日微弱心，尚不能集成，何況夢中！若夢[^140]覺已[^141]，分別夢中生善、不善心，是應集成。 ^lun-75-143

須菩提語舍利弗：「如人夢中殺人，覺已，分別『我[^142]殺是快耶』？舍利弗！是業云何，為集成不？」 ^lun-75-144

舍利弗語須菩提：「一切業若晝、若夢皆從因緣生，無因緣則不生。」 ^lun-75-145

須菩提可其言：「如是！業有因緣生、無因緣不生，思有因緣生、無因緣不生。」 ^lun-75-146

\`2164\`「業」者，身口業；「思」者，但意業。「思」是真業，身口業為思故名為「業」。[^143] ^lun-75-147

是三業因四種法：若見、若聞、若覺、若知[^144]──因此四種則心生；是心隨因緣生，或淨、或不淨──不淨，罪業；淨，福業。是故若夢中所見，皆因先見、聞、覺、知。 ^lun-75-148

夢中所作善惡，為眠覆心、不自在故，無有勢力，不能集成果報；若是業得覺時，善惡心和合故，能助成果報。 ^lun-75-149

須菩提意謂：「夢中業實有集成。何以故[^145]？有因緣起故。晝日心、夢中心無異。所以者何？皆因四種生故。」 ^lun-75-150

舍利弗以空難[^146]須菩提：「如佛說：『一切諸業自相離。』汝云何定說『諸[^147]業有因緣生，無因緣不生』？」 ^lun-75-151

須菩提答：「諸法雖空、遠離相，而凡夫取相，有因[^148]緣故業生；若不取相，無因緣則不生。是故一切業皆從取相因緣生故有，晝日、夢中無異。」[^149] ^lun-75-152

舍利弗復問：「若菩薩夢中行六波羅蜜[^150]，迴向無上道，是實迴向不？」 ^lun-75-153

舍利弗難：「若夢中、晝日無異者，是夢中迴向應當是實！又復若晝日著心取相，不名為迴向，何（588c）況眠睡覆心！」 ^lun-75-154

須菩提以此二難深，難答故，語舍利弗：「當問彌勒。」 ^lun-75-155

問曰：彌勒何以但說空而不答？ ^lun-75-156

答曰：是二大弟子為利益菩薩故，分別覺、夢若同、若異。 ^lun-75-157

\`2165\`以佛常說「一切法如夢」故，若晝日行道，夢中亦應行道。 ^lun-75-158

彌勒知見[^151]二人各有所執、不能通達故[^152]，是故彌勒不答。 ^lun-75-159

復有人言：彌勒以是空答。 ^lun-75-160

舍利弗問彌勒：「如所說空，以此為證不？」 ^lun-75-161

舍利弗意：「若以此法為證，即欲生[^153]難：『云何為證？』 ^lun-75-162

若不證，汝自不[^154]得、不知，云何能說？」 ^lun-75-163

彌勒意：「汝以涅槃為證，我以涅槃亦空、無所得故不證。」[^155] ^lun-75-164

有人言：彌勒未具足佛法故，說言「不證」；菩薩法，應知空、無相、無作法，不應證。 ^lun-75-165

爾時，舍利弗作是念：「彌勒菩薩其智甚深，能如是說。」 ^lun-75-166

能知涅槃相而不取證，是名「甚深」。 ^lun-75-167

此中舍利弗自說因緣：「久行六波羅蜜故，其智甚深。」 ^lun-75-168

舍利弗意：「彌勒次當作佛，應當能答而今不答。」 ^lun-75-169

是故佛還問[^156]舍利弗：「於汝意云何？汝見用是法得阿羅漢不？」 ^lun-75-170

舍利弗言：「不見。」 ^lun-75-171

何以故？是法空、無相、無作，云何得見？若見，即是有相。 ^lun-75-172

\`2166\`肉眼、天眼分別取相，故不應見；慧眼無分別相，故亦不見。以是故言「不見」。 ^lun-75-173

佛言：「菩薩摩訶薩亦如是，得無生忍時，不作是言：『見是法，得授記，當得無上道。』雖不作是見，亦不生疑：『我不得無上道。』如汝雖不見法，亦不疑：『我成阿羅漢、不成阿羅漢。』」 ^lun-75-174

問曰：有何次第[^212]故說「菩薩見眾生饑寒凍餓」等？ ^lun-75-175

答曰：菩薩過聲聞、辟支佛地，得無生法忍、授記，更無餘事，唯行淨佛世界、成就眾生。[^213] ^lun-75-176

今說淨佛世界因緣──見不淨世界相，願我國土無如是事。是[^214]故次第說是事。 ^lun-75-177

菩薩行檀波羅蜜時，若見眾生飢渴、衣服弊壞，即作念言：「我今[^215]福德、智慧未成就，不能給足眾生所須；若我但行慈悲心，則[^216]於眾生無益。我當爾所時深行三種福德，住三種福德中，能令貧窮眾生皆得滿足：若作轉輪聖王、若作天王、若作神通聖人，則能多引導眾生，破其堅[^217]貪，令住布施。」[^218] ^lun-75-178

以是眾生布施乃至[^219]菩薩布施因緣故，後成佛時，國土中無有貧窮[^220]者，心生隨意所得，如欲界第六天[^221]所有諸物[^222] ^lun-75-179

菩薩如是隨爾所時積集檀波羅蜜功德故，充滿一切。何以故？一切有為法屬因緣，行善因緣具足故，皆[^223]隨意得果報。 ^lun-75-180

復次，眾生破尸羅波羅蜜因緣故，短命、多病、無有威德等；菩薩作是願：「我自具足持戒，（591a）亦教眾生令持戒。」 ^lun-75-181

餘殘諸願亦如是，隨義分別。 ^lun-75-182

最後願義不明了[^224]，今當略說。 ^lun-75-183

菩薩作如是[^225]上[^226]願已，疲厭心起：「佛道無量無數阿僧祇劫行諸功德，然後可得；\`2175\`但一劫歲數不可得數，故佛以譬喻示人，[^227]何況無量無邊阿僧祇劫經此生死、受諸苦惱！眾生亦無量無邊，非可譬喻算數所及，但以[^228]三千大千世界中微塵等眾生猶尚難度，何況十方無量世界微塵等眾生而可得度！」 ^lun-75-184

以是事故，或心生退沒──是名「邪憶念」。 ^lun-75-185

是故佛教是菩薩正憶念：生死雖長[^229]，是事皆空，如虛空、如夢中所見，非實長遠，不應生厭心。 ^lun-75-186

又未來世亦是一念所緣，亦非長遠。[^230] ^lun-75-187

復次，菩薩無量福德智慧力故，能超無量劫。 ^lun-75-188

如是種種因緣故，不應生厭[^231]心。 ^lun-75-189

此中佛說大因緣，所謂：「生死如虛空，眾生亦如是；眾生雖多[^232]，亦無定實眾生。如眾生無量無邊，佛智慧亦無量無邊[^233]，度亦不難，是故菩薩不應生疲厭心[^234]。」 ^lun-75-190

\ ^lun-75-191

\`2176\`〈釋恒伽提婆品第五十九〉[^235] ^lun-75-192

（大正25，591a20-592a12） ^lun-75-193

問曰：如是大眾聞說淨國土行，何以但一女人取淨國土願？ ^lun-75-194

答曰： ^lun-75-195

多有發淨國土願者，但不發言；女人性輕躁好勝，世世[^262]習氣故發言。 ^lun-75-196

復次，有人言：大[^263]人有得道分，餘人無分；佛法不然，隨眾生業因緣。譬如良藥療治諸病，不擇貴賤。雖復女人淺智，而先世業因緣，應得受記；心生欲說，故佛聽自說。 ^lun-75-197

復次，若佛默然與受記者，人則生疑：「有何因緣故，獨與此女受記？」是故佛因其自說故而與受記。 ^lun-75-198

問曰：何以名為「恒伽提婆」？ ^lun-75-199

答曰：一切皆有名字，為識故，何足求[^264]義？ ^lun-75-200

有人言：是女[^265]父母供養恒伽神，得此女故，言「恒伽提婆」──「恒伽」是河名，「提婆」名天。 ^lun-75-201

是女人[^266]福德因緣，生於富家，聞佛法信樂故，能以金銀寶華、金縷織成上下衣、并莊嚴自身瓔珞具，用供養上佛。 ^lun-75-202

佛報以受記[^267]；觀是女人宿世所行，便微笑。 ^lun-75-203

微笑義如先說。[^268] ^lun-75-204

此中小因緣而起大事，故佛微笑。 ^lun-75-205

問曰：是女福德應久轉女人[^269]，何以方於阿閦佛國乃轉女身？ ^lun-75-206

答曰： ^lun-75-207

世間五欲難斷，女人著欲情多故，雖世世行諸福德，不能得男子身；今得受記，諸煩惱折薄，是故於阿閦佛國方得男子身。 ^lun-75-208

有人言：此女宿世以人多輕女人故，願女身受記。 ^lun-75-209

如是等因緣，不轉女身而得受記。 ^lun-75-210

復次，經說女人五礙，[^270]不說（592a）不得受記，是故不應生難。 ^lun-75-211

阿難聞是女人無量劫中從一佛國至一佛國廣集功德，當來得淨佛世界，其中菩薩皆有三十二相、八十種隨形好、無量光明，是故阿難歎未曾有：「能如是淨佛[^271]國土，便為如[^272]佛會。」 ^lun-75-212

佛可其言已，阿難等疑此女人希有，聞少法而得大果報，是故難[^273]問：「是女人從何處殖諸德本？」 ^lun-75-213

佛答：「定[^274]光佛授我記時，是女人持金華散佛，彼[^275]作是願：『此人後成佛時，亦當受[^276]與我記。』從彼種善根，今得果報[^277]。」 ^lun-75-214

---

[^1]: （大智度論釋燈喻品第五十七之餘卷七十五）十八字＝（大智度論卷第七十五釋第五十七品下訖五十九品）二十一字【宋】【宮】，＝（大智度論卷第七十五釋第五十七品下訖第五十九品）二十二字【元】，＝（大智度論卷第七十五釋深奧品第五十七之下）十九字【明】，＝（大智度經論卷第七十五釋第五十六品下訖第五十八品）二十三字【聖】。（大正25，584d，n.16）

[^2]: 〔【經】〕－【宋】【宮】＊，不分卷【石】。（大正25，584d，n.17）

[^3]: 《大般若波羅蜜多經》卷450〈55 甚深義品〉：

爾時，具壽善現白佛言：「世尊！若菩薩摩訶薩依止無增減、無所有為方便，修行般若波羅蜜多，由此為門集諸功德，便證無上正等菩提，是菩薩摩訶薩為初心起能證無上正等菩提，為後心起能證無上正等菩提？」（大正7，272c25-29）

[^4]: 至＝在【聖】【石】，聖本有傍註「在或本」三字。（大正25，584d，n.18）

[^5]: 增＋（益）【聖】【石】。（大正25，584d，n.19）

[^6]: 《大般若波羅蜜多經》卷450〈55
甚深義品〉：「世尊！是菩薩摩訶薩若初心起能證無上正等菩提，初心起時後心未起，無和合義；若後心起能證無上正等菩提，後心起時前心已滅，無和合義。如是前後心、心所法進退推徵，無和合義，云何可得積集善根？若諸善根不可積集，則諸勝智無由得生；勝智不生，如何菩薩能證無上正等菩提？」（大正7，272c29-273a7）

[^7]: （1）燋＝焳【石】。（大正25，584d，n.20）

（2）燋（ㄐㄧㄠ）：2.通" 焦
"。燒焦。（《漢語大詞典》（七），p.257）

[^8]: 炷（ㄓㄨˋ）：1.燈炷，燈心。（《漢語大詞典》（七），p.55）

[^9]: 非＝不【聖】。（大正25，584d，n.21）

[^10]: 〔亦〕－【宋】【元】【明】【宮】。（大正25，584d，n.22）

[^11]: 《大般若波羅蜜多經》卷450〈55 甚深義品〉：

佛告善現：「諸菩薩摩訶薩修行般若波羅蜜多，證得無上正等菩提亦復如是。非初心起能證無上正等菩提，亦非離初心起能證無上正等菩提；非後心起能證無上正等菩提，亦非離後心起能證無上正等菩提──而諸菩薩摩訶薩修行般若波羅蜜多，令諸善根漸漸增長，證得無上正等菩提。」（大正7，273a14-20）

[^12]: 是＋（諸）【聖】【石】。（大正25，585d，n.1）

[^13]: 《大般若波羅蜜多經》卷450〈55 甚深義品〉：

爾時，善現白言：「世尊！諸菩薩摩訶薩修學何等十地圓滿證得無上正等菩提？」

佛告善現：「諸菩薩摩訶薩修行極喜地乃至法雲地，令其圓滿證得無上正等菩提；亦學淨觀地乃至如來地，令其圓滿證得無上正等菩提。」（大正7，273a22-27）

[^14]: 《大般若波羅蜜多經》卷450〈55 甚深義品〉：

爾時，具壽善現白佛言：「世尊！如來所說緣起理趣，極為甚深，謂諸菩薩摩訶薩非初心起能證無上正等菩提，亦非離初心起能證無上正等菩提；非後心起能證無上正等菩提，亦非離後心起能證無上正等菩提──而諸菩薩摩訶薩修行般若波羅蜜多，令諸善根漸漸增長，圓滿十地，證得無上正等菩提。」（大正7，273b5-11）

[^15]: 《大般若波羅蜜多經》卷450〈55 甚深義品〉：

佛告善現：「於意云何？若心已滅，更可生不？」（大正7，273b11-12）

[^16]: 《大般若波羅蜜多經》卷450〈55 甚深義品〉：

佛告善現：「於意云何？若心已生，有滅法不？」

善現對曰：「如是！世尊！若心已生，定有滅法。」（大正7，273b13-15）

[^17]: 〔以〕－【聖】【石】。（大正25，585d，n.2）

[^18]: 〔是〕－【石】。（大正25，585d，n.3）

[^19]: 《大般若波羅蜜多經》卷450〈55 甚深義品〉：

佛告善現：「於意云何？有滅法心非當滅不？」（大正7，273b15-16）

[^20]: 《大般若波羅蜜多經》卷450〈55 甚深義品〉：

佛告善現：「於意云何？心住為如心真如不？」

善現對曰：「如是！世尊！如心真如，心如是住。」（大正7，273b16-18）

[^21]: 作＝住【石】。（大正25，585d，n.4）

[^22]: 《大般若波羅蜜多經》卷450〈55 甚深義品〉：

佛告善現：「於意云何？若心住如真如，是心為如真如常不？」（大正7，273b18-19）

[^23]: 如＋（甚）【宋】【元】【明】【宮】。（大正25，585d，n.5）

[^24]: 深＋（甚深）【宋】【元】【明】【宮】【聖】。（大正25，585d，n.6）

[^25]: 《大般若波羅蜜多經》卷450〈55 甚深義品〉：

佛告善現：「於意云何？諸法真如為甚深不？」

善現對曰：「如是！世尊！諸法真如極為甚深。」（大正7，273b20-22）

[^26]: 真如：不離心，不即心。（印順法師，《大智度論筆記》〔E008〕p.300）

[^27]: 《大般若波羅蜜多經》卷450〈55 甚深義品〉：

佛告善現：「於意云何？即真如是心不？」（大正7，273b22-23）

[^28]: 《大般若波羅蜜多經》卷450〈55 甚深義品〉：

佛告善現：「於意云何？離真如有心不？」（大正7，273b23-24）

[^29]: 《大般若波羅蜜多經》卷450〈55 甚深義品〉：

佛告善現：「於意云何？真如為能見真如不？」（大正7，273b27-28）

[^30]: 《大般若波羅蜜多經》卷450〈55 甚深義品〉：

佛告善現：「於意云何？若菩薩摩訶薩能如是行，為行何處？」

善現對曰：「若菩薩摩訶薩能如是行，都無行處。所以者何？世尊！若菩薩摩訶薩行深般若波羅蜜多，無心現行，無現行處。何以故？世尊！若菩薩摩訶薩行深般若波羅蜜多時住真如中，都無現行及現行處、現行者故。」（大正7，273c3-10）

[^31]: 行＝相【元】【明】【聖】【石】。（大正25，585d，n.7）

[^32]: 《大般若波羅蜜多經》卷450〈55 甚深義品〉：

佛告善現：「於意云何？若菩薩摩訶薩行深般若波羅蜜多時，為何所行？」

善現對曰：「若菩薩摩訶薩行深般若波羅蜜多時，行勝義諦。此中現行及現行處俱無所有，能取、所取不可得故。」（大正7，273c10-14）

[^33]: 《大般若波羅蜜多經》卷450〈55 甚深義品〉：

佛告善現：「於意云何？若菩薩摩訶薩行深般若波羅蜜多時行勝義諦中，雖不取相而行相不？」（大正7，273c14-16）

[^34]: 〔佛告須菩提〕－【宋】【元】【明】【宮】【聖】。（大正25，585d，n.8）

[^35]: 《大般若波羅蜜多經》卷450〈55 甚深義品〉：

佛告善現：「於意云何？是菩薩摩訶薩行深般若波羅蜜多時行勝義諦中，為遣相不？」（大正7，273c16-18）

[^36]: 《大般若波羅蜜多經》卷450〈55 甚深義品〉：

佛告善現：「是菩薩摩訶薩行深般若波羅蜜多時，云何不遣相亦不遣相想？」

善現對曰：「是菩薩摩訶薩行深般若波羅蜜多時，不作是念：『我當遣相及遣相想。』亦不作是念：『我當遣無相及遣無相想。』於一切種無分別故。」（大正7，273c21-26）

[^37]: 《大般若波羅蜜多經》卷450〈55
甚深義品〉：「世尊！是菩薩摩訶薩行深般若波羅蜜多，雖能如是離諸分別，而佛十力、四無所畏、四無礙解、大慈、大悲、大喜、大捨、十八佛不共法等無量無邊殊勝功德未圓滿故，未證無上正等菩提。世尊！是菩薩摩訶薩成就微妙方便善巧，由此微妙方便善巧，於一切法不成不壞、不取不遣。何以故？世尊！是菩薩摩訶薩達一切法自相空故。」（大正7，273c26-274a5）

[^38]: 三三昧：為眾生入三三昧。（印順法師，《大智度論筆記》［E003］p.290）

[^39]: 《大般若波羅蜜多經》卷450〈55
甚深義品〉：「世尊！是菩薩摩訶薩住一切法自相空中，為度諸有情入三三摩地，大悲願力所引逼故，依此三定成熟有情。」（大正7，274a5-7）

[^40]: 〔故〕－【宋】【元】【明】【宮】。（大正25，585d，n.9）

[^41]: 《大般若波羅蜜多經》卷450〈55
甚深義品〉：「是菩薩摩訶薩安住無願三摩地，見諸有情多有所願樂者，以方便力教令安住無願三摩地。」（大正7，274a14-16）

[^42]: 《大般若波羅蜜多經》卷450〈55
甚深義品〉：「是菩薩摩訶薩安住空三摩地，見諸有情多執我我所者，以方便力教令安住空三摩地。」（大正7，274a10-12）

[^43]: 《大般若波羅蜜多經》卷450〈55
甚深義品〉：「是菩薩摩訶薩安住無相三摩地，見諸有情多行諸法相者，以方便力教令安住無相三摩地。」（大正7，274a12-14）

[^44]: 〔【論】〕－【宋】【宮】。（大正25，585d，n.10）

[^45]: 燋焰喻。（印順法師，《大智度論筆記》〔E015〕p.312）

[^46]: 自＝目【元】【明】。（大正25，585d，n.11）

[^47]: 心＝意【聖】【石】。（大正25，585d，n.12）

[^48]: ┌乾 慧 地──五停心位、總別念處，有慧而無定水 ┐

│性　　地──四加行 │

│八 人 地──十五心 │

│見　　地──得初果 ├聲聞

十　　地 ┤薄　　地──分斷欲界修惑 │

│離 欲 地──阿那含 │

│已 作 地──阿羅漢得盡智、無生智 ┘

│辟支佛地──辟支佛──────────────緣覺

│菩 薩 地──歡喜地乃至法雲地─────────菩薩，有三說

└佛　　地──具足佛法─────────────佛

（印順法師，《大智度論筆記》［B028］p.167）

┌乾慧地──發心未得順忍

│性　地──得順忍，愛實相，不生邪見

│八人地──無生法忍

菩薩共地 ┤見　地──不退位

│薄　地──過不退、未成佛，斷煩惱，薄餘習

│離欲地──離欲因緣，得五通

└已作地──成佛 （印順法師，《大智度論筆記》［B028］p.168）

[^49]: 二種十地。（印順法師，《大智度論筆記》［E015）p.312）

[^50]: 〔心〕－【宋】【元】【明】【宮】。（大正25，586d，n.1）

[^51]: 〔於〕－【石】。（大正25，586d，n.2）

[^52]: 〔智〕－【元】【明】【聖】【石】。（大正25，586d，n.3）

[^53]: 貪＋（等）【聖】。（大正25，586d，n.4）

[^54]: 得＝無著【聖】【石】，但聖本有傍註「得或本」三字。（大正25，586d，n.5）

[^55]: 少＝小【聖】。（大正25，586d，n.6）

[^56]: 緣＋（初）【聖】【石】。（大正25，586d，n.7）

[^57]: 深＝察【聖】。（大正25，586d，n.8）

[^58]: 《正觀》（6），p.187：《大智度論》卷75（大正25，586a20-21）。

[^59]: 行＝得【宋】【元】【明】【宮】。（大正25，586d，n.9）

[^60]: 他＝地【宋】【元】【明】【宮】。（大正25，586d，n.10）

[^61]: （1）《佛說首楞嚴三昧經》卷下：

爾時，文殊師利法王子......白佛言：「世尊！我念過去劫名照明，我於其中三百六十億世以辟支佛乘入於涅槃。......如是，舍利弗！我於爾時滿一小劫，三百六十億世作辟支佛身示入涅槃。......舍利弗！菩薩如是以辟支佛乘入於涅槃而不永滅。」（大正15，642a26-c14）

（2）《佛說首楞嚴三昧經》卷下：

爾時長老摩訶迦葉白佛言：「世尊！我謂文殊師利法王子曾於先世已作佛事......。」

佛言：「如是！如是！......過去久遠無量無邊不可思議阿僧祇劫，爾時有佛，號龍種上如來......。迦葉！汝謂爾時平等世界龍種上佛豈異人乎？勿生此疑！所以者何？即文殊師利法王子是。」（大正15，643c29-644a20）

（3）首楞嚴三昧：文殊過去為龍種尊佛，七十二億世作辟支迦。（印順法師，《大智度論筆記》［H015］p.405）

[^62]: 〔道〕－【宋】【元】【明】【宮】。（大正25，586d，n.11）

[^63]: 初＋（亦）【聖】【石】。（大正25，586d，n.12）

[^64]: 相＋（名必）【宋】【宮】。（大正25，586d，n.13）

[^65]: 〔不〕－【宋】【宮】。（大正25，586d，n.14）

[^66]: 言＝曰【石】。（大正25，586d，n.15）

[^67]: 參見《眾事分阿毘曇論》卷4：「已起法，不起法；今起法，非今起法；已滅法，非已滅法；今滅法，非今滅法。」（大正26，644c2-4），《眾事分阿毘曇論》卷6（大正26，656a11-15）；《品類足論》卷5：「已生法，非已生法；正生法，非正生法；已滅法，非已滅法；正滅法，非正滅法。」（大正26，711c4-6），《品類足論》卷6（大正26，715b26-c4）。

[^68]: 翻＝憣【聖】【石】。（大正25，586d，n.16）

[^69]: 〔住〕－【宋】【宮】。（大正25，586d，n.17）

[^70]: 作＝是【聖】。（大正25，586d，n.18）

[^71]: 〔是〕－【宋】【元】【明】【宮】。（大正25，586d，n.19）

[^72]: 故＋（心）【聖】【石】。（大正25，586d，n.20）

[^73]: 真＝直【宋】【元】【明】【宮】【聖】。（大正25，586d，n.21）

[^74]: 大即空。小不即空。（印順法師，《大智度論筆記》〔E012〕p.307）

[^75]: 二諦：菩薩行第一義。（印順法師，《大智度論筆記》［E002］p.286）

[^76]: 二諦：第一義中無二相。（印順法師，《大智度論筆記》［E002］p.286）

[^77]: 〔是〕－【宋】【元】【明】【宮】。（大正25，587d，n.1）

[^78]: 已＝以【聖】。（大正25，587d，n.2）

[^79]: 無相除倒，不壞法相。（印順法師，《大智度論筆記》［E016］p.313）

[^80]: 〔有〕－【宋】【宮】。（大正25，587d，n.3）

[^81]: ┌取相──取虛妄相故失....................................即有

┌二邊 ┴壞相──墮斷滅中故失....................................即無

中，邊 ┤

└中道 ┬不取相──畢竟空中無憶念故...........................離有

└不壞相──相本自無，遣倒言不取，實不壞相......離無

（印順法師，《大智度論筆記》［B028］p.168）

[^82]: 案：依經，此乃「須菩提」所說。

[^83]: 案：「自性空」，經作「自相空」。玄奘譯《大般若波羅蜜多經》卷450〈55
甚深義品〉亦作「自相空」（大正7，274a4-5）。

[^84]: 自相空，不著有無。（印順法師，《大智度論筆記》［E005］p.294）

[^85]: 相＝性【石】。（大正25，587d，n.4）

[^86]: 三三昧：三三昧次第。（印順法師，《大智度論筆記》［E003］p.290）

[^87]: 雜＝異【聖】【石】。（大正25，587d，n.5）

[^88]: 作＝行【石】。（大正25，587d，n.6）

[^89]: 筋＝䈥【宋】【宮】【石】。（大正25，587d，n.7）

[^90]: 想＝念【聖】【石】。（大正25，587d，n.8）

[^91]: （1）出處待考。

（2）離菩薩身，餘身彈指頃不可樂。（印順法師，《大智度論筆記》［H001］p.391）

[^92]: （是）＋以【宋】【元】【明】【宮】。（大正25，587d，n.9）

[^93]: 生＋（釋第五十六品竟，大智度經卷第七十五）【石】卷第七十五終【石】。（大正25，587d，n.10）

[^94]: 三三昧：我空，無一切相，不作後生。（印順法師，《大智度論筆記》［E003］p.290）

[^95]: 卷第七十六首【石】，（大智度論釋夢中入三昧品第五十八）十五字＝（大智度論釋夢行品第五十八）十二字【宋】【元】【宮】但八字下宮本有「品」字，（釋夢行品第五十八）八字【明】，（摩訶般若波羅蜜夢入三昧品第五十七）十六字【聖】，（摩訶般若波羅蜜品第五十七夢入三昧卷七十六）二十字【石】。（大正25，587d，n.12）

[^96]: 《大智度論疏》卷24：

「爾時，舍利弗」已下，就此品中，大有二意：第一、明乘於前品，入三三昧，廣化眾生，則因生論義，齊於夢覺。第二、從「佛告須菩提：有菩薩摩訶薩行檀波羅蜜時」已下竟品，明菩薩之行、淨佛國願。此初即是第一。身子所以此初作此問者，意謂夢是誑法，三昧是實；又有餘處說言：「夢中亦有善惡。」若有善者，夢中行此三昧，亦應集成增益波若。故設此問也。（卍新續藏46，896c16-22）

[^97]: 《大智度論疏》卷24：

「須菩提報」已下，欲論夢中只可得為集業之因，不得集成業報。但善吉意：欲齊夢覺一、是非冥^※1^同、異會^※2^虗^※3^實，故作此報。就實答之：人行波若故，臥夢安穩，身體和悅，乃至夢中亦行善事，利益眾生。今既欲就入實解，故云「無異」也。（卍新續藏46，896c22-897a2）

※1冥：11.暗合，默契。（《漢語大詞典》（二），p.448）

※2會：2.會合，聚會。14.領悟，理解。（《漢語大詞典》（五），p.782）

※3虗：同虛。《干祿字書‧平聲》："虗"，"虛"的通行體。（《漢語大字典》（四），p.2822）

[^98]: 〔故〕－【宋】【元】【明】【宮】。（大正25，587d，n.13）

[^99]: 《大般若波羅蜜多經》卷451〈56 夢行品〉：

善現答言：「若菩薩摩訶薩晝時行此三三摩地，於深般若波羅蜜多有增益者，彼夢中行亦有增益。何以故？舍利子！晝與夢中無差別故。舍利子！若菩薩摩訶薩晝行般若波羅蜜多，既名修習甚深般若波羅蜜多，是菩薩摩訶薩夢行般若波羅蜜多，亦名修習甚深般若波羅蜜多三三摩地，於深般若波羅蜜多能為增益應亦如是。」（大正7，274a29-b7）

[^100]: 《大智度論疏》卷24：

「若夢中作業」已下，是第二翻難。善吉既就實答，言：「覺夢一等，若晝行能益，夜行亦益故，盡能增益波若；若晝行不益，夜亦不益。」此意云：實相中，晝日行尚無增益，何況夢中行！又晝以有相心行由尚不益，況睡眠覆心行而當有益！當知夢覺一種故。今者身子次更別進設此問。「業」名造作，「集」者招集，4成」者成辨^※^義；若言爾者，則引佛語為難；夢既不實，應無集成也。（卍新續藏46，897a4-10）

※案：「辨」，或作「辦」。

[^101]: 是＝有【聖】，聖本有傍註「是或本」三字。（大正25，587d，n.14）

[^102]: 想＝相【聖】。（大正25，587d，n.15）

[^103]: 《大般若波羅蜜多經》卷451〈56 夢行品〉：

時，舍利子問善現言：「諸菩薩摩訶薩夢中造業為有增益有損減不？佛說有為虛妄不實如夢所造，云何彼業能有增益亦有損減？所以者何？非於夢中所造諸業能有增減，要至覺時憶想分別夢中所造乃有增益或有損減。」（大正7，274b7-12）

[^104]: 《大般若波羅蜜多經》卷451〈56 夢行品〉：

善現答言：「諸有晝日斷他命已，於夜夢中憶想分別深自慶快；或復有人夢斷他命，謂在覺時生大歡喜，如是二業於意云何？」（大正7，274b12-15）

[^105]: 《大智度論疏》卷24：

「舍利弗」已下，明身子既被反質，則云「若無因緣時，業不生、思不坐^※^」者，「業」據身口業，「思」據意業。思、業若無因緣並不生，要須有緣方生。晝日既有思，業等始生；夜夢亦有緣故，思、業等方生，無緣則不生故。當知一種。（卍新續藏46，897a12-16）

※案：「坐」或作「生」。

[^106]: 《大般若波羅蜜多經》卷451〈56 夢行品〉：

時，舍利子問善現言：「無所緣事，若思若業俱不得生，要有所緣思業方起，夢中思業緣何而生？」（大正7，274b15-17）

[^107]: 《大智度論疏》卷24：

「如是！如是」已下，明善吉既也反質，得其事理皆同故，而印可之。明晝日業亦因見聞覺知等生，夢中造業亦因此四法生，故無異也。「是中心有淨有垢」者，謂夢中心也。當如論說。（卍新續藏46，897a17-20）

[^108]: 《大般若波羅蜜多經》卷451〈56
夢行品〉：「何以故？舍利子！要於見聞覺知法中有覺慧轉，由此起染或復起淨；若無見聞覺知，諸法無覺慧轉亦無染淨。」（大正7，274b19-21）

[^109]: 〔故〕－【宋】【元】【明】【宮】。（大正25，587d，n.16）

[^110]: 《大般若波羅蜜多經》卷451〈56 夢行品〉：

善現答言：「若夢、若覺無所緣事思業不生，要有所緣思業方起。何以故？舍利子！要於見聞覺知法中有覺慧轉，由此起染或復起淨；若無見聞覺知，諸法無覺慧轉亦無染淨。由此故知若夢、若覺有所緣事思業方生，無所緣事思業不起。」（大正7，274b17-23）

[^111]: 《大智度論疏》卷24：

「諸思息^※1^相離」已下，是身子第三飜^※2^難也。當說。（卍新續藏46，897a21）

※1案：「息」或作「自」。

※2飜：同" 翻 "。《玉篇．飛部》：" 飜
"亦作翻。（《漢語大字典》（七），p.4514）

[^112]: （思）＋不【宋】【元】【明】【宮】。（大正25，587d，n.17）

[^113]: 《大般若波羅蜜多經》卷451〈56 夢行品〉：

時，舍利子問善現言：「佛說思業皆離自性，云何可言有所緣起？」（大正7，274b23-24）

[^114]: 《大智度論疏》卷24：

「取相故有緣業生」已下，善吉答。意云：欲論一切諸法實自相離，無緣、無業及思等法。但眾生不解，於自相離法中取相故，橫超諸業，從因緣生；若無緣時，則不得生也。（卍新續藏46，897
a21-24）

[^115]: 《大般若波羅蜜多經》卷451〈56 夢行品〉：

善現答言：「雖諸思業及所緣事皆自性空，而由自心取相分別，故說思業有所緣生，若無所緣，思業不起。」（大正7，274b24-26）

[^116]: 《大智度論疏》卷24：

「夢中布施、持戒等」已下，是第四難。意云：上既云「夢中有緣故業生，亦得是思業等」者，菩薩晝日以取相心，行此六波羅蜜等法，尚非實迴向，豈有夢中惛晦癡心行之得是迴向！故設此問耳。若以己自善根迴向者，宜名善根迴向；若緣他家善根等迴向者，名為隨喜迴向也。（卍新續藏46，897b1-6）

[^117]: 《大般若波羅蜜多經》卷451〈56 夢行品〉：

善現報言：「慈氏菩薩久已得受無上菩提不退轉記，唯隔一生定當作佛，善能酬答一切問難，現在此會宜請問之，補處慈尊定應為答。」（大正7，274c2-5）

[^118]: 《大智度論疏》卷24：

「彌勒菩薩今現在」已下，若如前來所說，善吉意氣極高，乃眾聖所伏；而今所以推彌勒者，善吉上既自就實為答夢覺一齊，欲令群聖懸同^※1^、眾無異說，故推慈氏。二者、彌勒既是次師，欲令現在、未來諸佛所說法相同等故，假四聖^※2^而慇懃共說，故推彌勒。但論主意，欲顯菩薩智勝故云「以難答故，致推彌勒」也。既亦云「彌勒，授不退記」者，當知不退之名通於上下，故〈畢定品〉中乃大作三分，明畢定位：一者、謂初發心菩薩，二者、無生忍菩薩，三者、最後身菩薩也。彌勒今者復還就實益也。當說。

「受記處」者，謂攘佉王城妙梵梵摩波提所住處也。當說。（卍新續藏46，897b6-15）

※1懸同：遙相符合。（《漢語大詞典》（七），p.773）

※2案：「四聖」指佛、彌勒、須菩提、舍利弗。

[^119]: 受＝授【宋】【元】【明】【宮】【聖】【石】。（大正25，587d，n.18）

[^120]: 答＋（耶）【宋】【元】【明】【宮】【聖】。（大正25，587d，n.19）

[^121]: 〔不見〕－【宋】【宮】【聖】。（大正25，587d，n.20）

[^122]: 授＝受【宋】【元】【明】【宮】【聖】【石】。（大正25，587d，n.21）

[^123]: 《大般若波羅蜜多經》卷451〈56 夢行品〉：

時，慈氏菩薩語舍利子言：「謂何等名慈氏能答？為色耶？為受、想、行、識耶？為色空耶？為受、想、行、識空耶？且色不能答，受、想、行、識亦不能答；色空不能答，受、想、行、識空亦不能答。何以故？舍利子！我都不見有法能答，我都不見有法所答，答處、答時及由此答亦皆不見；我都不見有法能記，我都不見有法所記，記處、記時及由此記亦皆不見。所以者何？以一切法本性皆空、都無所有、無二無別、畢竟推徵不可得故。」（大正7，274c6-15）

[^124]: 《大智度論疏》卷24：

「如仁者」已下，既見慈氏說懸應^※^得深法，致此問也。（卍新續藏46，897b16-17）

※懸應：遙應。（《漢語大詞典》（七），p.782）

遙應：謂遠遠地配合呼應。（《漢語大詞典》（十），p.1145）

[^125]: 說＝記【宋】【宮】。（大正25，588d，n.1）

[^126]: 《大般若波羅蜜多經》卷451〈56 夢行品〉：

爾時具壽舍利子復問慈氏菩薩摩訶薩言：「仁者所證法為如所說不？」（大正7，274c16-17）

[^127]: 《大智度論疏》卷24：

「不證」已下，明菩薩入法性中，如鳥飛空，跡不可尋；不如二乘於實際作證，有於證處也。」（卍新續藏46，897b17-19）

[^128]: 《大般若波羅蜜多經》卷451〈56 夢行品〉：

慈氏菩薩摩訶薩言：「我所證法非如所說。何以故？舍利子！我所證法不可說故。」（大正7，274c17-19）

[^129]: 久行＝久得【聖】。（大正25，588d，n.2）

[^130]: 《大般若波羅蜜多經》卷451〈56 夢行品〉：

爾時，佛告舍利子言：「於意云何？汝由是法證阿羅漢果，為見此法性是可說不？」（大正7，274c22-24）

[^131]: 《大般若波羅蜜多經》卷451〈56 夢行品〉：

佛告舍利子：「諸菩薩摩訶薩行深般若波羅蜜多所證法性亦復如是，不可宣說。舍利子！是菩薩摩訶薩不作是念：『我由此法於其無上正等菩提已得受記。』不作是念：『我由此法當證無上正等菩提。』舍利子！是菩薩摩訶薩行深般若波羅蜜多不生猶預：『我於無上正等菩提為得不得？』但作是念：『我於無上正等菩提定當證得。』舍利子！是菩薩摩訶薩行深般若波羅蜜多聞甚深法，其心不驚、不恐、不怖、不沈、不沒、亦不憂悔，決定自知：我當證得所求無上正等菩提，利樂有情窮未來際。」（大正7，274c24-275a6）

[^132]: 故＝以【宋】【元】【明】【宮】【石】，〔故〕－【聖】。（大正25，588d，n.3）

[^133]: 《大智度論疏》卷24：

「須菩提意謂」已下，明實相之中晝行尚無益，何況夢行而當有益！為此義故，所以齊夢覺也。當說。（卍新續藏46，897b22-24）

[^134]: 答＝益【宋】【元】【明】【宮】。（大正25，588d，n.4）

[^135]: 《大智度論疏》卷24：

「何以故」已下，還釋上所以齊夢覺義。波若中既無分別，汝云何乃以夢覺為問，欲令波若增益也。（卍新續藏46，897b24-c2）

[^136]: 減＝咸【聖】。（大正25，588d，n.5）

[^137]: 《大智度論疏》卷24：

「今更因餘事問」已下，釋上身子第二問意。明善吉既齊覺夢，事理皆同意，今更因餘處經說夢中有三性等事，故發斯問也。當一一說。（卍新續藏46，897c3-5）

[^138]: 〔是業〕－【宮】【聖】。（大正25，588d，n.6）

[^139]: 〔不集成〕－【元】【明】【宮】【聖】。（大正25，588d，n.7）

[^140]: 〔夢〕－【宋】【元】【明】【宮】。（大正25，588d，n.8）

[^141]: 《大智度論疏》卷24：

「若覺已」下：明夢中心弱，眠覆心故，不能集成果報，故律中云「除夢中」。但夢覺已，憶想分別夢中諸事思生，始可成業得果。今善吉上意欲為入實由漸，又欲明夢事亦是成思業善惡因緣，故作此說，非是夢中能怜^※^怜成業得果，故此中言「覺已分別」。

次下文言「無有勢力，不能集成果報」，善惡業要須從強功用心生也。當說。

云「餘處言夢有善惡等」者，恐當據善惡因緣為語耳，故論云「覺已分別方乃成業」也。當說。（卍新續藏46，897c5-11）

※怜：《玉篇．心部》："怜，心了也。或從靈。"（《漢語大字典》（四），p.2287）

[^142]: 〔我〕－【宋】【宮】。（大正25，588d，n.9）

[^143]: 三業。（印順法師，《大智度論筆記》［E016］p.313）

[^144]: 若覺若知＝若知若覺【聖】。（大正25，588d，n.10）

[^145]: 《大智度論疏》卷24：「何以故」已下，釋善吉言夢覺心等義。既俱從因緣生，故云「無異」也。（卍新續藏46，897b24-c2）

[^146]: 《大智度論疏》卷24：

「舍利弗以空難」已下，次釋第三難文也。當說。（卍新續藏46，897c14-15）

[^147]: 〔諸〕－【聖】。（大正25，588d，n.11）

[^148]: 〔因〕－【宋】【元】【明】【宮】。（大正25，588d，n.12）

[^149]: 夢覺一如：取相為緣，夢覺無異。（印順法師，《大智度論筆記》［E016］p.313）

[^150]: 《大智度論疏》卷24：

「復問：若菩薩夢中行六波羅蜜」已下，釋上第四難意也。當說。今此中，以晝日著相心、眠睡覆心為難也。（卍新續藏46，897c15-17）

[^151]: 〔見〕－【聖】。（大正25，588d，n.13）

[^152]: 〔故〕－【宋】【元】【明】【宮】。（大正25，588d，n.14）

[^153]: 生＝此【宮】。（大正25，588d，n.15）

[^154]: 不＝云【宋】。（大正25，588d，n.16）

[^155]: （1）菩薩不取涅槃：涅槃空故。（印順法師，《大智度論筆記》［E006］p.296）

（2）所說不如所證。（印順法師，《大智度論筆記》［E015］p.312）

[^156]: 《大智度論疏》卷24：

「是故佛還問」已下，釋上佛告身子中文也。當說。聲聞不得法眼，故不論也。並當說。（卍新續藏46，897c19-20）

[^157]: 《大智度論疏》卷24：

「佛告須菩提」已下，品之第二，明菩薩之行淨佛國願。就此文中有三十復次。就此三十復次中，復有三意：第一、有六復次明菩薩一一波羅蜜中各興其願，故名別行、別願。二、從第七復次已下，有二十三復次明菩薩總行六波羅蜜，興淨佛國願，名為總行、總願。論釋云「上六波羅蜜中明其別行、別願」者，明一因滅^※^一果。第二、總行、總願中，明多因感多果，亦明一因感多果等義。三者、第三十復次明教菩薩觀行。今此初即是第一，先就因於檀波羅蜜為始興淨土行願也。當說。「無如是事」等者，明其所無。「衣服、飲食」已下，明其所有，一一波羅蜜中意盡然也。（卍新續藏46，897c21-898a6）

※案：「滅」或作「感」。

[^158]: 所時＝時所【聖】。（大正25，589d，n.1）

[^159]: 〔我作佛時〕－【宋】【元】【明】【宮】。（大正25，589d，n.2）

[^160]: 進＝集【聖】。（大正25，589d，n.3）

[^161]: 土＋（中）【聖】。（大正25，589d，n.4）

[^162]: 業＝常【宋】。（大正25，589d，n.5）

[^163]: 所時＝時所【宋】【宮】。（大正25，589d，n.6）

[^164]: 世界＝國土【聖】【石】。（大正25，589d，n.7）

[^165]: 《大般若波羅蜜多經》卷451〈57 願行品〉：

復次，善現！有菩薩摩訶薩修行般若波羅蜜多，見諸有情愚癡惡慧，於世、出世正見俱失，撥無善惡業及業果，執斷、執常、執一、執異俱不俱等種種邪法。見此事已作是思惟：「我當云何拔濟如是諸有情類，令其遠離惡見邪執？」既思惟已作是願言：「我當精勤無所顧戀，修行般若波羅蜜多，成熟有情、嚴淨佛土，令速圓滿疾證無上正等菩提，我佛土中得無如是惡慧邪執諸有情類，一切有情成就正見，種種妙慧具足莊嚴。」善現！是菩薩摩訶薩由此般若波羅蜜多，速得圓滿疾證無上正等菩提。（大正7，275c5-16）

[^166]: 《大智度論疏》卷24：

「復次，須菩提！菩薩摩訶薩行六波羅蜜時，見眾生往^※^於三聚」已下第二。從此已去，有二十三復次，明總行、總願，多因感多果、一因感多果等義。此中既不一一別明諸波羅蜜，但總言六波羅蜜，一切諸善盡入六波羅蜜中。下頭「復次」，明種種果報，故是多因感多果；如一檀波羅蜜亦能得端正、富貴、長壽等義，則是一因感多果義。前時不說，今於此中乃明，故云「爾」也。（卍新續藏46，898a22-b4）

※案：「往」應作「住」。

[^167]: 必邪＝畢耶【聖】。（大正25，589d，n.8）

[^168]: （1）《長阿含經》卷8（9經）《眾集經》：「復有三法，謂三聚：正定聚、邪定聚、不定聚。」（大正1，
50b18-19）

（2）《大智度論》卷45〈13
摩訶薩品〉：「眾生有三分：一者、正定，必入涅槃；二者、邪定，必入惡道；三者、不定。」（大正25，383a28-b1）

（3） ┌正定──必入涅槃

眾生有三分 ┤邪定──必入惡道

└不定　　　　　　　　（印順法師，《大智度論筆記》［B010］p.124）

[^169]: 無＋（定）【聖】【石】。（大正25，589d，n.9）

[^170]: 《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見諸有情三聚差別。見此事已作是思惟：「我當云何方便濟拔諸有情類，令離邪定及不定聚？」既思惟已作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提，我佛土中得無邪定及不定名，一切有情皆住正定。」善現！是菩薩摩訶薩由此六種波羅蜜多速得圓滿，疾能證得一切智智。（大正7，275c17-25）

[^171]: 蜜＋（疾）【聖】【石】。（大正25，589d，n.10）

[^172]: 株（ㄓㄨ）：1.露在地面上的樹根、樹幹或樹樁。（《漢語大詞典》（四），p.975）

[^173]: 杌（ㄨˋ）：
2.樹木沒有枝丫。3.指樹木斫伐後剩下的樁子。（《漢語大詞典》（四），p.773）

[^174]: 〔首〕－【宋】【宮】。（大正25，589d，n.12）

[^175]: 〔生〕－【聖】【石】。（大正25，589d，n.13）

[^176]: 《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見諸有情有下、中、上家族差別。見此事已作是思惟：「我當云何方便濟拔諸有情類，令無如是下、中、上品家族差別？」既思惟已作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提。我佛土中得無如是下、中、上品家族差別，一切有情皆同上品。」善現！是菩薩摩訶薩由此六種波羅蜜多速得圓滿，疾能證得一切智智。（大正7，276b19-28）

[^177]: 《大智度論疏》卷24：

「見眾生種種異色」已下，明菩薩願淨土中，純一淨業所感，無此雜報也。當說。（卍新續藏46，899a23-24）

[^178]: 政＝正【宋】【元】【明】。（大正25，589d，n.14）

[^179]: 《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見諸有情端正醜陋形色差別。見此事已作是思惟：「我當云何方便濟拔諸有情類，令無如是端正醜陋形色差別？」既思惟已作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提。我佛土中得無如是端正醜陋形色差別諸有情類，一切有情皆真金色，端嚴殊妙眾所樂見，成就第一圓滿淨色。」（大正7，276b28-c8）

[^180]: 其＝異【元】【明】。（大正25，590d，n.1）

[^181]: 《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見諸有情繫屬主宰，諸有所作不得自在。見此事已作是思惟：「我當云何方便濟拔諸有情類令得自在？」既思惟已作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提。我佛土中諸有情類得無主宰，諸有所作皆得自在，乃至不見主宰形像，亦復不聞主宰名字，唯有如來、應、正等覺，以法統攝名為法王。」（大正7，276c10-19）

[^182]: 六＝五【宮】。（大正25，590d，n.2）

[^183]: 蜜＋（疾）【宋】【元】【明】【宮】。（大正25，590d，n.3）

[^184]: 《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見諸有情有地獄等諸趣差別。見此事已作是思惟：「我當云何濟拔如是諸有情類，令無善惡諸趣差別？」既思惟已作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提。我佛土中得無善惡諸趣差別，乃至無有地獄、傍生、鬼界、阿素洛、人、天名字，一切有情皆同一類等修一業，謂皆和合修行布施乃至般若波羅蜜多，安住內空乃至無性自性空，安住真如乃至不思議界，安住苦、集、滅、道聖諦，修行四念住乃至八聖道支，修行四靜慮、四無量、四無色定，修行八解脫、八勝處、九次第定、十遍處，修行空、無相、無願解脫門，修行陀羅尼門、三摩地門，修行五眼、六神通，修行佛十力乃至十八佛不共法，修行無忘失法、恒住捨性，修行一切智、道相智、一切相智，修行菩薩摩訶薩行及佛無上正等菩提。」善現！是菩薩摩訶薩由此六種波羅蜜多速得圓滿，疾能證得一切智智。（大正7，276c20-277a11）

[^185]: 《大智度論疏》卷24：「胎生多患，故願化生也。當說。」（卍新續藏46，899b12）

[^186]: 〔一切〕－【聖】。（大正25，590d，n.4）

[^187]: 〔神〕－【聖】。（大正25，590d，n.5）

[^188]: 《大智度論疏》卷24：「若如此中經文者，生淨土眾生亦似報得五通；五通通凡聖也。當說。」（卍新續藏46，899b12-13）

[^189]: 法＝歡【宋】【元】【明】【宮】。（大正25，590d，n.6）

[^190]: （1）《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見諸有情受用段食，身有種種大小便利，膿血臭穢甚可厭捨。見此事已作是思惟：「我當云何濟拔如是受用段食諸有情類，令其身中無諸便穢？」既思惟已作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提。我佛土中諸有情類，唯同受用妙法喜食，一切皆似極光淨天，內外身支無諸雜穢。」（大正7，277a29-b9）

（2）《大智度論疏》卷24：「諸欲天等雖復皆有揣食，而皆消化去，無大小便利，不同人五藏^※1^六府^※2^更相業^※3^節^※4^、大小便利分口流出也。當說。」（卍新續藏46，899b13-15）

※1五藏：1.亦作" 五臧
"。即五臟。指心、肝、脾、肺、腎。中醫謂"五臟"有藏精氣而不瀉的功能，故名。（《漢語大詞典》（一），p.390）

※2六府：3.即六腑。（《漢語大詞典》（二），p.35）

六腑：指胃、膽、三焦、膀胱、大腸、小腸。（《漢語大詞典》（二），p.46）

※3業：13.依次，次序。（《漢語大詞典》（四），p.1166）

※4節：4.事物的一端為一節。（《漢語大詞典》（八），p.1172）

[^191]: 《大智度論疏》卷24：

「無有光明」已下，菩薩教化眾生施諸燈燭，故生淨土有如是報也。（卍新續藏46，899b16-17）

[^192]: 〔我作佛時〕－【宋】【元】【明】【宮】【聖】。（大正25，590d，n.7）

[^193]: 《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見諸有情身無光明，諸有所作須求外照。見此事已作是思惟：「我當云何方便濟拔諸有情類，令離如是無光明身？」既思惟已作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提。我佛土中諸有情類，身具光明不假外照。」（大正7，277b11-18）

[^194]: 《大智度論疏》卷24：

「見有日月」已下，菩薩見諸眾生夏熱、冬寒共不調適故，願無時節；令諸眾生自有光明，故不須日月也。一解云：無有時節日月歲數，故云「無日月」也。（卍新續藏46，899b17-20）

[^195]: 時節：2.節令，季節。（《漢語大詞典》（五），p.703）

[^196]: 《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見諸有情所居之土，有晝、有夜、有月、半月，時節歲數轉變非恒。見此事已作是思惟：「我當云何濟拔如是諸有情類，令所居處無晝夜等時節變易？」既思惟已作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提。我佛土中得無晝夜月半月等時節之名。」（大正7，277b19-27）

[^197]: 《大智度論疏》卷24：

「離諸善根」已下，謂無貪瞋癡等三種善根也。（卍新續藏46，899b20）

[^198]: 〔願〕－【石】。（大正25，590d，n.8）

[^199]: 德＋（能）【元】【明】。（大正25，590d，n.9）

[^200]: 《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見有情類離諸善根。見此事已作是思惟：「我當云何濟拔如是諸有情類令具善根？」既思惟已作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提。我佛土中諸有情類，一切成就勝妙善根；由此善根，能辦種種上妙供具供養諸佛，乘此福力隨所生處，復能供養諸佛世尊。」（大正7，277c17-25）

[^201]: 《大智度論疏》卷24：

「見眾生有三毒」已下，菩薩見眾生心有耶三毒病，身有風、冷、熱、雜四患故，菩薩淨土，願令無此身、心兩病。欲論一切眾生皆有三毒，而今云無者，如前論釋云：無有耶見所帶三毒，非無直爾瞋貪等也。師言：若三乘淨土，多唯有此一聚；若一乘淨國，多有二聚。以輕毛菩薩^※^能發大心故，所以然也。（卍新續藏46，899b21-c2）

※案：「輕毛菩薩」，參見《佛說仁王般若波羅蜜經》卷2〈7
受持品〉：「善男子！習忍以前行十善菩薩，有退有進，譬如輕毛，隨風東西。」（大正8，831b7-8）

[^202]: 〔中〕－【聖】。（大正25，590d，n.10）

[^203]: 《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見諸有情具身心病。身病有四，謂風、熱、痰、及諸雜病。心病亦四，謂貪、瞋、癡、及慢等病。見此事已作是思惟：「我當云何濟拔如是身心病苦諸有情類？」既思惟已作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提。我佛土中諸有情類，身心清淨無諸病苦乃至無有身心病名。」（大正7，277c27-278a6）

[^204]: 《大智度論疏》卷24：

「純一大乘」已下，如《佛昇忉利天經》^※^說：東方有國，純七寶界，其中皆是諸大菩薩，佛壽七百萬億阿僧祇，亦是釋迦所化也。（卍新續藏46，899c2-4）

※案：《佛昇忉利天經》，參見《大智度論》卷32〈1
序品〉所引《三十三天品經》（大正25，302b16-c5）。

[^205]: （1）《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見諸有情種種意樂三乘差別。見此事已作是思惟：「我當云何方便濟拔諸有情類，令其棄捨二乘意樂，唯令樂趣無上大乘？」既思惟已作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提。我佛土中諸有情類，唯求無上正等菩提，不樂聲聞、獨覺乘果，乃至無有二乘之名。」（大正7，278a8-16）

（2）一乘，三乘：無二乘，純大乘，名一乘。（印順法師，《大智度論筆記》［E015］p.312）

[^206]: 《大智度論疏》卷24：

「當作是念：雖生死道長」已下，第三十復次，即是第三、明教菩薩正觀。菩薩若見眾生性多，言度不可盡，則起懈怠息追之心；故須教令作此正觀，除懈怠意也。當說。（卍新續藏46，899c14-17）

[^207]: 正＝心【聖】。（大正25，590d，n.11）

[^208]: 死＋（無）【聖】【石】。（大正25，590d，n.12）

[^209]: 性＋（無）【聖】【石】。（大正25，590d，n.13）

[^210]: （1）諸法不轉生死、不入涅槃。（印順法師，《大智度論筆記》〔E013〕p.308）

（2）觀生死涅槃皆空。（印順法師，《大智度論筆記》［E022］p.320）

[^211]: 《大般若波羅蜜多經》卷451〈57 願行品〉：

復次，善現！有菩薩摩訶薩具修六種波羅蜜多，見諸有情生死長遠，諸有情界其數無邊。見此事已作是思惟：「生死邊際猶如虛空，諸有情界亦如虛空，雖無真實諸有情類流轉生死及得解脫，而諸有情妄執為有，輪迴生死受苦無邊，我當云何方便濟拔？」

既思惟已，作是願言：「我當精勤無所顧戀，修行六種波羅蜜多，成熟有情、嚴淨佛土，令速圓滿，疾證無上正等菩提，為諸有情說無上法，皆令解脫生死大苦，亦令證知生死解脫都無所有畢竟皆空。」善現！是菩薩摩訶薩由此六種波羅蜜多速得圓滿，疾能證得一切智智。（大正7，278b16-28）

[^212]: 《大智度論疏》卷24：

「問曰：有何次第」已下，先釋淨土經文所以來意，故興問答也。」（卍新續藏46，899c18-19）

[^213]: 無生忍後，唯有淨佛世界、成就眾生。（印順法師，《大智度論筆記》［E022］p.320）

[^214]: 〔是〕－【石】。（大正25，590d，n.14）

[^215]: 〔今〕－【宋】【元】【明】【宮】。（大正25，590d，n.15）

[^216]: 則＝時【聖】。（大正25，590d，n.16）

[^217]: 堅＝慳【宋】【元】【明】【宮】【聖】【石】。（大正25，590d，n.17）

[^218]: ┌輪王

菩薩願住三種福德中 ┤天王

└神通聖人　　（印順法師，《大智度論筆記》［B029］p.168）

[^219]: 乃至＝及【宮】【聖】【石】。（大正25，590d，n.18）

[^220]: 窮＝乏【聖】【石】。（大正25，590d，n.19）

[^221]: 《大智度論疏》卷24：

「如欲界第六天」已下，欲論淨土實勝第六天，但取其隨意之義，是故言「如」。如云「石蜜味如甘露」，亦不得及甘露也。（卍新續藏46，899c24-900a2）

[^222]: 《大智度論》卷87〈76
一心具萬行品〉：「譬如他化自在天中，資生所須，隨意自至。」（大正25，673c15-16）

[^223]: 皆＋（應）【宋】【元】【明】【宮】。（大正25，590d，n.20）

[^224]: 《大智度論疏》卷24：

「最後願義不明了」已下第三，釋第三十復次。為患菩薩起退沒心，故教正觀，令興進求，化接無息也。當說。（卍新續藏46，900a7-8）

[^225]: 〔是〕－【宋】【元】【明】【宮】。（大正25，591d，n.1）

[^226]: 〔上〕－【聖】。（大正25，591d，n.2）

[^227]: 參見《雜阿含經》（948-950經）卷34（大正2，242b-c）。

[^228]: 以＝如【宋】【元】【明】【宮】【聖】【石】。（大正25，591d，n.3）

[^229]: 《大智度論疏》卷24：

「生死雖長」已下，明破其長遠之相。如人夢中懃筞^※1^作業，見從生至老；至其覺也，只未可一句之間。此事亦爾，於先生死中，煩惱怋^※2^晦^※3^，故見長久；若解悟其理，則無長久相，故不應生厭，當度眾生也。（卍新續藏46，900a9-12）

※1筞：同" 策 "。《龍龕手鑑‧竹部》" 筞 "，" 策
"的俗字。（《漢語大字典》（五），p.2976）

策：5.督促，使進步。（《漢語大詞典》（八），p.1143）

※2怋：亂。《說文‧心部》：" 怋，怓也 "。徐鍇繫傳：" 亂也
"。（《漢語大字典》（四），p.2288）

惛：4.同" 怋 "。心亂。（《漢語大詞典》（七），p.601）

※3晦（ㄏㄨㄟˋ）：4.昏暗，不明亮。7.昏聵，愚昧。（《漢語大詞典》（五），p.739）

[^230]: 三世一念。（印順法師，《大智度論筆記》〔E016〕p.313）

[^231]: 〔厭〕－【石】。（大正25，591d，n.4）

[^232]: 《大智度論疏》卷24：

「眾生雖多」已下，次破多相也。（卍新續藏46，900a13-14）

[^233]: 《大智度論疏》卷24：

「佛智慧亦無量無邊」已下，明無量之智慧還度無量之眾生，故無厭也。（卍新續藏46，900a14-15）

[^234]: 心＋（釋第五十七品竟）【聖】【石】。（大正25，591d，n.5）

[^235]: （大智度論釋恒伽提婆品第五十九）十四字＝（大智論釋河天品第五十九）十一字【宋】，＝（大智度論釋河天品第五十九）十二字【元】，＝（大智論釋河天品第五十九品）十二字【宮】，＝（釋河天品第五十九經作恒伽提婆品）十五字【明】，＝（摩訶般若波羅蜜恒伽提婆品第五十八）十六字【聖】【石】。（大正25，591d，n.6）

[^236]: 〔一〕－【聖】【石】。（大正25，591d，n.7）

[^237]: 《大智度論疏》卷24：

「爾時，女人」已下，就此品中，大有四分：第一、明恒伽女人白佛興淨土行願，第二、明供養於佛，第三、明佛授其記，第四、明其發心行行文近。此初即是第一。論自釋言：「爾時有無量諸人生念興淨土願，但此女發言。」故以標首也。（卍新續藏46，900a20-24）

[^238]: 掌＝手【宋】【元】【明】【宮】【聖】【石】。（大正25，591d，n.8）

[^239]: 如＋（佛）【宮】【聖】。（大正25，591d，n.9）

[^240]: 《大智度論疏》卷24：

「如佛般若波羅蜜中所說」已下，此經兩處明淨土品──此中一品，下有一品明淨土行願，極為妙盡，故言「我當盡行」也。（卍新續藏46，900a24-b2）

[^241]: 《大般若波羅蜜多經》卷451〈58 殑伽天品〉：

爾時，眾中有一天女名殑伽天，從座而起，頂禮佛足，偏覆左肩右膝著地，合掌恭敬白言：「世尊！我當具修布施、淨戒、安忍、精進、靜慮、般若波羅蜜多，成熟有情、嚴淨佛土，所嚴淨土如今世尊為諸大眾於此般若波羅蜜多甚深經中所說土相一切圓滿。」（大正7，278c1-6）

[^242]: 《大智度論疏》卷24：

「是時女人」已下，第二、明其興致供養。此女爾時亦以無生心施，猶如摩納施定光佛^※1^，得□^※2^檀波羅蜜也。若能壬^※3^三事施，施畜生一錢，亦檀波羅蜜具足。故福等雖勝，若不然者，雖以四海之財施佛，唯名為施，非波羅蜜；況施餘人也！（卍新續藏46，900b3-7）

※1「摩納施定光佛」，參見《四分律》卷31（大正22，785
b7-28）。

※2□：缺字。

※3壬：2.盛大。（《漢語大詞典》（二），p.1004）

[^243]: 縷＝鏤【聖】【石】。（大正25，591d，n.10）

[^244]: 疊＝㲲【元】【明】。（大正25，591d，n.11）

[^245]: 《大般若波羅蜜多經》卷451〈58
殑伽天品〉：「時，殑伽天作是語已，即取種種金花、銀花、水陸生華及自嚴具，并持金色天衣一雙，恭敬至心奉散佛上。」（大正7，278c6-8）

[^246]: 正＝政【聖】，＝攻【石】。（大正25，591d，n.12）

[^247]: 功德與＝功功德【元】。（大正25，591d，n.13）

[^248]: 縹（ㄆㄧㄠˇ）：2.淡青色，青白色。今所謂月白。（《漢語大詞典》（七），p.978）

[^249]: 《大智度論疏》卷24：

「佛告阿難」已下，此同西國俗法故，皆喚女人為姉，表無邪心之義也。（卍新續藏46，900b8-15）

[^250]: 作佛＝佛作【聖】【石】。（大正25，591d，n.14）

[^251]: （1）國＋（土）【聖】【石】。（大正25，591d，n.15）

（2）《大智度論疏》卷24：

「從一佛國」已下，明法身菩薩以應化法身生也。若論其功德法身，但冥會^※^法性，而有妙智增明，故名法性生身。亦不論從國至國，常見報佛說法也。當說。（卍新續藏46，900b22-c1）

※冥會：1.默契，暗合。3.謂對玄理的領會。（《漢語大詞典》（二），p.454）

[^252]: （1）《大般若波羅蜜多經》卷451〈58 殑伽天品〉：

爾時，慶喜竊作是念：「金花菩薩當^※^作佛時，亦當宣說甚深般若波羅蜜多，彼會菩薩摩訶薩眾，其數多少應如今佛菩薩眾會。」（大正7，279a4-6）

※案：《大正藏》原作「常」，今依《高麗藏》作「當」（第4冊，8a22）。

（2）《大智度論疏》卷24：

「當如佛會」已下，明阿難願上淨土經文之意。明此佛國如上淨土，故云「當如佛會」也。（卍新續藏46，900c1-2）

[^253]: 〔是〕－【宋】【元】【明】【宮】。（大正25，591d，n.16）

[^254]: 上＝向【聖】【石】。（大正25，591d，n.17）

[^255]: 殖＝植【宋】【元】【明】【宮】。（大正25，591d，n.18）

[^256]: 《大智度論疏》卷24：

「是女從何處殖德本」已下第四，明其發心久近也。三藏中解云：從然燈佛來至毗婆尸佛時，一大阿僧祇劫；從毗婆尸佛來，至今釋迦，有九十一劫。此義亦與大乘合。此女發心已來，凡得多時也。當說。（卍新續藏46，900c3-6）

[^257]: 〔人〕－【宋】【元】【明】【宮】。（大正25，591d，n.19）

[^258]: 〔所〕－【宋】【元】【明】【宮】。（大正25，591d，n.20）

[^259]: 受＝授【元】【明】。（大正25，591d，n.21）

[^260]: 《大般若波羅蜜多經》卷451〈58 殑伽天品〉：

天女爾時聞佛授我大菩提記，歡喜踊躍，即以金華奉散佛上，便發無上正等覺心，種諸善根，迴向發願：「使我來世於此菩薩當作佛時，亦如今佛現前授我大菩提記。」故我今者與彼授記。（大正7，279a24-28）

[^261]: 《大般若波羅蜜多經》卷451〈58 殑伽天品〉：

爾時，慶喜聞佛所說歡喜踊躍，復白佛言：「今此天女久為無上正等菩提植眾德本，今得成熟，是故如來、應、正等覺與彼授記。」（大正7，279a28-b2）

[^262]: 〔世〕－【聖】【石】。（大正25，591d，n.22）

[^263]: 大＝女【宋】【元】【明】【宮】【聖】【石】，但聖本有「大或本」三字傍註。（大正25，591d，n.23）

[^264]: 求＝救【宋】【宮】。（大正25，591d，n.24）

[^265]: 女＋（人）【宋】【元】【明】【宮】。（大正25，591d，n.25）

[^266]: 《大智度論疏》卷24：

「是女人」已下，釋第二供養之文也。上經中，但言以水陸生華及雨^※^張牒；今此乃云：上、下衣及身瓔珞。上下衣，即是僧伽梨、安陀會也。（卍新續藏46，900c12-14）

※案：「雨」或作「兩」。

[^267]: 《大智度論疏》卷24：

「佛報已受記」已下，釋第三為其授記文也。明此女既以無生心施，故須授記也。（卍新續藏46，900c15-16）

[^268]: 《正觀》（6），p.188：《大智度論》卷7（大正25，112c-113a）、卷40（353c24-354a1）。

[^269]: 人＋（身）【聖】【石】。（大正25，591d，n.26）

[^270]: （1）《中阿含經》卷28（116經）《瞿曇彌經》：「阿難！當知女人不得行五事：若女人作如來無所著等正覺及轉輪王、天帝釋、魔王、大梵天者，終無是處！」（大正1，607b10-13）

另參見《大智度論》卷2〈 序品〉（大正25，72b27-28）、卷56〈30
顧視品〉（大正25，459a6-7）。

（2）經：女人五礙。（印順法師，《大智度論筆記》［H001］p.390）

[^271]: 〔佛〕－【宋】【元】【明】【宮】。（大正25，592d，n.1）

[^272]: 〔如〕－【宋】【宮】。（大正25，592d，n.2）

[^273]: （阿）＋難【宋】【元】【明】【宮】【聖】【石】。（大正25，592d，n.3）

[^274]: 定＝錠【宋】【元】【明】【宮】【聖】【石】。（大正25，592d，n.4）

[^275]: 〔彼〕－【聖】【石】。（大正25，592d，n.5）

[^276]: 受＝授【宋】【元】【明】【宮】【聖】。（大正25，592d，n.6）

[^277]: 報＋（釋第五十八品竟）【聖】【石】。（大正25，592d，n.7）