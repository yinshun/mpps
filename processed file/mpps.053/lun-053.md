 ^lun-053-1

問曰：所謂「菩薩義」、「般若波羅蜜義」、「諸觀義」，上已問，[^8]今何以更問？ ^lun-053-2

答曰： ^lun-053-3

先已答大樹喻，非一斫[^9]可斷；[^10]是事難，故更問。 ^lun-053-4

復次，是般若波羅蜜有無量義，如〈曇無竭品〉中說：「般若波羅蜜，如大海水無量，如須彌山種種嚴飾。」[^11]是故問。 ^lun-053-5

又此問雖同，答義種種異。 ^lun-053-6

復次，諸佛（436b）斷法愛，不立經書，亦不莊嚴言語，但為拯濟眾生，隨應度者說。如大清涼美池，無量眾生前後來飲，各飽而去；聽者亦如是，佛先說菩薩、般若及觀，前來者有得解悟而去，後來者未聞，是故重問。 ^lun-053-7

「^菩薩」[^12]者， ^lun-053-8

「^菩提」有三種：有阿羅漢菩提，有辟支佛菩提，有佛菩提。 ^lun-053-9

無學智慧清淨無垢故，名為「菩提」；菩薩雖有大智慧，諸煩惱習未盡故，不名菩提。此中但說一種，所謂「佛菩提」也。 ^lun-053-10

「^薩埵」（秦言眾生），是眾生為無上道故，發心修行。 ^lun-053-11

復次，「^薩埵」名大心。 ^lun-053-12

是人發大心求無上菩提而未得，以是故名為「^菩提薩埵」。佛已得是菩提，不名為「菩提薩埵」，大心滿足故。 ^lun-053-13

「菩薩」餘義，如先廣說。[^13] ^lun-053-14

復次，佛此中自說因緣：「是人為佛道故修行，知一切諸法相亦不著。」 ^lun-053-15

「諸法相」者，可以知諸法門是色、是聲等。 ^lun-053-16

`1496`略說「菩薩」義：先知諸法各各相──如地堅相，然後知畢竟空相；於是二種智慧中亦不著，[^14]但欲度眾生故。 ^lun-053-17

菩薩得如是智慧，一切別相法中皆得遠離。如色中離色，離色即是自相空；「^遠離」者，是「空」之別名。[^15] ^lun-053-18

菩薩得般若波羅蜜，於一切法心皆遠離。所以者何？見一切諸法罪過故。 ^lun-053-19

「阿羅蜜」（āramitā）[^16]（秦言遠離），「波羅蜜」（pāramitā）（秦言度彼岸）──此二音相近，義相會，故以「阿[^17]羅蜜」[^18]釋「波羅蜜」。 ^lun-053-20

遠離何等法？所謂眾、界、入，乃至一切智。 ^lun-053-21

以遠離是諸法故，名般若波羅蜜；如禪波羅蜜能調伏人心，般若波羅蜜能令人遠離諸法。 ^lun-053-22

「^觀」者，不觀諸法常、無常等，如先說。[^19]（436c） ^lun-053-23

 ^lun-053-24

問曰：上品竟，[^25]便應問「不生」，何以此中方問？ ^lun-053-25

`1498`答曰：三種大法[^26]易解，利益多眾生故先問。 ^lun-053-26

「^何因緣故，色不生為非色，乃至一切種智不生為非一切種智？」 ^lun-053-27

須菩提答：「^色是空，色中無色相。」[^27] ^lun-053-28

行者以是無生智慧令色無生；若能得是無生，心作是念「今即得色實相」，是故言[^28]：「^色無生為非色。」 ^lun-053-29

色性常自無生，非今智慧力故使無生。 ^lun-053-30

如有人破色令空，猶存本色想[^29]；譬如除廁作舍，今雖無廁，猶有不淨想。 ^lun-053-31

若能知廁本無，幻化所作，則無廁[^30]想；行者如是，若能知色從本已來初自無生者，則不復存色想。是故言：「^色無生為非色。」[^31] ^lun-053-32

乃至一切種智亦如是。 ^lun-053-33

問曰：汝先自說「^無[^32]生即是無二」，[^33]今何以更問？ ^lun-053-34

答曰： ^lun-053-35

義雖一，所入觀門異。 ^lun-053-36

上言破因中先有果若無果，是生法一異等，是生若初生、若後生──破如是等生名「無生」。[^34] ^lun-053-37

今破眼色、有無等諸二故，是名「不二」。 ^lun-053-38

行者或先入無生觀門，後入不二；或先入不二，後入無生觀。義雖一，行者分別。 ^lun-053-39

破色二故言「不二」，破色生故言「無生」。 ^lun-053-40

上說無生因緣，謂「自相空」；今說不二因緣，所謂「不合、不散，一相，所謂無相」等。義雖同一空，上自相空，此是散空。 ^lun-053-41

「^色入無二法數」者，行者觀色不生不滅相，是時分別色，今變為無生，是故說「色無生即是不二」。何以故？色破散即是無生。如先分別諸法時，離色不得更有生；今色破散即是無生，不得更有無生。以是故，色即是入無二法數。 ^lun-053-42

是二阿羅（437b）漢於佛前共論竟，須菩提白佛而更說是義，欲使佛證知故。 ^lun-053-43

者言[^46]： ^lun-053-44

無生觀[^47]有二種：一者、柔順忍觀，二者、無生忍觀。 ^lun-053-45

前說「無生」是柔順忍觀，不畢竟淨[^48]；[^49]漸習柔順觀，得無生忍[^50]，則畢竟淨。[^51] ^lun-053-46

問曰：菩薩未盡結，未得佛道，智慧未淳淨，云何言「畢竟清淨」？ ^lun-053-47

答曰： ^lun-053-48

是菩薩得無生忍時，滅諸煩惱，得菩薩道，入菩薩位，雖有煩惱氣，坐道場時乃盡，無所妨故畢竟淨。 ^lun-053-49

復次，「畢竟清淨」者，於柔順道畢竟清淨，非為佛道。 ^lun-053-50

以眾生空、法空故，從見色無生畢竟淨，乃至佛及佛法無生畢竟清淨。 ^lun-053-51

須菩提種種因緣說諸法相決定無生。 ^lun-053-52

因此事，舍利弗作是難：賢聖中最小者須陀洹、須陀洹法，最大者佛、佛法。若爾者，聖人無大無小，聖法亦無優劣，亦無六道別異──此略難；後問斷三結修道者，為廣難。 ^lun-053-53

問曰：云何是「五（438a）種菩提」？ ^lun-053-54

答曰： ^lun-053-55

一者、柔順忍，二者、無生忍，及三種菩提[^53]；於三菩提中，過二而住第三菩提[^54]。 ^lun-053-56

復有五種菩提： ^lun-053-57

一者、名「發心菩提」：於無量生死中發心為阿耨多羅三藐三菩提故，名為菩提──此因中說果。 ^lun-053-58

`1503`二者、名「伏心菩提」：折[^56]諸煩惱，降伏其心，行諸波羅蜜。 ^lun-053-59

三者、名「明心[^57]菩提」：觀三世諸法本末總相、別相[^58]，分別籌量，得諸法實相，畢竟清淨，所謂般若波羅蜜相。 ^lun-053-60

四者、名「出到菩提」：於般若波羅蜜中得方便力故，亦不著般若波羅蜜，滅一切煩惱，見一切十方諸佛，得無生法忍，出三界到薩婆若。 ^lun-053-61

五者、名「無上菩提」：坐道場，斷煩惱習，得阿耨多羅三藐三菩提。[^59] ^lun-053-62

如是等五菩提義。 ^lun-053-63

餘諸賢聖斷結義，如先說。[^60] ^lun-053-64

問曰：聲聞道廣說斷結義，何以不說辟支佛行、菩薩有種種行？ ^lun-053-65

答曰：辟支佛於聲聞無復異道，但福德、利根、小[^61]深入諸法實相為異。 ^lun-053-66

菩薩道雖有種種眾行，但難行、苦行為希有事，眾生見已[^62]，歡喜言：「菩薩為我等作此行！」餘行雖深妙，人所不知，不能感物，故不說。 ^lun-053-67

復次，如舍利弗難意──若諸法都是無生空寂[^63]者，一切眾生皆著樂，菩薩何以故獨[^64]受苦行？ ^lun-053-68

復次，諸佛常樂遠離寂滅，斷法愛，決定知諸法不轉不還，何以[^65]故與眾生轉法輪？ ^lun-053-69

須菩提於佛前說無生法，佛不呵[^66]折，得快心樂說無難力故，答舍利弗：我亦都不欲令無生法中有六種聖人[^67]──除菩薩故言六──及六道別異。何以故？以得`1504`無生法證故。謂為聖法、聖人有差別，於無生法中都無所（438b）有。 ^lun-053-70

復次，於無生法中有二種失：「麁失」者，殺盜等罪[^68]故，有三惡道；「細失」者，用著心布施、持戒等福故，有三善道。 ^lun-053-71

若菩薩生難心、苦心，則不能度一切眾生。如世間小事，心難以為苦，猶尚不成，何況成佛道！ ^lun-053-72

成因緣者，所謂大慈大悲心，於眾生如父母、兒子、己身想。何以故？父母、兒子、己身，自然生愛，非推[^69]而愛[^70]也。 ^lun-053-73

菩薩善修大悲心故，於一切眾生乃至怨讎[^71]，同意[^72]愛念。 ^lun-053-74

是大悲果報利益之具，都無所惜，於[^73]內外所有，盡與眾生。 ^lun-053-75

此中說不惜因緣，所謂「一切處、一切種、一切法不可得故」。 ^lun-053-76

若行者初入佛法，用眾生空，知諸法無我；今用法空，知諸法亦空。 ^lun-053-77

以此大悲心及諸法空二因緣故，能不惜內外所有，利益眾生，不起難行想、苦行想，一心精進歡喜。如人為自身及為父母、妻子，勤身修業，不以為苦；若為他作，則無歡心。 ^lun-053-78

苦行、難行，如後品「本生因緣變化現受畜生形」中說。[^74] ^lun-053-79

一切諸法畢竟空、不可思議相故，一切法還而不轉故，不名為「轉」；但為破虛妄顛倒故，名為「轉法輪」。[^75] ^lun-053-80

[^93]者[^94]言： ^lun-053-81

爾時，舍利弗知須菩提樂說無（439a）難而問言：「若一切法無生相，此無生相云何證？用是生法得證？為用不生法得證？ ^lun-053-82

若用生法得證──生法虛誑，汝已種種因緣破；又不可以生法得脫生法。 ^lun-053-83

若以無生法得證──無生未有法相，不可以證，云何得證？」 ^lun-053-84

須菩提二法皆不受，俱[^95]有過故，如先說。[^96] ^lun-053-85

舍利弗作是念：「佛經說二法攝一切法[^97]：若有為、若無為。生者有為，無生者無為；今須菩提離此二法，云何當說得道事？」作是念已，問須菩提：「無有得道事耶？」 ^lun-053-86

須菩提是大阿羅漢，行無諍三昧第一，但為菩薩故說是無生，「汝云何當作邪見，說無得道者？」是故言「有知有得」。「知」、「得」者即是得道果之別名。 ^lun-053-87

須菩提恐違前語，故言：不以二法故。 ^lun-053-88

但為世俗故說有須陀洹乃至佛。何以故？一切諸法實無我相；今用我分別須陀洹乃至佛，是世俗法。 ^lun-053-89

`1508`復次，未得法空故言「是善、是不善，是有為、是無為」等；第一義中，無眾生故，無須陀洹乃至佛；法空故，無須陀洹果乃至佛道。聖人、聖法猶尚虛誑無定實，何況凡人六道業及果報！ ^lun-053-90

問曰：須菩提已種種因緣定說不生法，[^98]今舍利弗何以[^99]更問「不生法生，生法生」？ ^lun-053-91

答曰：須菩提上說得道因緣故，舍利弗得須菩提意，雖說不生法破一切法，為因緣故說，而心不著無生法，是故更問。 ^lun-053-92

又以此法甚深，欲令聽者了了得解，故更問。 ^lun-053-93

上問得道行法，今總問一切法云何生。用慧眼，知一切法皆不生；今現見諸法生，是故問「云何生」。 ^lun-053-94

須菩提答：二事皆（439b）非。 ^lun-053-95

若「生」生──生法已生，不應更生。 ^lun-053-96

若「不生」生──生法未有故，不應生。 ^lun-053-97

若謂生時「半生半不生」──是亦不生。若生分，則已生竟；若未生分，則無生。 ^lun-053-98

是故須菩提不用是肉眼見，以不通達故；二法皆不受，但說：是生如幻、如夢，從虛誑法生，應離、應不取相。 ^lun-053-99

舍利弗問：「何等法二俱不[^100]受？」 ^lun-053-100

須菩提以世諦故說[^101]色乃至一切種智畢竟不生，自然空相，不欲令實中有生；若世諦虛誑可有生，生如幻化。 ^lun-053-101

此中說不生因緣，所謂「不合、不散」。 ^lun-053-102

有人言：生與法異，謂「生是常，所可生法無常」。是故更問。 ^lun-053-103

答者以生、法不異，若說生法，已說生相。 ^lun-053-104

生、不生，如上說。[^102] ^lun-053-105

舍利弗聞須菩提所說，知須菩提心愛樂無生法故，語須菩提：「汝實愛樂說無生法！」 ^lun-053-106

須菩提即受其問，心亦無愧。何以故？是論議不可破，無有過罪。 ^lun-053-107

何以知[^103]之？須菩提自說：「無法可合，無法可散，無色、無[^104]形、空[^105]，一相，所謂無相。」空相尚不受，何況餘相？ ^lun-053-108

舍利弗重讚：汝樂說無生法及語言皆無生，是實清淨。若當樂說及語言非無生，但說外物無生者，則非清淨。 ^lun-053-109

須菩提即復[^106]受其讚，答舍利弗：「非但樂說、語言是無生，色乃至一切種智[^107]亦無所生。」 ^lun-053-110

 ^lun-053-111

問曰：五百阿羅漢，佛各說[^114]其第一，如舍利弗智慧第一，目揵連神足第一，摩訶迦葉行頭陀中第一，須菩提得無諍三昧第一，摩訶迦旃延分別修多羅第一，富樓那說法人中第一。今舍利弗何以故讚「須菩提於說法人中應最第一」？ ^lun-053-112

答曰：佛以佛眼觀一切眾生利根、鈍根，籌量一切法總相、別相，隨其所得法，各記第一，無錯！ ^lun-053-113

富樓那於四眾中，（440b）用十二部經、種種法門、種種因緣譬喻說法，能利益眾生第一。 ^lun-053-114

須菩提常行無諍三昧，與菩薩同事，巧便樂說一種空相法門，勝富樓那。 ^lun-053-115

譬如巧[^115]師多有所能，所能多故，普不精悉；如有人偏[^116]能一事，則必盡其`1512`美。富樓那雖多能，不如須菩提常樂行空故能巧說空。 ^lun-053-116

是故舍利弗聞須菩提巧說空義，便讚言：「汝於說法人中應作第一！」 ^lun-053-117

舍利弗見須菩提隨所問皆能答，如風行空中，無所罣[^117]礙。 ^lun-053-118

爾時，須菩提不謙不受。何以故？安立平實[^118]，好人相故。 ^lun-053-119

好人相者，不自讚，不自毀，於他亦不讚、不毀。 ^lun-053-120

若自讚身，非大人相，不為人所讚而便自美。 ^lun-053-121

若自毀，是姣[^119]輸[^120]人。 ^lun-053-122

若毀他，是讒賊[^121]人。 ^lun-053-123

若讚他，是諂媚人。 ^lun-053-124

須菩提說無生法故，舍利弗雖讚而非[^122]諂。 ^lun-053-125

須菩提以舍利弗實讚故不謙，又以斷法愛故心不高，亦不愛著，但答無礙無障因緣，所謂一切法無所依止，無所依止故無障無礙。 ^lun-053-126

「^無所依止」義，如先說。[^123] ^lun-053-127

此中須菩提自說：「內法空故，色不依止內；外法空故，色不依止外；中間無所有故，色不依止中間。」如色，乃至一切種智亦如是。 ^lun-053-128

若菩薩知一切三界無常空故，不中依止；爾時煩惱折[^124]，能淨菩薩道。 ^lun-053-129

是故須菩提說：「^菩薩行六波羅蜜，應淨色乃至一切種智。」 ^lun-053-130

問曰：「淨色乃至淨一切種智」即是「淨菩薩道」，何以故更問？ ^lun-053-131

答曰：菩薩能令色畢竟空，是名清淨；是事深妙，不可頓得。是故舍利弗問：「新學菩薩云何修是初方便道？」 ^lun-053-132

須菩提答：「若菩薩能行（440c）二種波羅蜜。」 ^lun-053-133

六波羅蜜是初開菩薩道；能用無所得空，行三十七品，是開佛道。 ^lun-053-134

「^淨」者名為開；如去道中荊棘[^125]，名[^126]為開道。 ^lun-053-135

何等是二種波羅蜜？一者、世間，二者、出世間。 ^lun-053-136

「世間」者，須菩提自說義，所謂須食與食等。是義，如初品中說。[^127] ^lun-053-137

若施時有所依止，譬如老病人依恃他力，能行、能立；施者離實智慧、心力薄少故依止。「依止」者，己身、財物、受者──是法中取相心著，生憍慢等諸煩惱。是名世間，不動、不出。 ^lun-053-138

「^動」者，柔順忍；「^出」者，無生法忍。 ^lun-053-139

聲聞法中，「^動」者，學人；「^出」者，無學。 ^lun-053-140

餘者五波羅蜜亦如是。 ^lun-053-141

是名「初開菩薩道」。 ^lun-053-142

問曰：「菩薩道」即是「阿耨多羅三藐三菩提道」，何以故[^129]更問？ ^lun-053-143

答曰： ^lun-053-144

`1514`菩薩時，有道；佛已到，不須道。是道為得阿耨多羅三藐三菩提故，名為「菩提道」；菩薩行是道故，名「菩薩道」。 ^lun-053-145

此中佛說：遠道，所謂六波羅蜜菩薩道也；近道，所謂三十七品菩提道也。 ^lun-053-146

六波羅蜜中布施、持戒等雜[^130]，故遠；三十七品但有禪定、智慧，故近。 ^lun-053-147

六波羅蜜有世間、出世間雜[^131]，故遠；三十七品、三解脫門等乃至大慈大悲，畢竟清淨，故近。 ^lun-053-148

復次[^132]，「阿耨多羅三藐三菩提道」者，從初發意乃至金剛三昧，其中為菩提菩薩[^133]行，皆是菩提道。[^134] ^lun-053-149

---

[^1]: （大智度論......三）十六字＝（大智度論卷第五十三釋無生三觀品第二十六）十九字【宋】【元】，＝（大智度論卷第五十三釋無生三觀品第二十六（經作無生品））二十四字【明】，＝（大智度論卷第五十三釋無生三觀品第二十六品）二十字【宮】，＝（大智度經論卷第五十三，釋第二十五品）十六字【聖】，＝（大智論第二十五品無生品五十五）十四字【石】。（大正25，435d，n.15）

[^2]: 《大般若波羅蜜多經》卷423〈24
遠離品〉：「^爾時，具壽舍利子問善現言：『如仁者所說，若時菩薩摩訶薩修行般若波羅蜜多觀察諸法者，云何菩薩摩訶薩？云何般若波羅蜜多？云何觀察諸法？』」（大正7，126b26-29）

[^3]: （1）《大般若波羅蜜多經》卷423〈24 遠離品〉：

爾時，具壽善現對曰：「^尊者所問云何菩薩摩訶薩者，舍利子！勤求無上正等菩提利樂有情故名菩薩，具如實覺能遍了知一切法相而無所執故復名摩訶薩。」

時，舍利子又問善現：「云何菩薩摩訶薩能遍了知一切法相而無所執？」

善現對曰：「舍利子！諸菩薩摩訶薩如實了知一切色相而無所執，如實了知一切受、想、行、識相而無所執。......如實了知一切四無所畏乃至十八佛不共法相而無所執；如實了知一切三摩地門相而無所執，如實了知一切陀羅尼門相而無所執；如實了知一切法界相而無所執，如實了知一切真如、實際、不思議界、安隱界等相而無所執；乃至如實了知一切一切智相而無所執，如實了知一切道相智、一切相智相而無所執。」（大正7，126b29-127a4）

（2）參見《大智度論》卷45（大正25，385a12-b8）、卷52（大正25，435a5-10）。

[^4]: 知＝智【聖】。（大正25，436d，n.1）

[^5]: 《大般若波羅蜜多經》卷423〈24
遠離品〉：「^時，舍利子問善現言：『復何名為一切法相？』善現對曰：『舍利子！若由如是諸行、相、狀表知諸法是色、是聲、是香、是味、是觸、是法、是內、是外、是有漏、是無漏、是有為、是無為，此等名為一切法相。』」（大正7，127a4-9）

[^6]: 《大般若波羅蜜多經》卷423〈24
遠離品〉：「^復次，舍利子！尊者所問『云何般若波羅蜜多』者，舍利子！有勝妙慧遠有所離故名般若波羅蜜多。」（大正7，127a10-12）

[^7]: 非＋（作）【聖】。（大正25，436d，n.2）

[^8]: 參見《正觀》（6），pp.144-145：

（1）「^菩薩義」，參見《大智度論》卷44（大正25，379b-381a8）［〈12
句義品〉之經文與《大智度論》之解說］。

（2）「^般若波羅蜜義」，參見《大智度論》卷43（大正25，369b26-371b5）［〈9
集散品〉之經文與《大智度論》之解說］。

（3）「^諸觀義」，參見《摩訶般若波羅蜜經》卷7〈25
十無品〉（大正8，269c24-270a12），《放光般若經》卷5〈26
不可得三際品〉（大正8，35b20-c4），《光讚經》卷9〈23等三世品〉第23（大正8，207b8-25）。

[^9]: 斫＝破【聖】。（大正25，436d，n.4）

[^10]: 《正觀》（6），p.145：《大智度論》卷23（大正25，232c6）、卷52（431b18-19）。

[^11]: 《正觀》（6），p.145：參見《摩訶般若波羅蜜經》卷27（大正8，423b8-9），《放光般若經》卷20（大正8，146b11-13），《小品般若經》卷10（大正8，586a13-14）。

[^12]: （1）菩薩＝菩提【元】【明】【聖】【石】。（大正25，436d，n.6）

（2）案：《高麗藏》亦作「菩薩者」（第14冊，909a4）；《中華大藏經》作「菩提者」（第26冊，p.29a4）；《房山石經》作「菩提者」（《房山石經》（遼金刻經），端字號，p.76下16）。

[^13]: 《正觀》（6），p.145：參見《大智度論》卷4〈1
序品〉：「^菩提名諸佛道，薩埵名或眾生，或大心。是人諸佛道功德盡欲得，其心不可斷不可破，如金剛山，是名大心。」（大正25，86a13-16）

《大智度論》卷44〈12
句義品〉：「^菩為一字，提為一字，是二不合則無語；若和合名為菩提（秦言無上智慧）。薩埵，或名眾生，或是大心。為無上智慧故，出大心，名為菩提薩埵。願欲令眾生行無上道，是名菩提薩埵。」（大正25，380c1-5）

[^14]: （1）菩薩知法：知法各各相──知法畢竟空──二慧亦不著。（印順法師，《大智度論筆記》［E009］p.301）

（2）參見《大智度論》卷26〈1
序品〉：「^諸佛有二種說法：先分別諸法，後說畢竟空。若說三世諸法，通達無礙，是分別說；若說三世一相無相，是說畢竟空。」（大正25，255a25-28）

[^15]: 般若：遠離（空）。（印順法師，《大智度論筆記》〔E002〕p.288）

[^16]: 參見Kimura, Pañca.（梵本《二萬五千頌般若經》）I-2, p.157,
l.22-23。

[^17]: 阿＝何【聖】。（大正25，436d，n.12）

[^18]: （1）蜜＝漢【宋】＊。（大正25，436d，n.1）

（2）《高麗藏》亦作「^阿羅蜜」。（第14冊，909b3）

[^19]: 《正觀》（6），pp.145-146：參見《大智度論》卷1（大正25，60b19-c6）、卷15（大正25，170b29-c17）、卷18（大正25，193a10-b7）、卷23（大正25，229b14-c12）、卷26（大正25，253b21-c6）、卷31（大正25，292b29-c8）、卷37（大正25，331b16-29）、卷43（大正25，372b10-26）。又參見卷1（大正25，62c5-10）、卷18（大正25，190b12-15）、卷31（大正25，291b16-17）、卷32（大正25，297c25-28）所引之經文。

[^20]: 無＝不【石】。（大正25，436d，n.17）

[^21]: 《大般若波羅蜜多經》卷423〈24
遠離品〉：「^善現對曰：『舍利子！色，色性空；受、想、行、識，受、想、行、識性空──此性空中無生無滅，亦無色乃至識。由斯故說：色不生不滅即非色，受、想、行、識不生不滅亦非受、想、行、識。』」（大正7，127c27-128a2）

[^22]: （空）＋無生【聖】。（大正25，436d，n.18）

[^23]: 《大般若波羅蜜多經》卷423〈24
遠離品〉：「^善現對曰：『舍利子！若色若不二，若受、想、行、識若不二，如是一切皆非相應非不相應，無色、無見、無對，一相所謂無相。由斯故說：色不二即非色，受、想、行、識不二亦非受、想、行、識。』」（大正7，128a11-15）

[^24]: 《大般若波羅蜜多經》卷423〈24
遠離品〉：「^爾時，具壽舍利子問善現言：『仁者何緣作如是說：色入無二法數，受、想、行、識入無二法數，如是乃至一切智入無二法數，道相智、一切相智入無二法數？』

善現對曰：『舍利子！色不異無生無滅，無生無滅不異色；色即是無生無滅，無生無滅即是色。受、想、行、識不異無生無滅，無生無滅不異受、想、行、識；受、想、行、識即是無生無滅，無生無滅即是受、想、行、識。由斯故說：色入無二法數，受、想、行、識入無二法數。』」（大正7，128a21-29）

[^25]: 參見《摩訶般若波羅蜜經》卷7〈25
十無品〉（大正8，270a12-b11）；《大智度論》卷52（大正25，435a10-c15）。

[^26]: 《正觀》（6），p.146：「^三種大法」，指同一品（〈無生品〉）開頭部分：「^爾時，慧命舍利弗語須菩提：『菩薩摩訶薩行般若波羅蜜觀諸法，何等是菩薩？何等是般若波羅蜜？何等是觀？』」（大正25，435c25-27）

[^27]: 色即是空，空即是色。（印順法師，《大智度論筆記》〔E003〕p.290）

[^28]: 言＝說【宋】【元】【明】【宮】【聖】【石】。（大正25，437d，n.1）

[^29]: 想＝相【石】。（大正25，437d，n.2）

[^30]: 廁＝惡【宮】【聖】【石】。（大正25，437d，n.4）

[^31]: 法本不生。（印順法師，《大智度論筆記》〔E009〕p.301）

[^32]: 無＝不【石】。（大正25，437d，n.6）

[^33]: （1）參見《大智度論》卷52〈25
十無品〉：「^若一切法無生相、般若波羅蜜不二不別。得是無生心，即是般若波羅蜜；得般若波羅蜜，即知諸法不生不滅。以是故，般若波羅蜜即是不生，不二不別。復次，須菩提自說因緣，所謂是無生法不一相，不二相、不三、不異。何以故？諸法無生一相故。乃至一切種智亦如是。」（大正25，435c1-7）

（2）《大智度論》卷53〈26
無生品〉：「^色入無二法數者，行者觀色不生不滅相，是時分別色，今變為無生，是故說色無生即是不二。」（437a24-26）。

[^34]: 《正觀》（6），p.146：《大智度論》卷52〈25
十無品〉（大正25，434a18-b2）。

[^35]: 此科判參考《大智度論》卷53〈26
無生品〉：「^無生觀有二種：一者、柔順忍觀，二者、無生忍觀。前說無生是柔順忍觀，不畢竟淨；漸習柔順觀，得無生忍，則畢竟淨。」（大正25，437c15-17）

[^36]: 無＋（量）【聖】。（大正25，437d，n.8）

[^37]: 《大般若波羅蜜多經》卷423〈24
遠離品〉：「^爾時，具壽善現白佛言：『世尊！若時菩薩摩訶薩修行般若波羅蜜多觀察諸法，是時菩薩摩訶薩見我無生，畢竟淨故，乃至見見者無生，畢竟淨故；見色無生，畢竟淨故，乃至見識無生，畢竟淨故。』」（大正7，128b9-13）

[^38]: 《大般若波羅蜜多經》卷423〈24
遠離品〉：「^見異生法無生，畢竟淨故；見異生無生，畢竟淨故。見預流法無生，畢竟淨故；見預流無生，畢竟淨故。見一來法無生，畢竟淨故；見一來無生，畢竟淨故。見不還法無生，畢竟淨故；見不還無生，畢竟淨故。見阿羅漢法無生，畢竟淨故；見阿羅漢無生，畢竟淨故。見獨覺法無生，畢竟淨故；見獨覺無生，畢竟淨故。見一切菩薩法無生，畢竟淨故；見一切菩薩無生，畢竟淨故。見諸佛法無生，畢竟淨故；見諸佛無生，畢竟淨故。見一切有情法無生，畢竟淨故；見一切有情無生，畢竟淨故。」（大正7，128c2-13）

[^39]: 五種菩提：發心菩提、伏心菩提、明心菩提、出到菩提、無上菩提。詳見《大智度論》卷53〈26
無生品〉（大正25，438a3-14）。

[^40]: （1）《大般若波羅蜜多經》卷424〈24
遠離品〉：「^爾時，具壽善現報舍利子言：『非我於彼無生法中見有六趣受生差別，非我於彼無生法中見有能入諦現觀者，非我於彼無生法中見有預流得預流果、見有一來得一來果、見有不還得不還果、見有阿羅漢得阿羅漢果、見有獨覺得獨覺菩提、見有菩薩得一切相智，非我於彼無生法中見有菩薩摩訶薩厭患生死得五菩提，非我於彼無生法中見有聲聞修斷結道、見有獨覺勤修獨悟緣起法道。』」（大正7，129a12-21）

（2）案：羅什譯此處未提及「^不欲令無生法中見有六道別異」。

[^41]: 〔無生法中〕－【宋】【宮】【聖】。（大正25，437d，n.14）

[^42]: 《大般若波羅蜜多經》卷424〈24
遠離品〉：「^非我於彼無生法中見有菩薩摩訶薩為度有情修多苦行受諸重苦，然諸菩薩摩訶薩不起難行苦行之想。何以故？舍利子！若起難行苦行想者，終不能為無量無數無邊有情作大饒益。舍利子！一切菩薩以無所得而為方便，於諸有情起大悲心，住如父母、兄弟、妻子及己身想，為度脫彼發起無上正等覺心，乃能為彼作大饒益。」（大正7，129a21-28）

[^43]: 受＝愛【聖】。（大正25，437d，n.19）

[^44]: （1）《大般若波羅蜜多經》卷424〈24
遠離品〉：「^舍利子！一切菩薩應作是念：『如我自性，於一切法以一切種、一切處、一切時求不可得，內外諸法亦復如是，都無所有皆不可得。』若住此想便不見有難行苦行，由此能為無量無數無邊有情修多百千難行苦行作大饒益。何以故？是菩薩摩訶薩於一切法、一切有情，一切種、一切處、一切時無執受故。」（大正7，129a28-b6）

（2）梵本《二萬五千頌般若》，木村，I-2，p.164：

tathā hi te bodhisattvāḥ sarveṇa sarvaṃ sarvathā sarvaṃ kañcid
dharmaṃ notpādayante nopalabhante.

[^45]: 《大般若波羅蜜多經》卷424〈24
遠離品〉：「^舍利子！非我於彼無生法中見有如來、應、正等覺證得無上正等菩提轉妙法輪度無量眾。何以故？舍利子！以一切法、一切有情不可得故。」（大正7，129b6-9）

[^46]: 者言＝釋曰【石】。（大正25，437d，n.23）

[^47]: ┌柔順忍觀──不畢竟淨

二種無生觀 ┴無生忍觀──畢竟清淨.........入菩薩位

（印順法師，《大智度論筆記》［B016］p.141）

[^48]: （清）＋淨【石】。（大正25，437d，n.24）

[^49]: 關於「柔順忍」與「無生忍」，參見《大智度論》卷41（大正25，362a14-16）、卷48（大正25，405b）、卷63（507b）、卷74（582a-b）、卷75（586a）、卷79（615b）、卷81（630b）等。

[^50]: 另參見《大智度論》卷63（大正25，508c）、卷74（大正25，580a）。

[^51]: 《正觀》（6），p.146：

「前說無生，是不畢竟淨」，參見《大智度論》卷53（大正25，436c1-437a1）［〈無生品〉本身稍前之經文］。

「今說無生，是畢竟淨」，參見《大智度論》卷53（大正25，437b3-c14）［〈無生品〉本身稍前之經文］。

[^52]: ┌柔順忍

│無生忍

五種菩提（之一） ┤聲聞菩提

│緣覺菩提

└佛菩提　　　（印順法師，《大智度論筆記》［B017］p.141）

[^53]: 如前《大智度論》卷53〈26
無生品〉：「^菩提有三種：有阿羅漢菩提，有辟支佛菩提，有佛菩提。」（大正25，436b5-7）

[^54]: 案：「^過二」即指「過阿羅漢菩提、辟支佛菩提」，「^住第三菩提」即住於「佛菩提」。

[^55]: ┌發心菩提── 於生死中發無上心─────────────資糧

│伏心菩提── 折伏煩惱降伏其心行諸波羅─────────加行

五種菩提（之二） ┤明心菩提── 得法實相畢竟清淨─────────────通達

│出到菩提── 於般若中得方便力，不著般若，滅諸煩惱，

│ 見一切佛，得無生忍，出三界，到薩婆若。──修習

└無上菩提── 坐道場，斷煩惱習─────────────究竟

（印順法師，《大智度論筆記》［B017］p.142）

[^56]: 折＝斷【石】。（大正25，438d，n.2）

[^57]: （1）明＋（心）【宋】【元】【明】【宮】。（大正25，438d，n.3）

（2）《大正藏》原作「明」，今依【宋】【元】【明】【宮】加「心」字。

[^58]: 相分＝分相【聖】。（大正25，438d，n.4）

[^59]: 關於「五菩提」，參見印順法師，《般若經講記》，pp.16-18。

[^60]: 《正觀》（6），p.146-147：《大智度論》卷40（大正25，349b-c）、卷48（大正25，405b）。

[^61]: 小：8.稍，略。通"少"。（《漢語大詞典》（二），p.1585）

[^62]: 已＝以【石】。（大正25，438d，n.5）

[^63]: 寂＝界【聖】。（大正25，438d，n.8）

[^64]: 獨＝猶【聖】。（大正25，438d，n.9）

[^65]: 〔以〕－【宋】【元】【明】【宮】【聖】。（大正25，438d，n.10）

[^66]: 呵＝可【聖】。（大正25，438d，n.11）

[^67]: 六種聖人：聲聞四果、辟支佛、佛。

[^68]: 罪＝羅【聖】。（大正25，438d，n.12）

[^69]: 推：9.推斷，推論。10.推算，計算。11.推究，審問。（《漢語大詞典》（六），p.668）

[^70]: （生）＋愛【元】【明】【聖】【石】。（大正25，438d，n.14）

[^71]: 怨讎：仇敵。（《漢語大詞典》（七），p.453）

[^72]: 同意：1.同心，一心。（《漢語大詞典》（三），p.121）

[^73]: 於＝持【宋】【元】【明】【宮】【聖】。（大正25，438d，n.16）

[^74]: 《正觀》（6），p.147：參見《摩訶般若波羅蜜經》卷26〈83
畢定品〉（大正8，409c3-410a10），《放光般若經》卷19〈83
畢定品〉（大正8，136c26-137b2）。

[^75]: 參見《大智度論》卷65〈43 無作實相品〉：

^「轉法輪非一非二」者，為畢竟空及轉法輪果報涅槃故如是說，是則因中說果。
「法輪」即是「般若波羅蜜」；是般若波羅蜜，無起無作相，故「無轉無還」。如十二因緣中，說「無明畢竟空，故不能實生諸行等；無明虛妄顛倒，無有實定，故無法可滅。」
說世間生法，故名為「轉」；說世間滅法，故名為「還」。般若波羅蜜中無此二事，故說「無轉、無還」。「無法有法空故」──「無轉」是「有法空」，「無還」是「無法空」。（大正25，517b11-20）

[^76]: 《大般若波羅蜜多經》卷424〈24
遠離品〉：「^時，舍利子問善現言：『於意云何？為欲以生法有所證得、為欲以無生法有所證得耶？』善現對曰：『我不欲以生法有所證得，亦不欲以無生法有所證得。』」（大正7，129b9-12）

[^77]: 無智無得。（印順法師，《大智度論筆記》［E009］p.301）

[^78]: 《大般若波羅蜜多經》卷424〈24
遠離品〉：「^舍利子言：『若如是者，豈都無得、無現觀耶？』善現對曰：『雖有得、有現觀，而實不由二法證得。舍利子！但隨世間言說施設有得、現觀，非勝義中有得、現觀。舍利子！但隨世間言說施設有預流、有預流果，有一來、有一來果，有不還、有不還果，有阿羅漢、有阿羅漢果，有獨覺、有獨覺菩提，有菩薩摩訶薩、有菩薩摩訶薩行，有諸佛、有諸佛無上正等菩提，非勝義中有預流等。』」（大正7，129b12-21）

[^79]: 第一義中，無業無報，無生無滅，無淨無垢。（印順法師，《大智度論筆記》［E002］p.286）

[^80]: 《大般若波羅蜜多經》卷424〈24
遠離品〉：「^舍利子言：『若隨世間言說施設有得、現觀及預流等非勝義者，六趣差別亦隨世間言說施設，非勝義耶？』善現對曰：『如是！如是！何以故？舍利子！非勝義中有業異熟及染淨故。』」（大正7，129b21-25）

[^81]: 《大品經義疏》卷5：^「『生法生、不生法生』下，第三、破一切法無生。上總明無生，亦明無得，而前遂明無得義、得義；亦上總明無生，應諸法生義，故今論諸法無生也。又，此下釋上無生義。所以無生者，就因中，有生、無生並不可得；就有生相、無生相覓生相不可得故。下兩數釋上來無生義也。生法生是因中有果，不生法性^※^是中無果^※^，亦是已生、未生也。生時還是因，已、未二關亦無生。問答可解也。」（卍新續藏24，259a11-18）

※案：「不生法性」應作「不生法生」。

※案：「是中無果」或作「是因中無果」。

[^82]: 《大般若波羅蜜多經》卷424〈24
遠離品〉：^「時，舍利子問善現言：『於意云何？為欲令未生法生，為欲令已生法生耶？』

善現對曰：『我不欲令未生法生，亦不欲令已生法生。』」（大正7，129b26-28）

[^83]: （1）《大般若波羅蜜多經》卷424〈24
遠離品〉：「^舍利子言：『何等是未生法，仁者不欲令彼法生？』

善現對曰：『舍利子！色是未生法，我不欲令生。何以故？自性空故。受、想、行、識是未生法，我不欲令生。何以故？自性空故。乃至諸佛無上正等菩提是未生法，我不欲令生。何以故？自性空故。』

舍利子問：『何等是已生法，仁者不欲令彼法生？』

善現對曰：『舍利子！色是已生法，我不欲令生。何以故？自性空故。受、想、行、識是已生法，我不欲令生。何以故？自性空故。乃至諸佛無上正等菩提是已生法，我不欲令生。何以故？自性空故。』」（大正7，129b28-c10）

（2）玄奘譯《大般若經》亦提及舍利子與須菩提論「不欲令已生法生」，但羅什譯本缺。

[^84]: 《大品經義疏》卷5：^「『生生、不生生』之下，第四論至生相生、無生；上論法體有無，今論生相有無也。生生者，若意明無別生相，常與法體異，能生萬法，即法生，故名為生也。大文云『生、不生無二無別』也。問：若爾，異有即法生耶？答：此中破異法生故言不異也。若言生相不異法、能生法，還作因中有果生無生論，經正作此釋也。」（卍新續藏24，259a19-24）

[^85]: 《大般若波羅蜜多經》卷424〈24
遠離品〉：「^時，舍利子問善現言：『於意云何？為欲令生生、為欲令不生生耶？』

善現對曰：『我不欲令生生，亦不欲令不生生。何以故？舍利子！生與不生，如是二法俱非相應非不相應，無色、無見、無對、一相，謂無相故。由此因緣，我不欲令生生，亦不欲令不生生。』」（大正7，129c11-16）

[^86]: 《大般若波羅蜜多經》卷424〈24
遠離品〉：「^時，舍利子又問善現：『仁者於所說無生法樂辯說無生相耶？』善現對曰：『舍利子！我於所說無生法亦不樂辯說無生相。何以故？舍利子！若無生法，若無生相，若樂辯說，如是一切皆非相應非不相應，無色、無見、無對、一相，謂無相故。』」（大正7，129c16-21）

[^87]: 不＝無【宋】【元】【明】【宮】＊。（大正25，438d，n.26）

[^88]: 不＝無【宋】【元】【明】【宮】＊。（大正25，438d，n.26-1）

[^89]: 《大般若波羅蜜多經》卷424〈24
遠離品〉：「^時，舍利子又問善現：『於不生法起不生言，此不生言亦不生不？』

善現對曰：『如是！如是！誠如所說。於不生法起不生言，此法及言俱無生義。所以者何？舍利子！色不生，受、想、行、識亦不生。何以故？本性空故。』」（大正7，129c21-26）

[^90]: 不＝無【宋】【元】【明】【宮】【聖】。（大正25，438d，n.27）

[^91]: 不＝無【宋】【元】【明】【宮】【聖】。（大正25，438d，n.28）

[^92]: 《大般若波羅蜜多經》卷424〈24
遠離品〉：「^舍利子！由此因緣，於不生法起不生言，此法及言俱無生義。舍利子！若所說法、若能說言，說者、聽者皆無生義。」（大正7，130a10-12）

[^93]: （論）＋【論】【元】【明】。（大正25，438d，n.29）

[^94]: 者言＝釋曰【石】。（大正25，438d，n.30）

[^95]: 俱＝但【聖】。（大正25，439d，n.3）

[^96]: 《正觀》（6），p.147：《大智度論》卷53（大正25，437a3-29）。

[^97]: ┌有為

二法攝一切法┴無為　　（印順法師，《大智度論筆記》〔B002〕p.107）

[^98]: 《正觀》（6），pp.147-148：參見《大智度論》卷52（大正25，433a6-19，434a18-b2，435a10-b2）〈十無品〉之經文，及卷53（大正25，436c1-437a1，437b3-c14）〈無生品〉之經文。

[^99]: 以＋（故）【宋】【元】【明】【宮】。（大正25，439d，n.9）

[^100]: 不受＝受不【聖】。（大正25，439d，n.14）

[^101]: （1）參見《摩訶般若波羅蜜經》卷26〈86
平等品〉：「^須菩提！是有為性、無為性，是二法不合不散、無色、無形、無對，一相所謂無相。佛亦以世諦故說，非以第一義。何以故？第一義中無身行、無口行、無意行，亦不離身、口、意行得第一義。是諸有為法、無為法平等相，即是第一義。」（大正8，415b19-24）

（2）《大智度論》卷95〈86
平等品〉：「^是有為、無為性，皆不合、不散，一相所謂無相。佛以世諦故說是事，非第一義。何以故？佛自說因緣：『第一義中無身、口、意行；有為、無為法平等，即是第一義。』」（大正25，728b8-12）

[^102]: （1）《正觀》（6），p.148：「破生」，參見《大智度論》卷1（大正25，60b19-c6）、卷15（大正25，170b29-c17，171a24-b15）、卷17（大正25，189b4-24）、卷22（大正25，222b27-c16）、卷31（大正25，287c6-18）、卷35（大正25，319a13-18）、卷52（大正25，433c2-9）。

（2）又參見《大智度論》卷53〈26
無生品〉：「^生者，有為；無生者，無為。」（大正25，439a8）

[^103]: 知＝故【石】。（大正25，439d，n.15）

[^104]: 〔無〕－【聖】。（大正25，439d，n.16）

[^105]: （有形）＋空【聖】。（大正25，439d，n.17）

[^106]: 復＝須【聖】。（大正25，439d，n.18）

[^107]: 智＋（皆）【宋】【元】【明】【宮】【聖】【石】。（大正25，439d，n.20）

[^108]: 《大般若波羅蜜多經》卷424〈24
遠離品〉：「^善現報言：『諸佛弟子於一切法無依著者，法爾皆能隨所問詰一一酬答自在無畏。何以故？以一切法無所依故。』

舍利子言：『云何諸法都無所依？』

善現答言：『舍利子！色本性空故，不依內、不依外、不依兩間；受、想、行、識亦本性空故，不依內、不依外、不依兩間。』」（大正7，130a15-21）

[^109]: 性＝法【石】。（大正25，439d，n.23）

[^110]: ┌世 間 檀──有 三 礙──有所依

二種檀波羅蜜 ┴出世間檀──三分清淨──無所依

（印順法師，《大智度論筆記》［B017］p.142）

[^111]: 瓔珞＝纓絡【明】。（大正25，439d，n.25）

[^112]: 《大般若波羅蜜多經》卷424〈24
遠離品〉：「^何緣此施名為世間？以與世間同共行故，不動不出世間法故，由斯故說世間布施波羅蜜多。」（大正7，131a1-3）

[^113]: 《大般若波羅蜜多經》卷424〈24
遠離品〉：「^舍利子！若菩薩摩訶薩行布施時，三輪清淨。何等為三？一者、不執我為施者，二者、不執彼為受者，三者、不著施及施果。是菩薩摩訶薩行布施時三輪清淨。又，舍利子！若菩薩摩訶薩以大悲為上首，所修施福普施有情，於諸有情都無所得，雖與有情平等共有迴向無上正等菩提，而於其中不見少相，由都無所執而行施故，名出世布施波羅蜜多。何緣此施名出世間？不與世間同共行故，能動能出世間法故，由斯故說出世布施波羅蜜多。」（大正7，131a3-13）

[^114]: 說＝記【元】【明】【聖】【石】。（大正25，440d，n.3）

[^115]: 巧＝工【宋】【元】【明】【宮】【聖】。（大正25，440d，n.6）

[^116]: 〔偏〕－【石】。（大正25，440d，n.7）

[^117]: 〔罣〕－【聖】。（大正25，440d，n.8）

[^118]: 平實：3.平穩踏實；平易踏實。（《漢語大詞典》（二），p.941）

[^119]: （1）姣輸＝妖諂【宋】【元】【明】【宮】。（大正25，440d，n.9）

（2）《一切經音義》卷58：「^姣輸（古文嬌，同古飽反。《詩》云：姣人嫽𠔃。案：姣，猶妖媚不實也，謂靣從^※^也）」（大正54，615a24）

※靣從即面從。面從：謂當面順從。（《漢語大詞典》（十二），p.386）

[^120]: 輸：5.毀壞，傾頹。《詩‧小雅‧正月》："載輸爾載，將伯助予。"鄭玄箋："輸，墮也。"。（《漢語大詞典》（九），p.1301）

案：「^若自毀，是姣輸人」，假意在他人面前自行說自己不好的人。

[^121]: 讒賊：1.誹謗中傷，殘害良善。2.指好誹謗中傷殘害良善的人。（《漢語大詞典》（十一），p.469）

[^122]: 非＝不【石】。（大正25，440d，n.10）

[^123]: 《正觀》（6），p.148：參見《大智度論》卷41（大正25，358a22-29）、卷26（大正25，254a13-14）、卷71（大正25，559a27-b9）。

[^124]: 折＝斷【元】【明】【石】。（大正25，440d，n.11）

[^125]: 棘＝蕀【聖】【石】。（大正25，440d，n.14）

[^126]: 名＝石【聖】。（大正25，440d，n.15）

[^127]: 《正觀》（6），p.148：《大智度論》卷30（大正25，277b10-279b1）。

[^128]: ┌開菩薩道──六　　度........................施戒等雜故遠............有世出世故遠

開道 ┴開 佛
道──三十七品［無得方便］......但有定慧故近............畢竟清淨故近

（印順法師，《大智度論筆記》［B017］p.142）

[^129]: 〔故〕－【宋】【元】【明】【宮】【聖】。（大正25，440d，n.19）

[^130]: 雜＝離【宮】【聖】＊。（大正25，440d，n.22）

[^131]: 雜＝離【宮】【聖】＊。（大正25，440d，n.22-1）

[^132]: 次＋（問）【聖】。（大正25，440d，n.23）

[^133]: 菩薩＝苦【宋】【元】【明】【宮】。（大正25，440d，n.25）

[^134]: 參見《大智度論》卷53（大正25，440b-c）、卷76（大正25，598b）。

[^135]: （1）《光讚經》卷9〈24
觀行品〉：「^舍利弗言：『善哉，善哉！須菩提！何所波羅蜜能成勇猛、為第一上而得度乎？』」（大正8，209c21-23）

（2）《放光般若經》卷5〈27
問觀品〉：「^舍利弗言：『善哉，善哉！須菩提！是為何等波羅蜜功德力？』」（大正8，37c2-4）

（3）《大般若波羅蜜多經》卷424〈24
遠離品〉：「^時，舍利子讚善現言：『善哉！善哉！誠如所說。善現！如是大功德聚為由何等波羅蜜多勢力所辦？』」（大正7，131b6-8）

[^136]: 諸國＝世【宋】【元】【明】【宮】【聖】，＝諸世【石】。（大正25，441d，n.1）

[^137]: 菩提道＝菩薩道【宋】【元】【明】【聖】，＝菩薩行【宮】。（大正25，441d，n.2）

[^138]: 菩薩＝行菩提【石】。（大正25，441d，n.3）

[^139]: 道者救＝應若度【宮】。（大正25，441d，n.4）

[^140]: 問＝次【宮】。（大正25，441d，n.6）

[^141]: 念＝眾【聖】。（大正25，441d，n.9）

[^142]: 《大般若波羅蜜多經》卷424〈24
遠離品〉：「^何以故？舍利子！有情非有故，當知如是住及作意亦非有。有情無實故，當知如是住及作意亦無實。有情無性故，當知如是住及作意亦無性。有情空故，當知如是住及作意亦空。有情遠離故，當知如是住及作意亦遠離。有情寂靜故，當知如是住及作意亦寂靜。有情無覺知故，當知如是住及作意亦無覺知。」（大正7，131c3-10）

[^143]: 〔無色......法〕八字－【宮】【聖】。（大正25，441d，n.10）

[^144]: 承＝義【聖】。（大正25，441d，n.13）

[^145]: 振＝震【明】【宮】【聖】【石】。（大正25，441d，n.15）

[^146]: 《大正藏》原作「化」，今依《高麗藏》作「北」（第14冊，916b1）。

[^147]: （論）＋論【元】【明】。（大正25，441d，n.20）

[^148]: 者言＝釋曰【石】。（大正25，441d，n.21）

[^149]: 善＝喜【宋】【元】【明】【宮】【聖】。（大正25，441d，n.23）

[^150]: 道＝導【宋】【元】【明】【宮】【石】。（大正25，441d，n.24）

[^151]: （若）＋離【元】【明】。（大正25，441d，n.25）

[^152]: 道＝導【宋】【元】【明】【宮】。（大正25，441d，n.26）

[^153]: 般若：心數。能分別，能開道。（印順法師，《大智度論筆記》［E002］p.288）

[^154]: 《正觀》（6），p.148：諸法中無我、無知者、無見者，「我不可得」，參見《大智度論》卷12（大正25，148b-150a）、卷42（364c21-365a15）、卷42（368c28-369a24）。

又參見：1、《大智度論》卷35〈3
習相應品〉（大正25，319b6-c21）。2、《大智度論》卷41〈7
三假品〉（大正25，357a-360c）。3、《大智度論》卷45〈14
斷見品〉（大正25，384b11-c28）。4、《大智度論》卷52〈25
十無品〉（大正25，430b3-432a23）。

[^155]: 川萬流＝川流【聖】，＝流萬川【石】。（大正25，441d，n.29）

[^156]: 般若：離二邊。能生、能受一切善法。（印順法師，《大智度論筆記》［E002］p.288）

[^157]: 「下藥」：即"瀉藥"。見《摩訶止觀》卷4：「如服下藥，須加巴豆，令黈瀉盡底。」（大正46，40c8-9）

[^158]: 巴＝芭【石】。（大正25，441d，n.31）

[^159]: （1）巴豆：植物名。產於巴蜀，其形如豆，故名。中醫藥上以果實入藥，性熱，味辛，功能破積、逐水、涌吐痰涎，主治寒結便秘、腹水腫脹等。有大毒，須慎用。（《漢語大詞典》（四），p.74）

（2）《大智度論》卷15（大正25，173a12-13）。

[^160]: 離＝捨【宋】【元】【明】【宮】【聖】【石】。（大正25，441d，n.37）

[^161]: 引＝利【聖】。（大正25，441d，n.38）

[^162]: 大悲般若。（印順法師，《大智度論筆記》［E009］p.302）

[^163]: 〔畢竟〕－【宋】【元】【明】【宮】。（大正25，441d，n.40）

[^164]: 〔義〕－【聖】。（大正25，442d，n.1）

[^165]: ┌ 不可得空在初

無所得空、畢竟空，名異義一 ┴ 畢竟空在後

（印順法師，《大智度論筆記》［A017］p.142）

[^166]: ┌生緣

三悲 ┤法緣

└無緣 ......
深入實相悲念眾生　　（印順法師，《大智度論筆記》［B014］p.135）

[^167]: （1）《阿差末菩薩經》卷4：「^阿差末謂舍利弗言：『慈有三事，何謂為三？一曰慈施一切，曉了慈施法等；二曰慈正真等；三曰常以普慈加于眾生。所謂等者，發菩薩心。慈與法等，謂成就業與[與＝興]慈普等因成忍辱。是謂三事慈不可盡。』」（大正13，599a13-17）

（2）另參見《大智度論》卷20（大正25，209a6-8，211c24-25）、卷27（大正25，257b25-26）、卷40（大正25，350b25-28）、卷50（大正25，417b21-26）等。

（3）參見《大方等大集經》卷29〈12
無盡意菩薩品〉：「^夫修慈者，悉能擁護一切眾生，能捨己樂與他眾生。聲聞修慈，齊為己身；菩薩之慈，悉為一切無量眾生。舍利弗！夫修慈者，能度諸流，慈所及處有緣眾生，又緣於法，又無所緣。緣眾生者，初發心也；緣法緣者，已習行也；緣無緣者，得深法忍也。舍利弗！是名菩薩修行大慈而不可盡。」（大正13，200a12-18）

（4）《大寶積經》卷41〈12
菩薩藏會〉：「^眾生緣慈，初發大心菩薩所得；法緣之慈，趣向聖行菩薩所得；無緣之慈，證無生忍菩薩所得。」（大正11，236a19-21）

（5）《佛說大乘菩薩藏正法經》卷16：「^初發心菩薩行眾生緣慈，修行位菩薩行法緣慈，得忍菩薩行無緣慈。」（大正11，820a16-18）

[^168]: 恣＝次【聖】。（大正25，442d，n.5）

[^169]: 振＝震【明】【聖】。（大正25，442d，n.6）

[^170]: 《正觀》（6），p.148：地動因緣，參見《大智度論》卷8（大正25，117a5-b10）、卷45（大正25，384a22-24）。

[^171]: 十方諸佛同說般若。（印順法師，《大智度論筆記》［E009］p.302）

[^172]: 陀＝他【宋】【元】【明】【宮】【石】。（大正25，442d，n.9）

[^173]: 妓＝伎【聖】【石】。（大正25，442d，n.10）