【經】 ^jin-053-1

爾時，慧命舍利弗語須菩提：「菩薩摩訶薩行般若波羅蜜觀諸法──何等是菩薩？何等是般若波羅蜜？何等是觀？」[^2] ^jin-053-2

須菩提語舍利弗：「如汝所問：『何等是菩薩？』 ^jin-053-3

為阿耨多羅三藐三菩提，是人發大心，以是故名為菩薩。（436a） ^jin-053-4

亦知一切法、一切種相，是中亦不著──知色相不著，乃至知十八不共法亦不著。」[^3] ^jin-053-5

舍利弗問須菩提：「何等為一切法相？」 ^jin-053-6

須菩提言：「若以名字因緣和合等，知諸法是色，是聲、香、味、觸、法，是內、是外，是有為法、是無為法──以是名字相語言知諸法，是名知[^4]諸法相。[^5] ^jin-053-7

如舍利弗所問：『何等是般若波羅蜜？』 ^jin-053-8

遠離故名般若波羅蜜。[^6] ^jin-053-9

何等法遠離？遠離眾、界、入，遠離檀波羅蜜乃至禪波羅蜜，遠離內空乃至無法有法空；以是故，遠離名般若波羅蜜。 ^jin-053-10

復次，遠離四念處，乃至遠離十八不共法，遠離一切智。 ^jin-053-11

以是因緣故，遠離名般若波羅蜜。 ^jin-053-12

如舍利弗所問：『何等是觀？』 ^jin-053-13

舍利弗！菩薩摩訶薩行般若波羅蜜時，觀色非常非無常、非樂非苦、非我非無我、非空非不空、非相非無相、非作非無作、非[^7]寂滅非不寂滅、非離非不離；受、想、行、識亦如是。 ^jin-053-14

檀波羅蜜乃至般若波羅蜜，內空乃至無法有法空，四念處乃至十八不共法，一切三昧門、一切陀羅尼門，乃至一切種智，觀非常非無常、非樂非苦、非我非無我、非空非不空、非相非無相、非作非無作、非寂滅非不寂滅、非離非不離。 ^jin-053-15

舍利弗！是名菩薩摩訶薩行般若波羅蜜時觀諸法。」 ^jin-053-16

^【經】 ^jin-053-17

舍利弗問須菩提：「何因緣故，色不生是非色？受......想......行......，識不生是非識，乃至一切種智不生，是非一切種智？」 ^jin-053-18

須菩提言：「色、色相空，色空中無色、無[^20]生，以是因緣故，色不生是非色；受......想......行......，識、識相空，識空中無識、無生，以是因緣故，受、想、行、識不`1497`生是非受、想、行、識。[^21]舍利弗！檀波羅蜜、檀波羅蜜相空，檀波羅蜜空中無檀波羅蜜、無[^22]生；尸羅波羅蜜......羼提波羅蜜......毘梨耶波羅蜜......禪波羅蜜......；般若波羅蜜、般若波羅蜜相空，般若波羅蜜空中無般若波羅蜜、無生，以是因緣故，舍利弗！般若波羅蜜不生，是非般若波羅蜜。內空乃至無法有法空、四念處乃至十八不共法、一切種智亦如是，以是因緣故，內空不生是非內空，乃至一切種智不生是非一切種智。」 ^jin-053-19

舍利弗問須菩提：「汝何因緣故言『色不二是非色，受......想......行......，識不二是非識，乃至一切種智不二是非一切種智』？」 ^jin-053-20

須菩提答言：「所有色，所有不二；所有受、想、行、識，所有不二──是一切法皆不合、不散，無色、無形、無對，一相所謂無相。[^23]眼乃至一切種智亦如是。以是因緣故，舍利弗！色不二是非色，受......想......行......，識不二是非識，乃至一切種智不二是非一切種智。」 ^jin-053-21

舍利弗問須菩提：「何因緣故言『是色入無二法數，受、想、行、識入無二法數，乃至一切種智入無二法數』？」 ^jin-053-22

須菩提答言：「色不異無生、無生不異色，色即是無生、無生即是色；受......想......行......；識不異無生、無生不異識，識即是無生、無生即是識。以是因緣故，舍利弗！色入無二法數，受、想、行、識入無二法數，[^24]乃至（437a）一切種智亦如是。」 ^jin-053-23

^【經】 ^jin-053-24

爾時，須菩提白佛言：「世尊！若菩薩摩訶薩行般若波羅蜜，如是觀諸法，是時見色無[^36]生，畢竟淨故；見受、想、行、識無生，畢竟淨故；見我無生，乃至知者、見者無生，畢竟淨故；[^37]見檀波羅蜜無生乃至般若波羅蜜無生，畢竟淨故；見內空無生乃至無法有法空無生，畢竟淨故；見四念處無生乃至十八不共法無生，畢竟淨故；見一切三昧、一切陀羅尼無生，畢竟淨故；乃至見一切種智無生，畢竟淨故。 ^jin-053-25

見『凡夫、凡夫法』無生，畢竟淨故；見『須陀洹、須陀洹法』、『斯陀含、斯陀含法』、『阿那含、阿那含法』、『阿羅漢、阿羅漢法』、『辟支佛、辟支佛法』、『菩薩、菩薩法』、『佛、佛法』無生，畢竟淨故。[^38]」 ^jin-053-26

舍利弗語須菩提：「如我聞須菩提所說義──色是不生，受、想、行、識是不生，乃至佛、佛法是不生。若爾者，不應得須陀洹、須陀洹果、斯陀含、斯陀含果、阿那含、阿那含果、阿羅漢、阿羅漢果、辟支佛、辟支佛道；不應得菩薩摩訶薩、一切種智；亦無六道別異；亦不得菩薩摩訶薩五種菩提[^39]。 ^jin-053-27

須菩提！若一切法不生相，何以故須陀洹為斷三結故修道，斯陀含為薄婬恚癡故修道，阿那含為斷五下分結故修道，阿羅漢為斷五上分結故修道，辟支佛為辟支佛法故修道？ ^jin-053-28

何以故菩薩摩訶薩作難行，為眾生受種種苦？ ^jin-053-29

何以故佛得阿耨多羅三藐三菩提？何以故佛轉法輪？」 ^jin-053-30

須菩提語舍利弗：「我不欲令無生法有所得。 ^jin-053-31

我亦不欲令無生法中得須（437c）陀洹、須陀洹果，乃至不欲令無生法中得阿羅漢、阿羅漢果、辟支佛、辟支佛道。[^40] ^jin-053-32

我亦不欲令無[^41]生法中菩薩作難行、為眾生受種種苦。菩薩亦不以難行心行道。何以故？舍利弗！生難心、苦心，不能利益無量阿僧祇眾生。 ^jin-053-33

舍利弗！今菩薩憐愍眾生，於眾生如父母兄弟想、如兒子及己身想，如是能利益無量阿僧祇眾生，是用無所得故。[^42] ^jin-053-34

`1501`所以者何？菩薩摩訶薩應生如是心：『如我一切處、一切種不可得，內外法亦如是。』若生如是想，則無難心、苦心。何以故？ ^jin-053-35

是菩薩於一切種、一切處、一切法不受[^43]故。[^44] ^jin-053-36

舍利弗！我亦不欲令無生法中佛得阿耨多羅三藐三菩提，亦不欲令無生法中轉法輪，亦不欲令以無生法得道。」[^45] ^jin-053-37

`1505`^【經】 ^jin-053-38

舍利弗語須菩提：「今欲令以生法得道？以無生法得道？」 ^jin-053-39

須菩提語舍利弗：「我不欲令以生法得道。」 ^jin-053-40

舍利弗言：「今須菩提欲令以無生法得道？」 ^jin-053-41

須菩提言：「我亦不欲令以無生法得道。」[^76] ^jin-053-42

舍利弗言：「如須菩提所說，無知無得。[^77]」 ^jin-053-43

須菩提言：「有知有得，不以二法。今以世間名字故有知有得，世間名字故有須陀洹乃至阿羅漢、辟支佛、諸佛；第一實義中，無知無得──（438c）無須陀洹乃至無諸佛。」[^78] ^jin-053-44

「須菩提！若世間名字故有知有得，六道別異亦世間名字故有，非以第一實義耶？」 ^jin-053-45

須菩提言：「如是！如是！舍利弗！如世間名字故有知有得，六道別異亦世間名字故有，非以第一實義。何以故？舍利弗！第一實義中無業無報、無生無滅、無淨無垢。[^79]」[^80] ^jin-053-46

舍利弗語須菩提：「不生法生？生法生？」[^81] ^jin-053-47

須菩提言：「我不欲令不生法生，亦不欲令生法生。」[^82] ^jin-053-48

舍利弗言：「何等不生法不欲令生？」 ^jin-053-49

須菩提言：「色是不生法，自性空，不欲令生；受、想、行、識不生法，自性空，不欲令生；乃至阿耨多羅三藐三菩提不生法，自性空，不欲令生。」[^83] ^jin-053-50

舍利弗語須菩提：「生生？不生生？」[^84] ^jin-053-51

須菩提言：「非生生，亦非不生生。何以故？舍利弗！生、不生，是二法不合、不散，無色、無形、無對，一相，所謂無相。舍利弗！以是因緣故，非生生，亦非不生生。」[^85] ^jin-053-52

爾時，舍利弗語須菩提：「須菩提樂說無生法及無生相？」 ^jin-053-53

須菩提語舍利弗：「我樂說無生法，亦樂說無生相。何以故？諸無生法及無生相，樂說及語言──是一切法皆不合、不散，無色、無形、無對，一相，所謂無相。」[^86] ^jin-053-54

`1507`舍利弗語須菩提：「汝樂說不[^87]生法，亦樂說不[^88]生相；是樂說、語言亦不生？」 ^jin-053-55

須菩提言：「如是！如是！舍利弗！何以故？舍利弗！色不生，受、想、行、識不生；[^89]眼不生乃至意不生；地種不生，乃至識種不生；身行不生，口行不生，意行不生；檀波羅蜜不生，乃至一切種智不生。 ^jin-053-56

以是因緣故，舍利弗！我樂說不[^90]生法，亦樂說不[^91]生相，是樂說、語言亦不生。[^92]」 ^jin-053-57

【經】 ^jin-053-58

爾時，舍利弗語須菩提：「須菩提於說法人中，應最在上！何以故？須菩提隨所問皆能答。」 ^jin-053-59

須菩提言：「諸法無所依故。」 ^jin-053-60

舍利弗語須菩提：「云何諸法無所依？」 ^jin-053-61

須菩提言：「色性常空，不依內，不依外，不依兩中間；受、想、行、識性常空，不依內，不依外，不依兩中間。[^108]眼、耳、鼻、舌、身、（439c）意性常空，不依內，不依外，不依兩中間。色性常空，乃至法性常空，不依內，不依外，不依兩中間。`1510`檀波羅蜜性常空，乃至般若波羅蜜性常空，不依內，不依外，不依兩中間。內空性常空，乃至無法有法空性常空，不依內，不依外，不依兩中間。舍利弗！四念處性常空，乃至一切種智性[^109]常空，不依內，不依外，不依兩中間。以是因緣故，舍利弗！一切諸法無所依，性常空故。 ^jin-053-62

如是，舍利弗！菩薩摩訶薩行六波羅蜜時，應淨色、受、想、行、識，乃至應淨一切種智。」 ^jin-053-63

舍利弗問須菩提：「菩薩摩訶薩云何行六波羅蜜時淨菩薩道？」 ^jin-053-64

須菩提言：「有世間檀波羅蜜，有出世間檀波羅蜜；尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，有世間、有出世間。」 ^jin-053-65

舍利弗問須菩提：「云何世間檀波羅蜜？云何出世間檀波羅蜜？」 ^jin-053-66

須菩提言：「若菩薩摩訶薩作施主，能施沙門、婆羅門、貧窮、乞人，須食與食，須飲與飲，須衣與衣，臥具、床榻、房舍、香華、瓔[^111]珞、醫藥，種種所須資生之物；若妻子、國土、頭目、手足、支節──內外之物，盡以給施。施時作是念：『我與、彼取，我不慳貪，我為施主，我能捨一切，我隨佛教施，我行檀波羅蜜。』作是施已，用得法與一切眾生共之，迴向阿耨多羅三藐三菩提，念言：『是布施因緣，令眾生得今世樂，後當令得入涅槃。』 ^jin-053-67

是人布施有三礙。何等三？我相、他相、施相。著是三相布施，是名世間檀波羅蜜。 ^jin-053-68

何因緣故名世間？於世間中不動不出，是名世間檀波羅蜜。[^112] ^jin-053-69

云何名出世間檀波羅蜜？所謂三分清淨。（440a）何等三？菩薩摩訶薩布施時，我不可得，不見受者，施物不可得亦不望報──是名菩薩摩訶薩三分清淨檀波羅蜜。 ^jin-053-70

`1511`復次，舍利弗！菩薩摩訶薩布施時，施與一切眾生，眾生亦不可得；以此布施迴向阿耨多羅三藐三菩提，乃至不見微細法相。舍利弗！是名出世間檀波羅蜜。 ^jin-053-71

何以故名為出世間？於世間中能動、能出，是故名出世間檀波羅蜜。[^113] ^jin-053-72

尸羅波羅蜜──有所依，是為世間尸羅波羅蜜；無所依，是為出世間尸羅波羅蜜。餘如檀波羅蜜說。 ^jin-053-73

羼提波羅蜜、毘梨耶波羅蜜、禪波羅蜜、般若波羅蜜，有所依是名世間，無所依是名出世間；餘亦如檀中說。 ^jin-053-74

如是，舍利弗！菩薩摩訶薩行六波羅蜜時，淨菩薩道。」 ^jin-053-75

舍利弗問須菩提：「云何菩薩摩訶薩為阿耨多羅三藐三菩提道？」 ^jin-053-76

須菩提言：「四念處是菩薩摩訶薩為阿耨多羅三藐三菩提道，乃至八聖道分，空解脫門、無相解脫門、無作解脫門，內空乃至無法有法空，一切三昧門、一切陀羅尼門，佛十力、四無所畏、四無礙智、十八不共法、大慈大悲。舍利弗！是名菩薩摩訶薩為阿耨多羅三藐三菩提道。」 ^jin-053-77

^【經】 ^jin-053-78

爾時，舍利弗讚須菩提言：「善哉！善哉！何等波羅蜜力？」[^135] ^jin-053-79

須菩提言：「是般若波羅蜜力。所以者何？ ^jin-053-80

般若波羅蜜能生一切諸善法──若聲聞法、辟支佛法、菩薩法、佛法。 ^jin-053-81

舍利弗！般若波羅蜜能受一切諸善法──聲聞法、辟支佛法、菩薩法、佛法。 ^jin-053-82

舍利弗！過去諸佛行般若波羅蜜，（441a）得阿耨多羅三藐三菩提；未來諸佛亦行般若波羅蜜，當得阿耨多羅三藐三菩提；舍利弗！今現在十方諸[^136]國界中諸佛亦行是般若波羅蜜，得阿耨多羅三藐三菩提。 ^jin-053-83

`1515`舍利弗！若菩薩摩訶薩聞說般若波羅蜜時，不疑不難，當知是菩薩摩訶薩行菩提道[^137]。菩薩[^138]道者，救[^139]一切眾生故，心不捨一切眾生，以無所得故。是菩薩常應不離是念，所謂大悲念。」 ^jin-053-84

舍利弗復問[^140]：「欲使菩薩摩訶薩常不離是念，所謂大悲念；若菩薩摩訶薩常不離大悲念，令一切眾生皆當作菩薩。何以故？須菩提！一切眾生亦不離諸念故。」 ^jin-053-85

須菩提言：「善哉！善哉！舍利弗！汝欲難我而成我義。 ^jin-053-86

何以故？眾生無故念亦無，眾生性無故念亦性無，眾生法無故念亦法無，眾生離故念亦離，眾生空故念亦空，眾生不可知故念[^141]亦不可知。[^142] ^jin-053-87

舍利弗！色無故念亦無，色性無故念亦性無[^143]，色法無故念亦法無，色離故念亦離，色空故念亦空，色不可知故念亦不可知；受、想、行、識亦如是；眼乃至意，色乃至法，地種乃至識種，檀波羅蜜乃至般若波羅蜜，內空乃至無法有法空，四念處乃至十八不共法，一切三昧門、一切陀羅尼門，一切智、一切種智，乃至阿耨多羅三藐三菩提無故，念亦無；乃至阿耨多羅三藐三菩提不可知故，念亦不可知。 ^jin-053-88

舍利弗！菩薩摩訶薩行是道，我欲使不離是念，所謂大悲念。」 ^jin-053-89

爾時，佛讚須菩提言：「善哉！善哉！是菩薩摩訶薩般若波羅蜜，其有說者，亦當如是說。如汝所說般若波羅蜜，皆是承[^144]佛意（441b）故。菩薩摩訶薩學般若波羅蜜，應當如汝所說學！」 ^jin-053-90

須菩提說是般若波羅蜜品時，三千大千世界六種振[^145]動：東湧西沒、西湧東沒，南湧北沒、北[^146]湧南沒，中湧邊沒、邊湧中沒。 ^jin-053-91

`1516`爾時，佛微笑。須菩提白佛言：「何因何緣故微笑？」 ^jin-053-92

佛告須菩提：「如我於此世界說般若波羅蜜，東方無量阿僧祇世界諸佛，亦為諸菩薩摩訶薩說般若波羅蜜；南西北方、四維、上下，亦說是般若波羅蜜。 ^jin-053-93

說是般若波羅蜜品時，十二那由他諸天人得無生法忍。十方諸佛說是般若波羅蜜時，無量阿僧祇眾生亦發阿耨多羅三藐三菩提心。」 ^jin-053-94

【論[^147]】者言[^148]： ^jin-053-95

舍利弗作是念：「須菩提所說，分別六波羅蜜世間、出世間及菩提道，大利益眾生。」故歡喜讚言：「善哉！善哉！」再言之者，善[^149]之至也。 ^jin-053-96

問：「是何波羅蜜力？」 ^jin-053-97

須菩提作是思惟：「一切心數法中，除智慧，無能如是分別斷疑開道[^150]；諸波羅蜜中，離[^151]般若波羅蜜，自體不能成就，何況能分別開道[^152]！」[^153]如是思惟已，答舍利弗：「是般若波羅蜜力。」 ^jin-053-98

如先說：諸法中無我、無知者、無見者；[^154]今以此證知是般若波羅蜜力，非佛力、非須菩提力。 ^jin-053-99

何以故？須菩提說因緣── ^jin-053-100

所謂般若波羅蜜，離斷常、有無二邊等故，能生一切善法，所謂三乘法定相，堅牢不壞相。 ^jin-053-101

又般若波羅蜜無量無邊故，能受一切善法；如大海能受眾川[^155]萬流。[^156] ^jin-053-102

「^三乘善法」者，所謂六波羅蜜乃至十八不共法。 ^jin-053-103

`1517`十方三世諸佛行般若波羅蜜故，皆得阿耨多羅三藐三菩提；雖行餘（441c）波羅蜜，般若波羅蜜最尊大，有分別通達力。 ^jin-053-104

譬如和合下藥[^157]，巴[^158]豆[^159]最有力；般若波羅蜜亦如是，雖與餘波羅蜜合，而破諸煩惱、拔邪見、捨戲論，般若波羅蜜力最勝。 ^jin-053-105

以是故說「皆是般若波羅蜜力」。 ^jin-053-106

問曰：種種讚此般若波羅蜜微妙甚深，誰能隨順應般若波羅蜜行？ ^jin-053-107

答曰：有菩薩無量世集諸福德，利根，諸煩惱折薄；雖未到阿鞞跋致地，聞般若波羅蜜，即時信受深入。通達如是相者，則能行般若波羅蜜道，所謂救度一切眾生，令離世間憂惱；大悲心故，不離[^160]一切眾生。 ^jin-053-108

菩薩常不應離大悲及畢竟空念──畢竟空破世間諸煩惱，示涅槃；而大悲引[^161]之令還入善法中，以利益眾生。 ^jin-053-109

爾時，舍利弗難須菩提：「若菩薩不離是大悲念及畢竟空念者，一切眾生皆當作菩薩！何以故？是畢竟空無相無所分別，不應菩薩有而眾生無！若有，一切眾生應共有；若無，菩薩亦應無。」 ^jin-053-110

須菩提答：「汝欲難我而助成我義。何以故？諸法相畢竟空故，眾生亦空；眾生空故，畢竟空念亦空。若諸法畢竟空，何有眾生實空，而難我言『眾生不離是念，皆當為菩薩』？」是故說：「眾生無所有故，畢竟空念亦無所有；眾生無性，眾生離，眾生空，眾生不可知，畢竟空念亦畢竟[^163]空。」色乃至阿耨多羅三藐三菩提亦如是。 ^jin-053-111

問曰：此中「念」是「不離大悲念」，何以說「不離畢竟空念」？ ^jin-053-112

答曰：菩薩不離是念，心不捨眾生，用無所得故。 ^jin-053-113

無所得空、畢竟空，名異而（442a）義[^164]一。[^165]不可得空在初，畢竟空在後；`1518`以畢竟空大故，生悲亦大。 ^jin-053-114

大悲，如《阿差末經》中說有三種悲[^166]：眾生緣、法緣、無緣。[^167] ^jin-053-115

無緣悲從畢竟空生，以是解舍利弗所難。 ^jin-053-116

佛證其說故，讚言：「善哉！若欲解說般若波羅蜜者，當如汝所說。」 ^jin-053-117

爾時，眾中天、人、菩薩作是念：「般若波羅蜜甚深，三世諸佛皆從中生；須菩提小乘人，云何佛讚『欲說般若波羅蜜當如汝所說』？」 ^jin-053-118

是故次言：「須菩提所說，皆承佛意。」正使彌勒等諸菩薩、梵天王等不承佛意，尚不能得問，何況須菩提在佛前自恣[^168]樂說！ ^jin-053-119

「諸菩薩欲學般若波羅蜜，亦當如汝所說學！」 ^jin-053-120

「^說是品時，三千大千世界地六種振[^169]動」者， ^jin-053-121

是時會中多有菩薩發阿耨多羅三藐三菩提心，皆當作佛。佛是天地大主，地神歡喜，「我主今生！」故使地大動。 ^jin-053-122

復次，人心信深般若波羅蜜者，難得希有故，是人以福德因緣，感大風以動水，水動故地動。 ^jin-053-123

復次，地下大龍王欲來聽般若波羅蜜，從水出故水動，水動故地動。 ^jin-053-124

復次，佛神力故令地動──般若波羅蜜難見難知，欲引導眾人令益信樂故。 ^jin-053-125

餘地動因緣，如先說。[^170] ^jin-053-126

此中佛自說因緣，所謂我說般若波羅蜜，十方諸佛亦說是般若波羅蜜。[^171]十二那由陀[^172]天人得阿鞞跋致地、入法位，是故地動；又十方世界眾生等亦發無上道意，是故地動。 ^jin-053-127

爾時，諸天亦有散種種蓮華及種種雜香、天衣、天蓋，千萬種天妓[^173]樂，諸龍王等從四大海水中涌出，及諸夜叉、羅剎等，皆生慈心，合手讚佛。又佛笑（442b）時，無量光明遍覆十方如恒河沙等世界──有爾所等希有事。 ^jin-053-128

取要言之，地動皆由說「諸法實相」，所謂「般若波羅蜜」。 ^jin-053-129

---

[^1]: （大智度論......三）十六字＝（大智度論卷第五十三釋無生三觀品第二十六）十九字【宋】【元】，＝（大智度論卷第五十三釋無生三觀品第二十六（經作無生品））二十四字【明】，＝（大智度論卷第五十三釋無生三觀品第二十六品）二十字【宮】，＝（大智度經論卷第五十三，釋第二十五品）十六字【聖】，＝（大智論第二十五品無生品五十五）十四字【石】。（大正25，435d，n.15）
[^2]: 《大般若波羅蜜多經》卷423〈24 遠離品〉：「^爾時，具壽舍利子問善現言：『如仁者所說，若時菩薩摩訶薩修行般若波羅蜜多觀察諸法者，云何菩薩摩訶薩？云何般若波羅蜜多？云何觀察諸法？』」（大正7，126b26-29）
[^3]: （1）《大般若波羅蜜多經》卷423〈24 遠離品〉： 爾時，具壽善現對曰：「^尊者所問云何菩薩摩訶薩者，舍利子！勤求無上正等菩提利樂有情故名菩薩，具如實覺能遍了知一切法相而無所執故復名摩訶薩。」 時，舍利子又問善現：「云何菩薩摩訶薩能遍了知一切法相而無所執？」 善現對曰：「舍利子！諸菩薩摩訶薩如實了知一切色相而無所執，如實了知一切受、想、行、識相而無所執。......如實了知一切四無所畏乃至十八佛不共法相而無所執；如實了知一切三摩地門相而無所執，如實了知一切陀羅尼門相而無所執；如實了知一切法界相而無所執，如實了知一切真如、實際、不思議界、安隱界等相而無所執；乃至如實了知一切一切智相而無所執，如實了知一切道相智、一切相智相而無所執。」（大正7，126b29-127a4） （2）參見《大智度論》卷45（大正25，385a12-b8）、卷52（大正25，435a5-10）。
[^4]: 知＝智【聖】。（大正25，436d，n.1）
[^5]: 《大般若波羅蜜多經》卷423〈24 遠離品〉：「^時，舍利子問善現言：『復何名為一切法相？』善現對曰：『舍利子！若由如是諸行、相、狀表知諸法是色、是聲、是香、是味、是觸、是法、是內、是外、是有漏、是無漏、是有為、是無為，此等名為一切法相。』」（大正7，127a4-9）
[^6]: 《大般若波羅蜜多經》卷423〈24 遠離品〉：「^復次，舍利子！尊者所問『云何般若波羅蜜多』者，舍利子！有勝妙慧遠有所離故名般若波羅蜜多。」（大正7，127a10-12）
[^7]: 非＋（作）【聖】。（大正25，436d，n.2）
[^8]: 參見《正觀》（6），pp.144-145： （1）「^菩薩義」，參見《大智度論》卷44（大正25，379b-381a8）［〈12 句義品〉之經文與《大智度論》之解說］。 （2）「^般若波羅蜜義」，參見《大智度論》卷43（大正25，369b26-371b5）［〈9 集散品〉之經文與《大智度論》之解說］。 （3）「^諸觀義」，參見《摩訶般若波羅蜜經》卷7〈25 十無品〉（大正8，269c24-270a12），《放光般若經》卷5〈26 不可得三際品〉（大正8，35b20-c4），《光讚經》卷9〈23等三世品〉第23（大正8，207b8-25）。
[^9]: 斫＝破【聖】。（大正25，436d，n.4）
[^10]: 《正觀》（6），p.145：《大智度論》卷23（大正25，232c6）、卷52（431b18-19）。
[^11]: 《正觀》（6），p.145：參見《摩訶般若波羅蜜經》卷27（大正8，423b8-9），《放光般若經》卷20（大正8，146b11-13），《小品般若經》卷10（大正8，586a13-14）。
[^12]: （1）菩薩＝菩提【元】【明】【聖】【石】。（大正25，436d，n.6） （2）案：《高麗藏》亦作「菩薩者」（第14冊，909a4）；《中華大藏經》作「菩提者」（第26冊，p.29a4）；《房山石經》作「菩提者」（《房山石經》（遼金刻經），端字號，p.76下16）。
[^13]: 《正觀》（6），p.145：參見《大智度論》卷4〈1 序品〉：「^菩提名諸佛道，薩埵名或眾生，或大心。是人諸佛道功德盡欲得，其心不可斷不可破，如金剛山，是名大心。」（大正25，86a13-16） 《大智度論》卷44〈12 句義品〉：「^菩為一字，提為一字，是二不合則無語；若和合名為菩提（秦言無上智慧）。薩埵，或名眾生，或是大心。為無上智慧故，出大心，名為菩提薩埵。願欲令眾生行無上道，是名菩提薩埵。」（大正25，380c1-5）
[^14]: （1）菩薩知法：知法各各相──知法畢竟空──二慧亦不著。（印順法師，《大智度論筆記》［E009］p.301） （2）參見《大智度論》卷26〈1 序品〉：「^諸佛有二種說法：先分別諸法，後說畢竟空。若說三世諸法，通達無礙，是分別說；若說三世一相無相，是說畢竟空。」（大正25，255a25-28）
[^15]: 般若：遠離（空）。（印順法師，《大智度論筆記》〔E002〕p.288）
[^16]: 參見Kimura, Pañca.（梵本《二萬五千頌般若經》）I-2, p.157, l.22-23。
[^17]: 阿＝何【聖】。（大正25，436d，n.12）
[^18]: （1）蜜＝漢【宋】＊。（大正25，436d，n.1） （2）《高麗藏》亦作「^阿羅蜜」。（第14冊，909b3）
[^19]: 《正觀》（6），pp.145-146：參見《大智度論》卷1（大正25，60b19-c6）、卷15（大正25，170b29-c17）、卷18（大正25，193a10-b7）、卷23（大正25，229b14-c12）、卷26（大正25，253b21-c6）、卷31（大正25，292b29-c8）、卷37（大正25，331b16-29）、卷43（大正25，372b10-26）。又參見卷1（大正25，62c5-10）、卷18（大正25，190b12-15）、卷31（大正25，291b16-17）、卷32（大正25，297c25-28）所引之經文。
[^20]: 無＝不【石】。（大正25，436d，n.17）
[^21]: 《大般若波羅蜜多經》卷423〈24 遠離品〉：「^善現對曰：『舍利子！色，色性空；受、想、行、識，受、想、行、識性空──此性空中無生無滅，亦無色乃至識。由斯故說：色不生不滅即非色，受、想、行、識不生不滅亦非受、想、行、識。』」（大正7，127c27-128a2）
[^22]: （空）＋無生【聖】。（大正25，436d，n.18）
[^23]: 《大般若波羅蜜多經》卷423〈24 遠離品〉：「^善現對曰：『舍利子！若色若不二，若受、想、行、識若不二，如是一切皆非相應非不相應，無色、無見、無對，一相所謂無相。由斯故說：色不二即非色，受、想、行、識不二亦非受、想、行、識。』」（大正7，128a11-15）
[^24]: 《大般若波羅蜜多經》卷423〈24 遠離品〉：「^爾時，具壽舍利子問善現言：『仁者何緣作如是說：色入無二法數，受、想、行、識入無二法數，如是乃至一切智入無二法數，道相智、一切相智入無二法數？』 善現對曰：『舍利子！色不異無生無滅，無生無滅不異色；色即是無生無滅，無生無滅即是色。受、想、行、識不異無生無滅，無生無滅不異受、想、行、識；受、想、行、識即是無生無滅，無生無滅即是受、想、行、識。由斯故說：色入無二法數，受、想、行、識入無二法數。』」（大正7，128a21-29）
[^25]: 參見《摩訶般若波羅蜜經》卷7〈25 十無品〉（大正8，270a12-b11）；《大智度論》卷52（大正25，435a10-c15）。
[^26]: 《正觀》（6），p.146：「^三種大法」，指同一品（〈無生品〉）開頭部分：「^爾時，慧命舍利弗語須菩提：『菩薩摩訶薩行般若波羅蜜觀諸法，何等是菩薩？何等是般若波羅蜜？何等是觀？』」（大正25，435c25-27）
[^27]: 色即是空，空即是色。（印順法師，《大智度論筆記》〔E003〕p.290）
[^28]: 言＝說【宋】【元】【明】【宮】【聖】【石】。（大正25，437d，n.1）
[^29]: 想＝相【石】。（大正25，437d，n.2）
[^30]: 廁＝惡【宮】【聖】【石】。（大正25，437d，n.4）
[^31]: 法本不生。（印順法師，《大智度論筆記》〔E009〕p.301）
[^32]: 無＝不【石】。（大正25，437d，n.6）
[^33]: （1）參見《大智度論》卷52〈25 十無品〉：「^若一切法無生相、般若波羅蜜不二不別。得是無生心，即是般若波羅蜜；得般若波羅蜜，即知諸法不生不滅。以是故，般若波羅蜜即是不生，不二不別。復次，須菩提自說因緣，所謂是無生法不一相，不二相、不三、不異。何以故？諸法無生一相故。乃至一切種智亦如是。」（大正25，435c1-7） （2）《大智度論》卷53〈26 無生品〉：「^色入無二法數者，行者觀色不生不滅相，是時分別色，今變為無生，是故說色無生即是不二。」（437a24-26）。
[^34]: 《正觀》（6），p.146：《大智度論》卷52〈25 十無品〉（大正25，434a18-b2）。
[^35]: 此科判參考《大智度論》卷53〈26 無生品〉：「^無生觀有二種：一者、柔順忍觀，二者、無生忍觀。前說無生是柔順忍觀，不畢竟淨；漸習柔順觀，得無生忍，則畢竟淨。」（大正25，437c15-17）
[^36]: 無＋（量）【聖】。（大正25，437d，n.8）
[^37]: 《大般若波羅蜜多經》卷423〈24 遠離品〉：「^爾時，具壽善現白佛言：『世尊！若時菩薩摩訶薩修行般若波羅蜜多觀察諸法，是時菩薩摩訶薩見我無生，畢竟淨故，乃至見見者無生，畢竟淨故；見色無生，畢竟淨故，乃至見識無生，畢竟淨故。』」（大正7，128b9-13）
[^38]: 《大般若波羅蜜多經》卷423〈24 遠離品〉：「^見異生法無生，畢竟淨故；見異生無生，畢竟淨故。見預流法無生，畢竟淨故；見預流無生，畢竟淨故。見一來法無生，畢竟淨故；見一來無生，畢竟淨故。見不還法無生，畢竟淨故；見不還無生，畢竟淨故。見阿羅漢法無生，畢竟淨故；見阿羅漢無生，畢竟淨故。見獨覺法無生，畢竟淨故；見獨覺無生，畢竟淨故。見一切菩薩法無生，畢竟淨故；見一切菩薩無生，畢竟淨故。見諸佛法無生，畢竟淨故；見諸佛無生，畢竟淨故。見一切有情法無生，畢竟淨故；見一切有情無生，畢竟淨故。」（大正7，128c2-13）
[^39]: 五種菩提：發心菩提、伏心菩提、明心菩提、出到菩提、無上菩提。詳見《大智度論》卷53〈26 無生品〉（大正25，438a3-14）。
[^40]: （1）《大般若波羅蜜多經》卷424〈24 遠離品〉：「^爾時，具壽善現報舍利子言：『非我於彼無生法中見有六趣受生差別，非我於彼無生法中見有能入諦現觀者，非我於彼無生法中見有預流得預流果、見有一來得一來果、見有不還得不還果、見有阿羅漢得阿羅漢果、見有獨覺得獨覺菩提、見有菩薩得一切相智，非我於彼無生法中見有菩薩摩訶薩厭患生死得五菩提，非我於彼無生法中見有聲聞修斷結道、見有獨覺勤修獨悟緣起法道。』」（大正7，129a12-21） （2）案：羅什譯此處未提及「^不欲令無生法中見有六道別異」。
[^41]: 〔無生法中〕－【宋】【宮】【聖】。（大正25，437d，n.14）
[^42]: 《大般若波羅蜜多經》卷424〈24 遠離品〉：「^非我於彼無生法中見有菩薩摩訶薩為度有情修多苦行受諸重苦，然諸菩薩摩訶薩不起難行苦行之想。何以故？舍利子！若起難行苦行想者，終不能為無量無數無邊有情作大饒益。舍利子！一切菩薩以無所得而為方便，於諸有情起大悲心，住如父母、兄弟、妻子及己身想，為度脫彼發起無上正等覺心，乃能為彼作大饒益。」（大正7，129a21-28）
[^43]: 受＝愛【聖】。（大正25，437d，n.19）
[^44]: （1）《大般若波羅蜜多經》卷424〈24 遠離品〉：「^舍利子！一切菩薩應作是念：『如我自性，於一切法以一切種、一切處、一切時求不可得，內外諸法亦復如是，都無所有皆不可得。』若住此想便不見有難行苦行，由此能為無量無數無邊有情修多百千難行苦行作大饒益。何以故？是菩薩摩訶薩於一切法、一切有情，一切種、一切處、一切時無執受故。」（大正7，129a28-b6） （2）梵本《二萬五千頌般若》，木村，I-2，p.164： tathā hi te bodhisattvāḥ sarveṇa sarvaṃ sarvathā sarvaṃ kañcid dharmaṃ notpādayante nopalabhante.
[^45]: 《大般若波羅蜜多經》卷424〈24 遠離品〉：「^舍利子！非我於彼無生法中見有如來、應、正等覺證得無上正等菩提轉妙法輪度無量眾。何以故？舍利子！以一切法、一切有情不可得故。」（大正7，129b6-9）
[^46]: 者言＝釋曰【石】。（大正25，437d，n.23）
[^47]: ┌柔順忍觀──不畢竟淨 二種無生觀 ┴無生忍觀──畢竟清淨.........入菩薩位 （印順法師，《大智度論筆記》［B016］p.141）
[^48]: （清）＋淨【石】。（大正25，437d，n.24）
[^49]: 關於「柔順忍」與「無生忍」，參見《大智度論》卷41（大正25，362a14-16）、卷48（大正25，405b）、卷63（507b）、卷74（582a-b）、卷75（586a）、卷79（615b）、卷81（630b）等。
[^50]: 另參見《大智度論》卷63（大正25，508c）、卷74（大正25，580a）。
[^51]: 《正觀》（6），p.146： 「前說無生，是不畢竟淨」，參見《大智度論》卷53（大正25，436c1-437a1）［〈無生品〉本身稍前之經文］。 「今說無生，是畢竟淨」，參見《大智度論》卷53（大正25，437b3-c14）［〈無生品〉本身稍前之經文］。
[^52]: ┌柔順忍 │無生忍 五種菩提（之一） ┤聲聞菩提 │緣覺菩提 └佛菩提 （印順法師，《大智度論筆記》［B017］p.141）
[^53]: 如前《大智度論》卷53〈26 無生品〉：「^菩提有三種：有阿羅漢菩提，有辟支佛菩提，有佛菩提。」（大正25，436b5-7）
[^54]: 案：「^過二」即指「過阿羅漢菩提、辟支佛菩提」，「^住第三菩提」即住於「佛菩提」。
[^55]: ┌發心菩提── 於生死中發無上心─────────────資糧 │伏心菩提── 折伏煩惱降伏其心行諸波羅─────────加行 五種菩提（之二） ┤明心菩提── 得法實相畢竟清淨─────────────通達 │出到菩提── 於般若中得方便力，不著般若，滅諸煩惱， │ 見一切佛，得無生忍，出三界，到薩婆若。──修習 └無上菩提── 坐道場，斷煩惱習─────────────究竟 （印順法師，《大智度論筆記》［B017］p.142）
[^56]: 折＝斷【石】。（大正25，438d，n.2）
[^57]: （1）明＋（心）【宋】【元】【明】【宮】。（大正25，438d，n.3） （2）《大正藏》原作「明」，今依【宋】【元】【明】【宮】加「心」字。
[^58]: 相分＝分相【聖】。（大正25，438d，n.4）
[^59]: 關於「五菩提」，參見印順法師，《般若經講記》，pp.16-18。
[^60]: 《正觀》（6），p.146-147：《大智度論》卷40（大正25，349b-c）、卷48（大正25，405b）。
[^61]: 小：8.稍，略。通"少"。（《漢語大詞典》（二），p.1585）
[^62]: 已＝以【石】。（大正25，438d，n.5）
[^63]: 寂＝界【聖】。（大正25，438d，n.8）
[^64]: 獨＝猶【聖】。（大正25，438d，n.9）
[^65]: 〔以〕－【宋】【元】【明】【宮】【聖】。（大正25，438d，n.10）
[^66]: 呵＝可【聖】。（大正25，438d，n.11）
[^67]: 六種聖人：聲聞四果、辟支佛、佛。
[^68]: 罪＝羅【聖】。（大正25，438d，n.12）
[^69]: 推：9.推斷，推論。10.推算，計算。11.推究，審問。（《漢語大詞典》（六），p.668）
[^70]: （生）＋愛【元】【明】【聖】【石】。（大正25，438d，n.14）
[^71]: 怨讎：仇敵。（《漢語大詞典》（七），p.453）
[^72]: 同意：1.同心，一心。（《漢語大詞典》（三），p.121）
[^73]: 於＝持【宋】【元】【明】【宮】【聖】。（大正25，438d，n.16）
[^74]: 《正觀》（6），p.147：參見《摩訶般若波羅蜜經》卷26〈83 畢定品〉（大正8，409c3-410a10），《放光般若經》卷19〈83 畢定品〉（大正8，136c26-137b2）。
[^75]: 參見《大智度論》卷65〈43 無作實相品〉： ^「轉法輪非一非二」者，為畢竟空及轉法輪果報涅槃故如是說，是則因中說果。 「法輪」即是「般若波羅蜜」；是般若波羅蜜，無起無作相，故「無轉無還」。如十二因緣中，說「無明畢竟空，故不能實生諸行等；無明虛妄顛倒，無有實定，故無法可滅。」 說世間生法，故名為「轉」；說世間滅法，故名為「還」。般若波羅蜜中無此二事，故說「無轉、無還」。「無法有法空故」──「無轉」是「有法空」，「無還」是「無法空」。（大正25，517b11-20）
[^76]: 《大般若波羅蜜多經》卷424〈24 遠離品〉：「^時，舍利子問善現言：『於意云何？為欲以生法有所證得、為欲以無生法有所證得耶？』善現對曰：『我不欲以生法有所證得，亦不欲以無生法有所證得。』」（大正7，129b9-12）
[^77]: 無智無得。（印順法師，《大智度論筆記》［E009］p.301）
[^78]: 《大般若波羅蜜多經》卷424〈24 遠離品〉：「^舍利子言：『若如是者，豈都無得、無現觀耶？』善現對曰：『雖有得、有現觀，而實不由二法證得。舍利子！但隨世間言說施設有得、現觀，非勝義中有得、現觀。舍利子！但隨世間言說施設有預流、有預流果，有一來、有一來果，有不還、有不還果，有阿羅漢、有阿羅漢果，有獨覺、有獨覺菩提，有菩薩摩訶薩、有菩薩摩訶薩行，有諸佛、有諸佛無上正等菩提，非勝義中有預流等。』」（大正7，129b12-21）
[^79]: 第一義中，無業無報，無生無滅，無淨無垢。（印順法師，《大智度論筆記》［E002］p.286）
[^80]: 《大般若波羅蜜多經》卷424〈24 遠離品〉：「^舍利子言：『若隨世間言說施設有得、現觀及預流等非勝義者，六趣差別亦隨世間言說施設，非勝義耶？』善現對曰：『如是！如是！何以故？舍利子！非勝義中有業異熟及染淨故。』」（大正7，129b21-25）
[^81]: 《大品經義疏》卷5：^「『生法生、不生法生』下，第三、破一切法無生。上總明無生，亦明無得，而前遂明無得義、得義；亦上總明無生，應諸法生義，故今論諸法無生也。又，此下釋上無生義。所以無生者，就因中，有生、無生並不可得；就有生相、無生相覓生相不可得故。下兩數釋上來無生義也。生法生是因中有果，不生法性^※^是中無果^※^，亦是已生、未生也。生時還是因，已、未二關亦無生。問答可解也。」（卍新續藏24，259a11-18） ※案：「不生法性」應作「不生法生」。 ※案：「是中無果」或作「是因中無果」。
[^82]: 《大般若波羅蜜多經》卷424〈24 遠離品〉：^「時，舍利子問善現言：『於意云何？為欲令未生法生，為欲令已生法生耶？』 善現對曰：『我不欲令未生法生，亦不欲令已生法生。』」（大正7，129b26-28）
[^83]: （1）《大般若波羅蜜多經》卷424〈24 遠離品〉：「^舍利子言：『何等是未生法，仁者不欲令彼法生？』 善現對曰：『舍利子！色是未生法，我不欲令生。何以故？自性空故。受、想、行、識是未生法，我不欲令生。何以故？自性空故。乃至諸佛無上正等菩提是未生法，我不欲令生。何以故？自性空故。』 舍利子問：『何等是已生法，仁者不欲令彼法生？』 善現對曰：『舍利子！色是已生法，我不欲令生。何以故？自性空故。受、想、行、識是已生法，我不欲令生。何以故？自性空故。乃至諸佛無上正等菩提是已生法，我不欲令生。何以故？自性空故。』」（大正7，129b28-c10） （2）玄奘譯《大般若經》亦提及舍利子與須菩提論「不欲令已生法生」，但羅什譯本缺。
[^84]: 《大品經義疏》卷5：^「『生生、不生生』之下，第四論至生相生、無生；上論法體有無，今論生相有無也。生生者，若意明無別生相，常與法體異，能生萬法，即法生，故名為生也。大文云『生、不生無二無別』也。問：若爾，異有即法生耶？答：此中破異法生故言不異也。若言生相不異法、能生法，還作因中有果生無生論，經正作此釋也。」（卍新續藏24，259a19-24）
[^85]: 《大般若波羅蜜多經》卷424〈24 遠離品〉：「^時，舍利子問善現言：『於意云何？為欲令生生、為欲令不生生耶？』 善現對曰：『我不欲令生生，亦不欲令不生生。何以故？舍利子！生與不生，如是二法俱非相應非不相應，無色、無見、無對、一相，謂無相故。由此因緣，我不欲令生生，亦不欲令不生生。』」（大正7，129c11-16）
[^86]: 《大般若波羅蜜多經》卷424〈24 遠離品〉：「^時，舍利子又問善現：『仁者於所說無生法樂辯說無生相耶？』善現對曰：『舍利子！我於所說無生法亦不樂辯說無生相。何以故？舍利子！若無生法，若無生相，若樂辯說，如是一切皆非相應非不相應，無色、無見、無對、一相，謂無相故。』」（大正7，129c16-21）
[^87]: 不＝無【宋】【元】【明】【宮】＊。（大正25，438d，n.26）
[^88]: 不＝無【宋】【元】【明】【宮】＊。（大正25，438d，n.26-1）
[^89]: 《大般若波羅蜜多經》卷424〈24 遠離品〉：「^時，舍利子又問善現：『於不生法起不生言，此不生言亦不生不？』 善現對曰：『如是！如是！誠如所說。於不生法起不生言，此法及言俱無生義。所以者何？舍利子！色不生，受、想、行、識亦不生。何以故？本性空故。』」（大正7，129c21-26）
[^90]: 不＝無【宋】【元】【明】【宮】【聖】。（大正25，438d，n.27）
[^91]: 不＝無【宋】【元】【明】【宮】【聖】。（大正25，438d，n.28）
[^92]: 《大般若波羅蜜多經》卷424〈24 遠離品〉：「^舍利子！由此因緣，於不生法起不生言，此法及言俱無生義。舍利子！若所說法、若能說言，說者、聽者皆無生義。」（大正7，130a10-12）
[^93]: （論）＋【論】【元】【明】。（大正25，438d，n.29）
[^94]: 者言＝釋曰【石】。（大正25，438d，n.30）
[^95]: 俱＝但【聖】。（大正25，439d，n.3）
[^96]: 《正觀》（6），p.147：《大智度論》卷53（大正25，437a3-29）。
[^97]: ┌有為 二法攝一切法┴無為 （印順法師，《大智度論筆記》〔B002〕p.107）
[^98]: 《正觀》（6），pp.147-148：參見《大智度論》卷52（大正25，433a6-19，434a18-b2，435a10-b2）〈十無品〉之經文，及卷53（大正25，436c1-437a1，437b3-c14）〈無生品〉之經文。
[^99]: 以＋（故）【宋】【元】【明】【宮】。（大正25，439d，n.9）
[^100]: 不受＝受不【聖】。（大正25，439d，n.14）
[^101]: （1）參見《摩訶般若波羅蜜經》卷26〈86 平等品〉：「^須菩提！是有為性、無為性，是二法不合不散、無色、無形、無對，一相所謂無相。佛亦以世諦故說，非以第一義。何以故？第一義中無身行、無口行、無意行，亦不離身、口、意行得第一義。是諸有為法、無為法平等相，即是第一義。」（大正8，415b19-24） （2）《大智度論》卷95〈86 平等品〉：「^是有為、無為性，皆不合、不散，一相所謂無相。佛以世諦故說是事，非第一義。何以故？佛自說因緣：『第一義中無身、口、意行；有為、無為法平等，即是第一義。』」（大正25，728b8-12）
[^102]: （1）《正觀》（6），p.148：「破生」，參見《大智度論》卷1（大正25，60b19-c6）、卷15（大正25，170b29-c17，171a24-b15）、卷17（大正25，189b4-24）、卷22（大正25，222b27-c16）、卷31（大正25，287c6-18）、卷35（大正25，319a13-18）、卷52（大正25，433c2-9）。 （2）又參見《大智度論》卷53〈26 無生品〉：「^生者，有為；無生者，無為。」（大正25，439a8）
[^103]: 知＝故【石】。（大正25，439d，n.15）
[^104]: 〔無〕－【聖】。（大正25，439d，n.16）
[^105]: （有形）＋空【聖】。（大正25，439d，n.17）
[^106]: 復＝須【聖】。（大正25，439d，n.18）
[^107]: 智＋（皆）【宋】【元】【明】【宮】【聖】【石】。（大正25，439d，n.20）
[^108]: 《大般若波羅蜜多經》卷424〈24 遠離品〉：「^善現報言：『諸佛弟子於一切法無依著者，法爾皆能隨所問詰一一酬答自在無畏。何以故？以一切法無所依故。』 舍利子言：『云何諸法都無所依？』 善現答言：『舍利子！色本性空故，不依內、不依外、不依兩間；受、想、行、識亦本性空故，不依內、不依外、不依兩間。』」（大正7，130a15-21）
[^109]: 性＝法【石】。（大正25，439d，n.23）
[^110]: ┌世 間 檀──有 三 礙──有所依 二種檀波羅蜜 ┴出世間檀──三分清淨──無所依 （印順法師，《大智度論筆記》［B017］p.142）
[^111]: 瓔珞＝纓絡【明】。（大正25，439d，n.25）
[^112]: 《大般若波羅蜜多經》卷424〈24 遠離品〉：「^何緣此施名為世間？以與世間同共行故，不動不出世間法故，由斯故說世間布施波羅蜜多。」（大正7，131a1-3）
[^113]: 《大般若波羅蜜多經》卷424〈24 遠離品〉：「^舍利子！若菩薩摩訶薩行布施時，三輪清淨。何等為三？一者、不執我為施者，二者、不執彼為受者，三者、不著施及施果。是菩薩摩訶薩行布施時三輪清淨。又，舍利子！若菩薩摩訶薩以大悲為上首，所修施福普施有情，於諸有情都無所得，雖與有情平等共有迴向無上正等菩提，而於其中不見少相，由都無所執而行施故，名出世布施波羅蜜多。何緣此施名出世間？不與世間同共行故，能動能出世間法故，由斯故說出世布施波羅蜜多。」（大正7，131a3-13）
[^114]: 說＝記【元】【明】【聖】【石】。（大正25，440d，n.3）
[^115]: 巧＝工【宋】【元】【明】【宮】【聖】。（大正25，440d，n.6）
[^116]: 〔偏〕－【石】。（大正25，440d，n.7）
[^117]: 〔罣〕－【聖】。（大正25，440d，n.8）
[^118]: 平實：3.平穩踏實；平易踏實。（《漢語大詞典》（二），p.941）
[^119]: （1）姣輸＝妖諂【宋】【元】【明】【宮】。（大正25，440d，n.9） （2）《一切經音義》卷58：「^姣輸（古文嬌，同古飽反。《詩》云：姣人嫽𠔃。案：姣，猶妖媚不實也，謂靣從^※^也）」（大正54，615a24） ※靣從即面從。面從：謂當面順從。（《漢語大詞典》（十二），p.386）
[^120]: 輸：5.毀壞，傾頹。《詩‧小雅‧正月》："載輸爾載，將伯助予。"鄭玄箋："輸，墮也。"。（《漢語大詞典》（九），p.1301） 案：「^若自毀，是姣輸人」，假意在他人面前自行說自己不好的人。
[^121]: 讒賊：1.誹謗中傷，殘害良善。2.指好誹謗中傷殘害良善的人。（《漢語大詞典》（十一），p.469）
[^122]: 非＝不【石】。（大正25，440d，n.10）
[^123]: 《正觀》（6），p.148：參見《大智度論》卷41（大正25，358a22-29）、卷26（大正25，254a13-14）、卷71（大正25，559a27-b9）。
[^124]: 折＝斷【元】【明】【石】。（大正25，440d，n.11）
[^125]: 棘＝蕀【聖】【石】。（大正25，440d，n.14）
[^126]: 名＝石【聖】。（大正25，440d，n.15）
[^127]: 《正觀》（6），p.148：《大智度論》卷30（大正25，277b10-279b1）。
[^128]: ┌開菩薩道──六 度........................施戒等雜故遠............有世出世故遠 開道 ┴開 佛 道──三十七品［無得方便］......但有定慧故近............畢竟清淨故近 （印順法師，《大智度論筆記》［B017］p.142）
[^129]: 〔故〕－【宋】【元】【明】【宮】【聖】。（大正25，440d，n.19）
[^130]: 雜＝離【宮】【聖】＊。（大正25，440d，n.22）
[^131]: 雜＝離【宮】【聖】＊。（大正25，440d，n.22-1）
[^132]: 次＋（問）【聖】。（大正25，440d，n.23）
[^133]: 菩薩＝苦【宋】【元】【明】【宮】。（大正25，440d，n.25）
[^134]: 參見《大智度論》卷53（大正25，440b-c）、卷76（大正25，598b）。
[^135]: （1）《光讚經》卷9〈24 觀行品〉：「^舍利弗言：『善哉，善哉！須菩提！何所波羅蜜能成勇猛、為第一上而得度乎？』」（大正8，209c21-23） （2）《放光般若經》卷5〈27 問觀品〉：「^舍利弗言：『善哉，善哉！須菩提！是為何等波羅蜜功德力？』」（大正8，37c2-4） （3）《大般若波羅蜜多經》卷424〈24 遠離品〉：「^時，舍利子讚善現言：『善哉！善哉！誠如所說。善現！如是大功德聚為由何等波羅蜜多勢力所辦？』」（大正7，131b6-8）
[^136]: 諸國＝世【宋】【元】【明】【宮】【聖】，＝諸世【石】。（大正25，441d，n.1）
[^137]: 菩提道＝菩薩道【宋】【元】【明】【聖】，＝菩薩行【宮】。（大正25，441d，n.2）
[^138]: 菩薩＝行菩提【石】。（大正25，441d，n.3）
[^139]: 道者救＝應若度【宮】。（大正25，441d，n.4）
[^140]: 問＝次【宮】。（大正25，441d，n.6）
[^141]: 念＝眾【聖】。（大正25，441d，n.9）
[^142]: 《大般若波羅蜜多經》卷424〈24 遠離品〉：「^何以故？舍利子！有情非有故，當知如是住及作意亦非有。有情無實故，當知如是住及作意亦無實。有情無性故，當知如是住及作意亦無性。有情空故，當知如是住及作意亦空。有情遠離故，當知如是住及作意亦遠離。有情寂靜故，當知如是住及作意亦寂靜。有情無覺知故，當知如是住及作意亦無覺知。」（大正7，131c3-10）
[^143]: 〔無色......法〕八字－【宮】【聖】。（大正25，441d，n.10）
[^144]: 承＝義【聖】。（大正25，441d，n.13）
[^145]: 振＝震【明】【宮】【聖】【石】。（大正25，441d，n.15）
[^146]: 《大正藏》原作「化」，今依《高麗藏》作「北」（第14冊，916b1）。
[^147]: （論）＋論【元】【明】。（大正25，441d，n.20）
[^148]: 者言＝釋曰【石】。（大正25，441d，n.21）
[^149]: 善＝喜【宋】【元】【明】【宮】【聖】。（大正25，441d，n.23）
[^150]: 道＝導【宋】【元】【明】【宮】【石】。（大正25，441d，n.24）
[^151]: （若）＋離【元】【明】。（大正25，441d，n.25）
[^152]: 道＝導【宋】【元】【明】【宮】。（大正25，441d，n.26）
[^153]: 般若：心數。能分別，能開道。（印順法師，《大智度論筆記》［E002］p.288）
[^154]: 《正觀》（6），p.148：諸法中無我、無知者、無見者，「我不可得」，參見《大智度論》卷12（大正25，148b-150a）、卷42（364c21-365a15）、卷42（368c28-369a24）。 又參見：1、《大智度論》卷35〈3 習相應品〉（大正25，319b6-c21）。2、《大智度論》卷41〈7 三假品〉（大正25，357a-360c）。3、《大智度論》卷45〈14 斷見品〉（大正25，384b11-c28）。4、《大智度論》卷52〈25 十無品〉（大正25，430b3-432a23）。
[^155]: 川萬流＝川流【聖】，＝流萬川【石】。（大正25，441d，n.29）
[^156]: 般若：離二邊。能生、能受一切善法。（印順法師，《大智度論筆記》［E002］p.288）
[^157]: 「下藥」：即"瀉藥"。見《摩訶止觀》卷4：「如服下藥，須加巴豆，令黈瀉盡底。」（大正46，40c8-9）
[^158]: 巴＝芭【石】。（大正25，441d，n.31）
[^159]: （1）巴豆：植物名。產於巴蜀，其形如豆，故名。中醫藥上以果實入藥，性熱，味辛，功能破積、逐水、涌吐痰涎，主治寒結便秘、腹水腫脹等。有大毒，須慎用。（《漢語大詞典》（四），p.74） （2）《大智度論》卷15（大正25，173a12-13）。
[^160]: 離＝捨【宋】【元】【明】【宮】【聖】【石】。（大正25，441d，n.37）
[^161]: 引＝利【聖】。（大正25，441d，n.38）
[^162]: 大悲般若。（印順法師，《大智度論筆記》［E009］p.302）
[^163]: 〔畢竟〕－【宋】【元】【明】【宮】。（大正25，441d，n.40）
[^164]: 〔義〕－【聖】。（大正25，442d，n.1）
[^165]: ┌ 不可得空在初 無所得空、畢竟空，名異義一 ┴ 畢竟空在後 （印順法師，《大智度論筆記》［A017］p.142）
[^166]: ┌生緣 三悲 ┤法緣 └無緣 ...... 深入實相悲念眾生 （印順法師，《大智度論筆記》［B014］p.135）
[^167]: （1）《阿差末菩薩經》卷4：「^阿差末謂舍利弗言：『慈有三事，何謂為三？一曰慈施一切，曉了慈施法等；二曰慈正真等；三曰常以普慈加于眾生。所謂等者，發菩薩心。慈與法等，謂成就業與[與＝興]慈普等因成忍辱。是謂三事慈不可盡。』」（大正13，599a13-17） （2）另參見《大智度論》卷20（大正25，209a6-8，211c24-25）、卷27（大正25，257b25-26）、卷40（大正25，350b25-28）、卷50（大正25，417b21-26）等。 （3）參見《大方等大集經》卷29〈12 無盡意菩薩品〉：「^夫修慈者，悉能擁護一切眾生，能捨己樂與他眾生。聲聞修慈，齊為己身；菩薩之慈，悉為一切無量眾生。舍利弗！夫修慈者，能度諸流，慈所及處有緣眾生，又緣於法，又無所緣。緣眾生者，初發心也；緣法緣者，已習行也；緣無緣者，得深法忍也。舍利弗！是名菩薩修行大慈而不可盡。」（大正13，200a12-18） （4）《大寶積經》卷41〈12 菩薩藏會〉：「^眾生緣慈，初發大心菩薩所得；法緣之慈，趣向聖行菩薩所得；無緣之慈，證無生忍菩薩所得。」（大正11，236a19-21） （5）《佛說大乘菩薩藏正法經》卷16：「^初發心菩薩行眾生緣慈，修行位菩薩行法緣慈，得忍菩薩行無緣慈。」（大正11，820a16-18）
[^168]: 恣＝次【聖】。（大正25，442d，n.5）
[^169]: 振＝震【明】【聖】。（大正25，442d，n.6）
[^170]: 《正觀》（6），p.148：地動因緣，參見《大智度論》卷8（大正25，117a5-b10）、卷45（大正25，384a22-24）。
[^171]: 十方諸佛同說般若。（印順法師，《大智度論筆記》［E009］p.302）
[^172]: 陀＝他【宋】【元】【明】【宮】【石】。（大正25，442d，n.9）
[^173]: 妓＝伎【聖】【石】。（大正25，442d，n.10）