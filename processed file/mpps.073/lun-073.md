[^44] ^lun-073-1

問曰：上來處處說阿鞞跋致相[^45]，今何以復問？ ^lun-073-2

`2087`答曰： ^lun-073-3

上雖處處略說，今欲廣說。此中多是阿鞞跋致相，故名〈阿鞞跋致相品〉。 ^lun-073-4

復次，上來解般若波羅蜜相；次說魔因緣壞般若波羅蜜相[^46]；今說信受般若波羅蜜者是阿鞞跋致，欲說其相貌，故須菩提問。 ^lun-073-5

復次，菩薩初發心來所行因緣、所得果報，是阿鞞跋致，受記必當作佛。 ^lun-073-6

如人受職[^47]，已得印信，心無復疑；又如聲聞人所行眾行皆為四沙門果。 ^lun-073-7

阿鞞跋致是決定安隱地，過凡夫，不入二乘地；雖未成佛道，能為世間作福田。是事微妙難得故，須菩提問其行[^48]貌。 ^lun-073-8

佛本命須菩提說般若波羅蜜，故須菩提問：「世尊！阿鞞跋致有何行、類、相貌？」 ^lun-073-9

問曰：是三事有何等異？ ^lun-073-10

答曰：有人言：是三事皆一義，以此知是阿鞞跋致、非阿鞞跋[^49]致。 ^lun-073-11

有人言：「^行」名是阿鞞跋致菩薩身、口、意業異於他人，以此行表阿鞞跋致甚深智慧。 ^lun-073-12

「^類」者，分別知諸菩薩是阿鞞跋致、非阿鞞跋致。 ^lun-073-13

「^相貌」者，除行、類，餘種種因緣，得知阿鞞跋致相。 ^lun-073-14

佛說義趣：若菩薩能具足五波羅蜜，深入般若波羅蜜，方便力故，不著般若波羅蜜，但觀「如」──所謂「諸法實相」。菩薩爾時不以凡夫、二乘地為下賤，不以佛地為高貴，入諸法如故。諸法如中，無有分別二法，但以「如」入「如」，更無餘事，亦不分別取相。何以故？「如」平等故。能如是入者，即入諸佛法藏；心不生疑更[^50]求諸法決定相。 ^lun-073-15

是故《經》說：「須菩提！凡夫地乃至佛地，如相中無二無別。」 ^lun-073-16

得（571c）如是法，名阿鞞跋致行、類、相貌。 ^lun-073-17

復次，略說是義：菩薩因諸法如，所謂畢竟空，捨一切世間事，亦不住畢竟空。何以故？得諸法畢竟清淨實相故。菩薩若聞是無依止法，心無疑悔，不念依止。 ^lun-073-18

自上事，是阿鞞跋致正體；自是以下，盡是畢竟空行果。 ^lun-073-19

得畢竟空故，心淳熟寂滅相，不說無益語。 ^lun-073-20

所說常是法，不[^51]是非法； ^lun-073-21

所說皆實，非妄語[^52]； ^lun-073-22

所言柔軟，不麁穬[^53]； ^lun-073-23

皆以慈悲心說，不以瞋恚心； ^lun-073-24

所說應時，常得機會，觀察人心，隨其方俗。[^54] ^lun-073-25

今此中略說利益之言：若教佛道，若二乘[^55]，若人天道，若今世得非罪樂；常遠離口四惡故，於眾生中慈悲心大故，又能自摧薄諸煩惱故──是以能種種因緣說諸利益語。 ^lun-073-26

問曰：聲聞人直趣涅槃，可不觀他人；菩薩視眾生如子，常欲教化，云何不觀其長短？ ^lun-073-27

答曰：若眾生不可伏折、不可化度，如是等莫觀。何以故？若以好心教詔[^56]，則謂嫉己，如刀刺心；既無所益，更增其罪，是故不觀長短。 ^lun-073-28

復次，菩薩應作是念：「如諸佛一切智，煩惱習盡，尚不能盡度眾生；何況我未得菩薩神通、未得無礙智，云何能普觀眾生？」 ^lun-073-29

阿鞞跋致──有得神通者；有不得者，得阿鞞跋致已，別修神通道乃得。[^57]`2089`若先得神通者，不具足故，不能遍觀。 ^lun-073-30

問曰：須菩提初問行、相、類[^58]，佛何以不即答「無行、相、類」，今此中方說？ ^lun-073-31

答曰：初問時，眾生未著阿鞞跋致相故，佛答或說空相、或說有相；今以眾生著阿鞞跋致相，欲從凡夫入阿鞞跋致地，是故（572a）佛說「一切[^59]無行、無類、無相貌」。 ^lun-073-32

須菩提[^60]更問：「若諸法盡空者，何以言『^於何法轉名不轉法』？」 ^lun-073-33

應當從凡夫地轉，於佛地不轉！ ^lun-073-34

佛答：「若菩薩能觀色等諸法空無所有，轉諸著心，故於佛道中不轉。」 ^lun-073-35

色等法和合因緣生，菩薩知是有為過罪故，不應此中住。諸法空故，能轉著心──轉著心故名「不轉」。 ^lun-073-36

復次，阿鞞跋致菩薩入正位故，心決定不疑：「一切外道中有實智！若有實智，不名外道！」如是名阿鞞跋致相。 ^lun-073-37

問曰：今說^(1)^「^不生疑」，後說^(7)^「^深法不疑」，是二不疑有何差別？ ^lun-073-38

答曰：今「^不疑」者，四諦中如須陀洹所斷；後「不疑」者，於佛所知深法中不疑。 ^lun-073-39

是菩薩福德、智慧力故，雖不作須陀洹、未作佛，而能無此二疑。 ^lun-073-40

「^戒取」名外道戒；行[^61]此外道戒，不得涅槃。 ^lun-073-41

餘四見[^62]皆名「^邪見」[^63]。[^64] ^lun-073-42

深信業因緣果報故，不求吉事，不以華香等供養天。 ^lun-073-43

求道破憍慢根本故，常不生下賤家。 ^lun-073-44

不障他功德、常行勸助故，不生八難處。 ^lun-073-45

折薄婬欲、遠離諂媚心故，不受女人身。 ^lun-073-46

復次，餘人雖行十善道，或[^65]一、或二、或三，不能具足四種[^66]；是菩薩大悲心，深愛善法故，具足行四種。 ^lun-073-47

常修集十善道故，乃至夢中不行十不善道。 ^lun-073-48

餘人所修福德，但自為身；小菩薩雖為眾生，亦自為己；阿鞞跋致諸所作福，皆為眾生，不為其身。若福德可以與人，則盡與眾生，更自修習；但不可得與。 ^lun-073-49

故菩薩以十二部經教[^67]化眾生，亦但為眾生，不自為己[^68]。 ^lun-073-50

復次，菩薩信等五根利故，雖未作佛，於諸（572b）法能信。 ^lun-073-51

佛此中更說[^69]空因緣：「菩薩不見色等法故，無生疑處。」 ^lun-073-52

復次，是菩薩常行慈悲心故意業柔軟，意業柔軟故身、口慈業成就。 ^lun-073-53

問曰：慈悲心外道亦有，云何說是阿鞞跋致相？ ^lun-073-54

答曰：外道雖有而不深、不能遍念眾生、亦不常[^70]有、非諸法實相和合故；菩薩不爾。 ^lun-073-55

復次，是菩薩呵五欲、除五蓋，入五支初禪[^71]，不與五蓋俱。 ^lun-073-56

五蓋覆心，能耗減智慧、破佛道、開魔路故。 ^lun-073-57

是菩薩知一切有為作法虛妄不實、如幻如夢，無為法空無所有、寂滅相，是故於一切處無所愛著。[^72]於眾生中，乃至佛亦不著；於法中，乃至涅槃亦不著。 ^lun-073-58

瞋，麁罪，小菩薩已斷，故不說；愛，深微難斷，故今說。 ^lun-073-59

復次，是菩薩深入禪定故，守護一切眾生；守護一切眾生故，常一心念，不惱眾生。 ^lun-073-60

不破戒故，出入來去等安詳[^73]一心。 ^lun-073-61

「舉足下足，視地而行」者，為護眾生、為避亂心故。 ^lun-073-62

復次，是菩薩^（14）^久修集無量無邊善法，身中無八萬戶虫。 ^lun-073-63

^（13）^亦少於[^74]病痛故，衣服、臥具等常淨潔無污。 ^lun-073-64

^（14）^得諸法實相等善根力故，身中無八萬戶虫。 ^lun-073-65

心清淨故，身、口等亦清淨；離虛誑邪曲等下賤煩惱，故心清淨。 ^lun-073-66

二事清淨故，雖行世間，離諸逼迫苦惱；心不厭沒故，出過聲聞、辟支佛地。 ^lun-073-67

是菩薩貴佛道故，不貴利養；雖行頭陀，不貴是法，以是法是究竟道因緣少分，非究竟道。是名阿鞞跋致菩薩[^75]行、類、相貌。 ^lun-073-68

問曰：是菩薩未得佛道，未斷諸煩惱，云何常不生慳貪等諸惡心？ ^lun-073-69

答曰：阿鞞跋致菩薩得無生法忍時斷諸煩惱，但（572c）未斷習；若不斷者，云何常能不生諸慳貪等障道心？如《經》說：「^須陀洹乃至阿羅漢，即是菩薩無生法忍。」[^76] ^lun-073-70

`2092`復次，有人言：菩薩行六波羅蜜、深修集諸功德故，諸煩惱折薄，心中不生故，是名「常不生」。 ^lun-073-71

復次，是菩薩無量世行禪波羅蜜故，心住不動；積習般若故，深入智慧。是菩薩知法味微妙故，從他[^77]聞法一心聽受；樂法情深故，所聞若三乘法、若外道及世間法，自心妙故，皆與般若和合，不破法相。 ^lun-073-72

譬如壯夫無病，所食之物，無不消化；又如佛得最上味相，雖復苦辛不美之食，在佛口中皆是上味；又如煮石蜜欲熟時，種種物內中，皆成石蜜[^78]，妙味力盛故。菩薩亦如是，般若波羅蜜力盛[^79]故，種種諸法，能令皆與般若合為一味，無諸過罪。 ^lun-073-73

復次，「^世間事」者，菩薩所起身、口諸業，皆為憐愍度眾生故──此憐愍心皆入般若波羅蜜初門。 ^lun-073-74

又復世間諸事因緣，乃至坐、起、行步、飲食、言語，常念安隱眾生。 ^lun-073-75

是來去等法，皆入法性，如「破來去」中說。[^80] ^lun-073-76

產業之事，亦如是。 ^lun-073-77

是名阿鞞跋致相。[^81] ^lun-073-78

釋曰： ^lun-073-79

魔了了知是菩薩是阿鞞跋致者，不復沮[^116]壞；（574a）若未了了知者，則種種因緣驗試破壞──或作八大地獄，化作無數菩[^117]薩在中燒煮[^118]，語菩薩言：「此皆是阿鞞跋致，諸佛授記者；汝若受記，為受[^119]地獄記。」 ^lun-073-80

問曰：惡魔何因緣故言「行善者受地獄記」？ ^lun-073-81

答曰：惡魔以是菩薩欲代一切眾生受苦故，言受地獄記，汝若行福德生天者，則自為身，無豫[^120]眾生事。 ^lun-073-82

若菩薩聞是事，心動、疑悔，若信受魔語──當知是未受阿鞞跋致記。 ^lun-073-83

若菩薩聞是事，不疑、不動、不驚，作是念：「阿鞞跋致，得諸法實相故，不著一切法[^121]者[^122]，乃至不生小罪，何況三惡道罪！如火中有水、水中生火，無有是處！」 ^lun-073-84

復有魔作比丘被服來語菩薩：「汝先從小師聞修六波羅蜜法皆是虛妄，所集隨喜心功德亦是虛誑。汝先所聞皆是虛誑，文飾不真，非是佛口所說；今我為汝說者，真是佛法。汝疾捨之！」 ^lun-073-85

若是菩薩聞是心動、瞋、疑──當知諸佛未與受記；譬如偽金，火燒磨打，若黑[^123]、若赤、若白，乃知非真。 ^lun-073-86

若菩薩聞是不瞋、不疑，隨無生無滅、無起無作法[^124]；行於六波羅蜜相中，自知不隨於[^125]他語──當知是真阿鞞跋致。 ^lun-073-87

譬如阿羅漢漏盡故，諸魔事來不能破。 ^lun-073-88

阿鞞跋致菩薩亦如是，無能降伏者，自[^126]現前知諸法實相故；乃至魔作佛身來，所說異於法相者，亦不信受。 ^lun-073-89

譬如狗著師子皮，諸獸見之雖怖，聞聲則知是狗，何況變作餘身等！ ^lun-073-90

此中佛自說因緣：「是[^127]菩薩見色等法空故，誰當隨他語？」 ^lun-073-91

復次，惡魔來作比丘身，語菩薩言：「是六波羅蜜皆是（574b）生死道──布施等福德因緣故，欲界中受福樂；禪波羅蜜因緣故，色界中受樂；是般若波羅蜜`2099`無定相故，名虛誑法，迴轉五道中，不能自出──是生死道。人誑汝言：『是一切種智道。』我今實語：『汝取涅槃，今世盡苦！』」 ^lun-073-92

是菩薩若默[^128]然，魔即為說似道法：「若觀三十六種不淨、若觀骨人、若出入息，因是道得四禪、四無色定；汝因是禪定，可得須陀洹乃至阿羅漢。汝今此身是罪因緣所生，佛說彈指頃不讚更受身，何況久住生死中！」 ^lun-073-93

阿鞞跋致菩薩聞是事，心喜作是念：「是比丘大益我，為我說似道法；我得是似道法，即知真道。」 ^lun-073-94

如行路人，知邪逕，則知正道。 ^lun-073-95

障道亦如[^129]是。 ^lun-073-96

阿鞞跋致是大人，貴重故，不與是[^130]比丘諍語[^131]。 ^lun-073-97

魔見菩薩默然，歡喜言：「是人信受我語！」語菩薩言：「善男子！有無量菩薩供養如恒河沙等諸佛，諮問、奉行六波羅蜜及菩薩道法，面受佛教，盡受行諸菩薩行，尚不得無上道，今皆作阿羅漢，汝欲見不[^132]？」 ^lun-073-98

菩薩聞是事已，默然。 ^lun-073-99

魔於是處，即化作無數阿羅漢比丘，語菩薩言：「是諸比丘皆久行無上道，今皆取阿羅漢，汝今云何獨欲作佛？」 ^lun-073-100

阿鞞跋致即復歡喜：「是比丘為我說似道、障道法。是菩薩實行六波羅蜜諸功德，定不退墮二乘。[^133] ^lun-073-101

如佛所說，心常不離六波羅蜜等諸功德，不得無上道，無有是處！」 ^lun-073-102

菩薩若知是魔事，則大得利益而無所失。 ^lun-073-103

以是故，菩薩心不動轉，是名阿鞞跋致相。 ^lun-073-104

爾時，須菩提白佛言：「世尊！於何法轉名為不轉？」 ^lun-073-105

佛言：「（574c）於色相等法中轉還。」 ^lun-073-106

上略說，[^134]今[^135]廣說。 ^lun-073-107

若菩薩於色等相皆能轉，是名行一切法性空，得無生法忍，入菩薩位。 ^lun-073-108

「^無生法[^136]忍」者， ^lun-073-109

乃至微細法不可得，何況大！是名「無生」。 ^lun-073-110

得是無生法，不作不起諸業行，是名「得無生法忍」。[^137] ^lun-073-111

得無生法忍菩薩，是名「阿鞞跋致」。 ^lun-073-112

如是等無量行、類、相貌，是阿鞞跋致相[^138]。 ^lun-073-113

`2101`〈釋轉不轉品第五十六〉[^139] ^lun-073-114

（大正25，574c8-577a20） ^lun-073-115

釋曰： ^lun-073-116

復有阿鞞跋致菩薩相──若惡魔作是言：「^薩婆若與虛空等。」 ^lun-073-117

「薩婆若」有種種名字：或說「一切智」，或說「一切種智」，或說「無上道」，或說「無量諸佛法」，或說「菩提」──皆是「薩婆若」名字。 ^lun-073-118

此中說「薩婆若」，當知是「阿耨多羅三藐三菩提」。 ^lun-073-119

一切菩薩皆願欲得薩婆若；魔來欲壞，作是言：「^是薩婆若空無所有，但諸師誑汝耳！如虛空無所有、無色無形、不可知；薩婆若亦如是。」是故說「與虛空等」。 ^lun-073-120

「^諸法」者，六波羅蜜等趣薩婆若助道法；是法亦空。 ^lun-073-121

薩婆若亦[^179]空無所有相，是[^180]法但有名字，無有實事。 ^lun-073-122

是中無得薩婆若者、無趣薩婆若、無有助道者，汝唐受辛苦！汝師常教汝離魔`2106`事，薩婆若即是魔事[^181]。何以故？捨涅槃、取生死故。汝先所聞經、若六波羅蜜義[^182]，非是佛法，皆是人造。汝今疾悔，捨是邪心；若不捨，長夜受三惡道苦。 ^lun-073-123

阿鞞跋致菩薩聞是事，即覺知魔事：是魔毀呰薩婆若，欲令我遠離阿耨多羅三藐三菩提。 ^lun-073-124

何以故？一切法雖空無所有，而凡夫眾生顛倒覆心故，不知、不見；我亦當以自相空莊嚴得一切智，為眾生說法。[^183] ^lun-073-125

若一切法空，我以實莊嚴，是不相應；若諸法空，莊嚴亦空者，是則相稱。 ^lun-073-126

為眾生說法，亦如是。 ^lun-073-127

「^令眾生得須陀洹果」，須陀洹果有二種：一者，三結斷──無為法，二者，空、無相、（576a）無作三昧相應──有為須陀洹果。 ^lun-073-128

是二皆空──有為法中，三解脫門故空；無為法中，無生、無住、無滅相故即是空。 ^lun-073-129

乃至阿耨多羅三藐三菩提，亦如是。 ^lun-073-130

阿鞞跋致菩薩，從初發意已來，聞是法[^184]，堅固其心，不動、不轉。 ^lun-073-131

一切諸煩惱箭不入故，名為「^堅」。 ^lun-073-132

一切外道魔民不能轉故，名「^不動」。 ^lun-073-133

於阿耨多羅三藐三菩提不退故，名「^不轉」。 ^lun-073-134

是菩薩以如是三種心，行六波羅蜜，入菩薩位。 ^lun-073-135

「菩薩位」義，如先說[^185]。 ^lun-073-136

是名入菩薩位。 ^lun-073-137

入菩薩位者，名阿鞞跋致。 ^lun-073-138

須菩提問：「不轉故名阿鞞跋致？轉故名阿鞞跋致？」 ^lun-073-139

佛二種答，以二諦故──所謂世諦、第一義諦。[^186] ^lun-073-140

若菩薩入菩薩位，轉聲聞、辟支佛心，直入菩薩位，是名「^轉」。 ^lun-073-141

「^不轉」者，入阿鞞跋致第一義，諸法一相中，所謂「無相」，尚無一乘定相，何況三乘！[^187]則無所轉；無所轉故，名阿鞞跋致。 ^lun-073-142

復次，阿鞞跋致雖行欲界法度眾生，於禪定出入自在；於禪定自在故，若欲教化他人修四念處乃至八聖道分、三解脫門乃至五神通，皆得[^188]自在。 ^lun-073-143

雖入禪定，其心清淨柔軟[^189]故，不受長壽天福，於欲界教化。 ^lun-073-144

雖修四念處道法，亦不證須陀洹果，乃至不證辟支佛道。 ^lun-073-145

是菩薩觀十方國土，知何處有可利益眾生處，故為受身生其國。 ^lun-073-146

如是等名阿鞞跋致相。 ^lun-073-147

是菩薩一心深念，常不離阿耨多羅三藐三菩提故，但貴阿耨多羅三藐三菩提，不貴餘事──所謂諸佛三十二相金色身。 ^lun-073-148

不捨本願度眾生故，不貴聲聞、辟支佛道。 ^lun-073-149

是人貴無所得、畢竟空故，不貴（576b）是布施，乃至不貴種善根，何況五欲世間利養！ ^lun-073-150

何以故？菩薩觀一切法自相空，不見實[^190]定法可生貴心。 ^lun-073-151

復次，有人有所貪貴故，心動、不能自安──若得則歡喜，失則憂[^191]慼；菩薩無所貴、無所貪故，至於得失，心清淨不動故。 ^lun-073-152

身行、口行調和不異故，身四威儀一心常念，無所違失。 ^lun-073-153

復次，深入禪波羅蜜故，身四威儀無所違失。 ^lun-073-154

是[^192]阿鞞跋致菩薩相。 ^lun-073-155

問曰：經中說：「阿鞞跋致菩薩方便力，為利益眾生故受五欲。」是[^193]何等方便？ ^lun-073-156

答曰： ^lun-073-157

譬如以鉗取火，雖捉而不燒。 ^lun-073-158

五欲如火，能燒人善根。 ^lun-073-159

是菩薩思惟：「我出家一身，云何能以布施攝眾生？眾生多須飲食、衣服，須法者少。」 ^lun-073-160

菩薩為攝眾生故，故生富貴家；布施眾生，恣其所須，出家、在家眾生，能廣利益；譬如大地[^194]，人民、鳥獸皆蒙利潤。 ^lun-073-161

是時四種行六波羅蜜。 ^lun-073-162

若出家讚布施，或有人言：「汝自一身無財，但教人施。」則不信受。 ^lun-073-163

是故菩薩方便作白衣，以財充滿一切而勸行施，人則信受。 ^lun-073-164

是菩薩或作轉輪聖王，心念施時，則滿閻浮提珍寶；如頂生王宮殿中，心生欲寶，則寶至于膝。[^195]或作帝釋、或作梵王，能雨珍寶滿三千世界，供養於佛，充滿一切。 ^lun-073-165

為攝眾生故，而自不受。 ^lun-073-166

人受五欲，則心生憍慢，凌易於人。 ^lun-073-167

是人常斷婬欲故，諸煩惱薄，不生憍慢；不生憍慢故，不凌易眾生。 ^lun-073-168

是名阿鞞跋致相。 ^lun-073-169

復次，若菩薩得無生法忍、入菩薩位、得受記，即時執金剛神王等法應隨逐守護；得佛道時，則現其身，時[^196]令（576c）人見。 ^lun-073-170

此中自說因緣：「若人、若非人無能破壞。」 ^lun-073-171

人破者，若殺、若縛、若論議得勝等。 ^lun-073-172

非人破者，與病[^197]，令狂，若奪命，若作惡身令其恐怖，若變作佛身說邪道。 ^lun-073-173

如是等不能折伏菩薩。 ^lun-073-174

問曰：若為金剛神王所守護者，菩薩自[^198]無有力？ ^lun-073-175

答曰：菩薩亦自有力。復以菩薩功德故，能使金剛神所守護；金剛神所守護故，雖未得法身，而功德增益。 ^lun-073-176

又使天神見金剛神侍衛故，益加敬畏。 ^lun-073-177

「^具足菩薩根」者，如人無眼等五情根，則無異木石；五情力故，能見、能聞。菩薩心中無信等五根，即是凡夫，不入聖數。 ^lun-073-178

問曰：如《阿毘曇經》說[^199]：「^誰成就五根？答曰[^200]：不斷善根者。」[^201]今何以言「無信等五根，即是凡夫」？ ^lun-073-179

答曰：不斷善根眾生雖成就五根，而不能發起為用；譬如小兒雖成就煩惱婬欲等，未能發用，故言無。信等五根亦如是，眾生雖有，不發不用，是故不數。[^202] ^lun-073-180

信等五根有二種：一者、屬聲聞、辟支佛，二者、屬佛、諸菩薩。[^203] ^lun-073-181

屬聲聞、辟支佛道[^204]五根，能深信涅槃，能以智慧知世間無常、空[^205]，能知涅`2110`槃寂滅。 ^lun-073-182

菩薩五根，能[^206]生深[^207]慈悲心於怨惡眾生，亦能觀諸法實相──所謂無生無滅等；雖未得佛，亦能信受佛事。 ^lun-073-183

復有以菩薩根故，能見、能聞、能知諸佛神通力，非諸聲聞、辟支佛所及。 ^lun-073-184

如《不可思議解脫經》中說：「^舍利弗、目連、須菩提等雖在佛左右，以無菩薩根故，不見是大菩薩會及所有神通力，亦不聞佛說不可思議解脫。」[^208] ^lun-073-185

是故說：「若菩薩具足得是信等五根故，名阿（577a）鞞跋致。」 ^lun-073-186

問曰：餘經中說「善人身、口、意業無惡」，「知恩[^209]、報恩」，「能為一切眾生故，自捨身樂，安隱眾生」，「有所利益，不求果報」──如是[^210]等上人相；何以故但說「不散亂心行無上道一事，名為上人」？ ^lun-073-187

答曰：此中佛自略說：一心不散亂，盡攝諸善法。 ^lun-073-188

何以故？貪重佛道故；一切諸煩惱折薄，是故於眾生深加慈心，能自以身命給施，何況不知報恩等！ ^lun-073-189

常一心念阿耨多羅三藐三菩提，清淨持戒故，不行邪命，所謂不作祝[^211]術、合藥。 ^lun-073-190

「^祝術」者，能翳[^212]身令人不見，能變人為畜獸，如是等種種祝術。 ^lun-073-191

「^合藥」者，餌食[^213]求仙，亦合和[^214]諸藥療疾，求財及求名聲。 ^lun-073-192

「^祝鬼」者，有人欲知未來事，祝鬼令著男女，問其吉凶、生男生女、壽命脩[^215]短、豐樂勝負等。 ^lun-073-193

若有作者，為攝眾生，破其憍慢，不為財利名聞。 ^lun-073-194

何以故？是人知一切諸法自相空故，不見諸法相──所謂己身、妻子、男女等；不見是相故，不行邪命。 ^lun-073-195

---

[^1]: （（大智度論釋阿毘跋致品第五十五（卷七十三）））十八字＝（（大智度論卷第七十三釋第五十五品不退品））十八字【宮】，（（摩訶般若波羅蜜阿鞞跋致第五十四七十三））十八字【聖】，（（摩訶般若波羅蜜品第五十四阿鞞跋致））十六字【石】。（大正25，570d，n.5）

[^2]: 〔【經】〕－【宋】【宮】【石】，不分卷【石】。（大正25，570d，n.6）

[^3]: 《大智度論》卷74云〈56
轉不轉品〉：「^上來種種說阿鞞跋致相貌，今說其行事──所謂教化眾生、淨佛世界，從諸佛所新種善根，從一佛諮問諸佛諸深法要及種種度眾生門。」（大正25，579a15-19）今據此將〈55
阿毘跋致品〉至〈56
轉不轉品〉之內容分為二大科：壹、阿鞞跋致菩薩之相貌，貳、阿鞞跋致菩薩所行之事。

[^4]: （1）《大品經義疏》卷9〈55 不退品〉：

^就文有六品，識經即是第二大段，明上根人行相。就文為兩品^※^明上行人相；第二〈深奧〉去至〈不證品〉中，秤歎阿鞞菩薩行位無異。就初為二：第一、明阿鞞菩薩體相，二、明阿鞞無生果報相也。（卍新續藏24，305b21-24）

※案：「兩品」即〈55 阿毘跋致品〉及〈56 轉不轉品〉。

（2）參見《大智度論》卷73〈55
阿毘跋致品〉：「^自上事，是阿鞞跋致正體；自是以下，盡是畢竟空行果。」（大正25，571c5-6）

[^5]: 相＝根【石】。（大正25，570d，n.7）

[^6]: 《大般若波羅蜜多經》卷448〈53 不退轉品〉：

^爾時具壽善現復白佛言：「世尊！我等當以何行、狀、相知是不退轉菩薩摩訶薩？」（大正7，260b18-19）

[^7]: 《大般若波羅蜜多經》卷448〈53 不退轉品〉：

^佛告善現：「若菩薩摩訶薩能如實知諸異生地、諸聲聞地、諸獨覺地、諸菩薩地、諸如來地，如是諸地雖說有異，而於諸法真如理中，無變異、無分別，皆無二無二分。是菩薩摩訶薩雖實悟入諸法真如，而於真如無所分別，以無所得為方便故。是菩薩摩訶薩既實悟入諸法真如，雖聞真如與一切法無二無別而無滯礙。所以者何？真如與法不可說一，不可說異，不可說俱及不俱故。法界乃至不思議界亦復如是。」（大正7，260b19-29）

[^8]: 《大品經義疏》卷9：

^「亦不作無益語」下第二，明無生果。論云：上明阿鞞正體，自下盡是畢竟空、無生忍故，能不說無益語及諸魔不能，故是行果報也。（卍新續藏24，305c11-14）

[^9]: 《大般若波羅蜜多經》卷448〈53
不退轉品〉：「^是菩薩摩訶薩終不率爾而發語言，諸有所說皆引義利，若無義利終不發言。是菩薩摩訶薩終不觀他好惡長短，平等憐愍而為說法。是菩薩摩訶薩不觀法師種姓好惡，唯求所說微妙法義。善現！不退轉菩薩摩訶薩具如是等諸行、狀、相，應以如是諸行、狀、相知是不退轉菩薩摩訶薩。」（大正7，260b29-c6）

[^10]: 〔等〕－【宋】【元】【明】【宮】。（大正25，570d，n.9）

[^11]: （以）＋知【宋】【元】【明】【宮】。（大正25，570d，n.10）

[^12]: 〔菩薩摩訶薩能觀〕七字－【宋】【元】【明】【宮】。（大正25，570d，n.11）

[^13]: 《大般若波羅蜜多經》卷448〈53 不退轉品〉：

^爾時，善現復白佛言：「何等名為諸行、狀、相？」

佛言：「善現！諸法無行、無狀、無相，當知是為諸行、狀、相。」（大正7，260c6-9）

[^14]: 於＋（行）【石】。（大正25，570d，n.13）

[^15]: 《大般若波羅蜜多經》卷448〈53 不退轉品〉：

^具壽善現復白佛言：「若一切法無行、狀、相，是菩薩摩訶薩於何轉故名不退轉？」（大正7，260c9-10）

[^16]: 《大般若波羅蜜多經》卷448〈53 不退轉品〉：

^佛言：「善現！是菩薩摩訶薩於色轉故名不退轉，於受、想、行、識轉故名不退轉。......於異生地轉故名不退轉，於聲聞地、獨覺地、菩薩地、如來地轉故名不退轉，於一切菩薩摩訶薩行轉故名不退轉，於諸佛無上正等菩提轉故名不退轉。何以故？善現！色自性無所有，受、想、行、識自性無所有，如是乃至一切菩薩摩訶薩行自性無所有，諸佛無上正等菩提自性無所有，是菩薩摩訶薩於中不住故名為轉，由不轉故說名不退轉菩薩摩訶薩。若菩薩摩訶薩能如是知，是名不退轉菩薩摩訶薩。」（大正7，260c10-261a24）

[^17]: 《大品經義疏》卷9〈55 不退品〉：

^「不觀外道」下第二，廣說行轉，即釋四章門，即兩釋。初門為三，第一、明離內過為上人行相，二、離惡為上人行相，三、雙結三^※^轉為上人行相。（卍新續藏24，306a6-8）

※案：「三」一作「二」。（卍新續藏24，306d，n.1）

[^18]: 《大般若波羅蜜多經》卷448〈53
不退轉品〉：「^復次，善現！一切不退轉菩薩摩訶薩，終不樂觀外道沙門、婆羅門等形相言說，彼諸沙門、婆羅門等於所知法實知實見，或能施設正見法門無有是處。」（大正7，261a24-27）

[^19]: 餘＝諸【宋】【元】【明】【宮】。（大正25，570d，n.15）

[^20]: 《大般若波羅蜜多經》卷448〈53
不退轉品〉：「^復次，善現！一切不退轉菩薩摩訶薩，於佛善說法毘奈耶不生疑惑，於世間事無戒禁取、不墮惡見，不執世俗諸吉祥事以為清淨，終不禮敬諸餘天神，如諸世間外道所事，決定不以種種花鬘、塗散等香、衣服、瓔珞、寶幢、幡蓋、伎樂、燈明供養天神及諸外道。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，261a27-b6）

[^21]: 《大正藏》原作「不」，今依《高麗藏》作「下」（第14冊，1105a16）。

[^22]: （亦）＋不【宋】【元】【明】【宮】。（大正25，570d，n.16）

[^23]: 《大般若波羅蜜多經》卷448〈53
不退轉品〉：「^復次，善現！一切不退轉菩薩摩訶薩常樂受行十善業道，自離害生命，亦勸他離害生命，恒正稱揚離害生命法，歡喜讚歎離害生命者，乃至自離邪見，亦勸他離邪見，恒正稱揚離邪見法，歡喜讚歎離邪見者。是菩薩摩訶薩乃至夢中亦不現起十惡業道，況在覺時！善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，261b12-19）

[^24]: 《大般若波羅蜜多經》卷448〈53
不退轉品〉：「^復次，善現！一切不退轉菩薩摩訶薩普為饒益一切有情，以無所得而為方便，恒修布施乃至般若波羅蜜多常無間斷。善現！若菩薩摩訶薩成就如是諸行狀相，知是不退轉菩薩摩訶薩。」（大正7，261b20-24）

[^25]: 受＋（持）【元】【明】。（大正25，570d，n.18）

[^26]: 讀誦＝誦讀【宋】【宮】。（大正25，570d，n.19）

[^27]: 姤＝妬【宋】【元】【明】【宮】。（大正25，570d，n.20）

[^28]: 《大般若波羅蜜多經》卷448〈53 不退轉品〉：

^復次，善現！一切不退轉菩薩摩訶薩，諸所受持、思惟、讀誦契經、應頌、記別、諷頌、自說、緣起、本事、本生、方廣、希法、譬喻、論議，一切皆令究竟通利，以如是法常樂布施一切有情，恒作是念：「云何當令諸有情類求正法願皆得滿足？以無所得而為方便，復持如是法施善根，與諸有情平等共有迴向無上正等菩提。」善現！若菩薩摩訶薩成就如是諸行、狀、相，知是不退轉菩薩摩訶薩。（大正7，261b24-c3）

[^29]: 〔是〕－【宋】【宮】。（大正25，570d，n.21）

[^30]: 《大般若波羅蜜多經》卷448〈53
不退轉品〉：「^復次，善現！一切不退轉菩薩摩訶薩於佛所說甚深法門，終不生於疑惑猶豫。何以故？善現！是菩薩摩訶薩不見有法，若色、若受、想、行、識，可於其中疑惑猶豫。如是乃至不見有法，若一切菩薩摩訶薩行、若諸佛無上正等菩提，可於其中疑惑猶豫。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，261c3-10）

[^31]: 軟＝濡【石】。（大正25，570d，n.22）

[^32]: 庠序：2.安詳肅穆。庠，通" 詳
"。安詳。（《漢語大詞典》（三），p.1230）

[^33]: 《大般若波羅蜜多經》卷448〈53
不退轉品〉：「^復次，善現！一切不退轉菩薩摩訶薩，成就調柔身、語、意業，於諸有情心無罣礙，恒常成就慈、悲、喜、捨等，起相應身、語、意業，決定不與五蓋共居，所謂貪欲、瞋恚、惛沈睡眠、掉舉惡作、疑蓋，一切隨眠皆已摧伏，一切結縛隨煩惱纏皆永不起。入出往來心不迷謬，恒時安住正念正知，進止威儀、行住坐臥、舉足下足亦復如是，諸所遊履必觀其地，安庠繫念直視而行，運動語言曾無卒暴。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，261c10-20）

[^34]: 所著＝所可著【聖】。（大正25，571d，n.1）

[^35]: 《大般若波羅蜜多經》卷448〈53
不退轉品〉：「^復次，善現！一切不退轉菩薩摩訶薩諸所受用臥具衣服，皆常香潔無諸臭穢，亦無垢膩、蟣虱等蟲，心樂清華，身無疾病。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，261c20-25）

[^36]: 過出＝出過【元】【明】。（大正25，571d，n.2）

[^37]: （1）戶虫＝蟲戶【宋】【元】【明】，＝虫戶【宮】。（大正25，571d，n.3）

（2）案：戶虫（kṛmi-kula），即「虫的群集」。

[^38]: 《大般若波羅蜜多經》卷448〈53
不退轉品〉：「^復次，善現！一切不退轉菩薩摩訶薩身心清淨，非如常人身中恒為八萬戶蟲之所侵食。何以故？是諸菩薩善根增上出過世間，所受身形內外清淨故，無蟲類侵食其身。如如善根漸漸增益，如是如是身心轉淨。由此因緣，是諸菩薩身心堅固逾於金剛，不為違緣之所侵惱，所謂寒熱、飢渴、蚊虻、風日、毒蟲、刀杖等類，及諸纏結不能侵惱。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，261c25-262a5）

[^39]: 《大般若波羅蜜多經》卷448〈53 不退轉品〉：

^爾時，具壽善現白佛言：「世尊！如是不退轉菩薩摩訶薩，云何常得身、語、意淨？」

佛告善現：「是菩薩摩訶薩如如善根漸漸增長，如是如是身、語、意曲，由善根力所除遣故，窮未來際畢竟不起，由此常得身、語、意淨。復次，善現！是菩薩摩訶薩身三、語四、意三妙行常現在前故，一切時身、語、意淨，由此淨故，超過聲聞及獨覺地，已入菩薩正性離生不證實際，常樂成熟一切有情、嚴淨佛土，由斯常得身、語、意淨，住菩薩位堅固不動。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，262a6-17）

[^40]: 詳見《大智度論》卷68〈47 兩不和合品〉（大正25，537a19-23）。

[^41]: 《大般若波羅蜜多經》卷448〈53
不退轉品〉：「^復次，善現！一切不退轉菩薩摩訶薩不重利養，不侚名譽，於諸飲食、衣服、臥具、房舍、資財皆不貪染，雖受十二杜多功德，而於其中都無所恃，畢竟不起慳貪、破戒、忿恚、懈怠、散亂、愚癡及餘種種煩惱纏結相應之心。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，262a17-23）

[^42]: 要要：隨所聽聞世出世間法，皆能方便會入般若甚深理趣。諸所造作世間事業，亦以般若會入法性，不見一事出法性者。設有不與法性相應，亦能方便會入般若甚深理趣。（印順法師，《大智度論筆記》［E015］p.312）

[^43]: 《大般若波羅蜜多經》卷448〈53
不退轉品〉：「^復次，善現！一切不退轉菩薩摩訶薩覺慧堅猛能深悟入，聽聞正法恭敬信受，繫念思惟究竟理趣，隨所聽聞世、出世法，皆能方便會入般若波羅蜜多甚深理趣，諸所造作世間事業，亦依般若波羅蜜多會入法性，不見一事出法性者，設有不與法性相應，亦能方便會入般若波羅蜜多甚深理趣，由此不見出法性者。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，262a23-b3）

[^44]: 〔【論】〕－【宋】【宮】。（大正25，571d，n.6）

[^45]: 《正觀》（6），pp.185-186：參見《大智度論》卷36〈3
習相應品〉（大正25，324c20-325a16）、卷38〈4
往生品〉（大正25，342a11-b5）、卷39〈4
往生品〉（大正25，343b13-20）、卷42〈9
集散品〉（大正25，365b17-c5）、卷62〈41
信謗品〉（大正25，500b28-c9）、卷71〈53
趣一切智品〉（大正25，561b21-c23）。

[^46]: 〔波羅蜜相〕－【宋】【元】【明】【宮】。（大正25，571d，n.9）

[^47]: 受職：接受上級委派的職務。（《漢語大詞典》（二），p.888）

[^48]: 行＝相【宋】【元】【明】【宮】【聖】【石】。（大正25，571d，n.10）

[^49]: 鞞跋＝維越【聖】【石】，但聖本傍註有「鞞跋或本」四字。（大正25，571d，n.11）

[^50]: 更＝便【聖】。（大正25，571d，n.12）

[^51]: 不＝非【聖】【石】。（大正25，571d，n.13）

[^52]: 語＝說【宋】【元】【明】【宮】。（大正25，571d，n.14）

[^53]: 穬＝獷【宋】【元】【明】【宮】。（大正25，571d，n.15）

[^54]: 參見《雜阿含經》卷18（497經）：

^佛告舍利弗：「若比丘令心安住五法，得舉他罪。云何為五？實，非不實；時，不非時；義饒益，非非義饒益；柔軟，不麁澁；慈心，不瞋恚。舍利弗！舉罪比丘具此五法，得舉他罪。」（大正2，129b28-c3）

[^55]: 乘＝於【明】。（大正25，571d，n.16）

[^56]: 教詔：教誨，教訓。（《漢語大詞典》（五），p.450）

[^57]: ┌有已得神通。

阿鞞跋致有二
┴有未得神通。　　（印順法師，《大智度論筆記》〔B027〕p.165）

[^58]: 相類＝類相貌【宋】＊【元】＊【明】＊，＝類相【宮】。（大正25，571d，n.17）

[^59]: 切＋（法）【聖】。（大正25，572d，n.1）

[^60]: 提＋（以）【宋】【元】【明】【宮】。（大正25，572d，n.2）

[^61]: （人）＋行【元】。（大正25，572d，n.3）

[^62]: 餘四見：1、身見，2、邊見，3、邪見，4、見取見。

[^63]: 印順法師，《中觀論頌講記》，pp.534-535：「^平常說：身見、邊見、邪見、見取、戒禁取，此五見中的邪見，是特殊的，也就是約別義說的。這邪見，指不信三寶、四諦，否認因果罪福，否認輪迴及解脫等，是外道所起的不正見。本品（〈觀邪見品〉）^說的邪見，主要的是我見、邊見，就是以自我見為根本，引發或斷或常的邊執見。」

[^64]: 五見。（印順法師，《大智度論筆記》［E015］p.312）

[^65]: 或＝成【元】。（大正25，572d，n.4）

[^66]: 案：「四種」，即於道法「自作、教他、讚歎法、歡喜讚歎行法者」。

[^67]: （雖）＋教【聖】【石】。（大正25，572d，n.5）

[^68]: 案：《大正藏》原作「已」，今依前後文義改作「己」。印順法師，《大智度論》（標點本），p.2720亦作「己」。

[^69]: 說＝語【宋】【元】。（大正25，572d，n.6）

[^70]: 不常＝常不【聖】【石】。（大正25，572d，n.7）

[^71]: 五支初禪：覺、觀、喜、樂、一心。

[^72]: 為、無為皆空。（印順法師，《大智度論筆記》［E015］p.312）

[^73]: 詳＝痒【元】【明】。（大正25，572d，n.9）

[^74]: 〔於〕－【宋】【元】【明】【宮】。（大正25，572d，n.10）

[^75]: 薩＋（摩訶薩）【聖】【石】。（大正25，572d，n.11）

[^76]: （1）《正觀》（6），pp.130-131：參見《摩訶般若波羅蜜經》卷15〈50
成辦品〉（大正8，328b22-27）、卷22〈74
遍學品〉（大正8，381b23-26）、卷23〈77
六喻品〉（大正8，390c29-391a4）。《放光般若經》卷11〈51
大事興品〉（大正8，79b23-24）、卷17〈74
教化眾生品〉（大正8，118b6-8），《放光般若經》卷17〈77
有相品〉（大正8，124b26-27）。Pañcaviṃśati（KIMURA,Ⅳ），p.80；（KIMURA,Ⅴ），p.155。

（2）小智小斷是菩薩無生忍：菩薩得忍，斷煩惱，不斷習，與小乘四果齊。（印順法師，《大智度論筆記》［E014］p.311）

[^77]: 他＝佛【聖】【石】。（大正25，572d，n.12）

[^78]: 石＝為【石】。（大正25，572d，n.13）

[^79]: 盛＝成【石】。（大正25，572d，n.14）

[^80]: 《正觀》（6），pp.185-186：參見《大智度論》卷19（大正25，205b-c）、卷51〈23
含受品〉（大正25，427b-428a）。

[^81]: 卷第七十三終【石】，相＋（大智度經卷第七十三）【石】。（大正25，572d，n.15）

[^82]: 卷第七十四首【石】，卷首題下石本有「轉不轉品」四字品題，〔經〕－【宋】【宮】。（大正25，572d，n.16）

[^83]: 〔若〕－【宋】【宮】。（大正25，572d，n.17）

[^84]: （1）《大品經義疏》卷9〈55 不退品〉：

^「八大地獄」下第二，離外道為上人行相。（卍新續藏24，306a20）

（2）八大地獄：1、活大地獄，2、黑繩大地獄，3、合會大地獄，4、叫喚大地獄，5、大叫喚大地獄，6、熱大地獄，7、大熱大地獄，8、阿鼻大地獄。參見《大智度論》卷16〈1
序品〉（大正25，175c18-176c19）。

[^85]: 授＝受【石】。（大正25，572d，n.19）

[^86]: 如＝知【宋】【元】【明】【宮】。（大正25，572d，n.20）

[^87]: 《大般若波羅蜜多經》卷448〈53 不退轉品〉：

^復次，善現！一切不退轉菩薩摩訶薩，設有惡魔現前化作八大地獄，復於一一大地獄中，化作無量無邊菩薩，皆被猛焰交徹燒然，各受辛酸楚毒大苦，作是化已，語不退轉諸菩薩言：「此諸菩薩皆受無上正等菩提不退轉記故，墮如是大地獄中，恒受如斯種種劇苦。汝等菩薩既受無上正等菩提不退轉記，亦當墮此大地獄中受諸劇苦。佛授汝等大地獄中受極苦記，非授無上正等菩提不退轉記，是故汝等應速棄捨大菩提心，可得免脫大地獄苦，生於天上或生人中，受諸富樂。」是時，不退轉菩薩摩訶薩，見聞此事其心不動亦不驚疑，但作是念：「受不退轉記菩薩摩訶薩，若墮地獄、傍生、鬼界、阿素洛中必無是處。所以者何？不退轉位菩薩，定無不善業故，亦無善業招苦果故，諸佛定無虛誑語故，如來所說皆為利樂一切有情，大慈悲心所流出故，所見聞者定是惡魔所作所說。」善現！若菩薩摩訶薩成就如是諸行、狀、相，知是不退轉菩薩摩訶薩。（大正7，262b3-22）

[^88]: 修行＝淨修【元】【明】，＝修【聖】【石】。（大正25，573d，n.1）

[^89]: 《大般若波羅蜜多經》卷448〈53 不退轉品〉：

^復次，善現！一切不退轉菩薩摩訶薩設有惡魔作沙門像，來至其所說如是言：「汝先所聞應修布施波羅蜜多令速圓滿，應修淨戒、安忍、精進、靜慮、般若波羅蜜多令速圓滿，如是乃至應證無上正等菩提──如是所聞皆為邪說，應速棄捨勿謂為真。又汝先聞應於過去未來現在一切如來、應、正等覺及諸弟子，從初發心乃至法住，其中所有功德善根，皆生隨喜一切合集，與諸有情平等共有迴求無上正等菩提──如是所聞亦為邪說，應速棄捨勿謂為真。若汝捨彼所說邪法，我當教汝真實佛法，令汝修學疾證無上正等菩提。汝先所聞非真佛語，是文頌者虛妄撰集，我之所說是真佛語，令汝速證所求無上正等菩提。」（大正7，262b22-c7）

[^90]: 《大般若波羅蜜多經》卷448〈53
不退轉品〉：「^善現！若菩薩摩訶薩聞如是語心動驚疑，當知未受不退轉記，彼於無上正等菩提猶未決定，未名不退轉菩薩摩訶薩。」（大正7，262c7-10）

[^91]: 羅漢現見諸法實相。（印順法師，《大智度論筆記》［E021］p.320）

[^92]: 〔何況〕－【聖】【石】。（大正25，573d，n.3）

[^93]: 《大般若波羅蜜多經》卷448〈53
不退轉品〉：「^善現！若菩薩摩訶薩聞如是語，其心不動亦不驚疑，但隨無作、無相、無生法性而住，是菩薩摩訶薩諸有所作不信他語，不隨他教而修布施波羅蜜多，不隨他教而修淨戒、安忍、精進、靜慮、般若波羅蜜多，乃至不隨他教而趣無上正等菩提，當知如是菩薩摩訶薩已於無上正等菩提得不退轉。

善現！如漏盡阿羅漢諸有所為，不信他語現證法性無惑無疑，一切惡魔不能傾動；如是不退轉菩薩摩訶薩，一切聲聞、獨覺、外道、諸惡魔等不能破壞、折伏其心，令於菩提而生退屈。善現！是菩薩摩訶薩決定已住不退轉地，所有事業皆自審思，非但信他而便起作，乃至如來、應、正等覺所有言教，尚不輕爾信受奉行，況信聲聞、獨覺、外道、惡魔等語而有所作！是諸菩薩諸有所為，但信他行終無是處。何以故？善現！是菩薩摩訶薩不見有法可信行者。所以者何？善現！是諸菩薩不見有色可信行者，不見有受、想、行、識可信行者，亦不見有色真如可信行者，不見有受、想、行、識真如可信行者，如是乃至不見有諸佛無上正等菩提可信行者，亦不見有諸佛無上正等菩提真如可信行者。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，262c10-263a4）

[^94]: 〔惡〕－【宋】【元】【明】【宮】。（大正25，573d，n.4）

[^95]: 是＝此【元】【明】。（大正25，573d，n.5）

[^96]: （是）＋三【元】。（大正25，573d，n.6）

[^97]: 繫＋（觀不淨）【元】。（大正25，573d，n.7）

[^98]: 〔未〕－【宋】【元】。（大正25，573d，n.8）

[^99]: 《大般若波羅蜜多經》卷448〈53 不退轉品〉：

^復次，善現！一切不退轉菩薩摩訶薩設有惡魔作苾芻像，來詣其所唱如是言：「汝等所行是生死法，非菩薩行，非由此得一切智智。汝等今應修盡苦道，速盡眾苦證般涅槃。」是時，惡魔即為菩薩說墮生死相似道法，所謂骨想、或青瘀想、或膿爛想、或膖脹想、或蟲食想、或異赤想、或慈、或悲、或喜、或捨、或四靜慮、或四無色，告菩薩言：「此是真道真行，汝用此道此行當得預流果，乃至當得獨覺菩提。汝由此道由此行故，速盡一切生老病死，何用久受生死苦為？現在苦身尚應厭捨，況更求受當來苦身！宜自審思捨先所信。」（大正7，263a4-16）

[^100]: 《大般若波羅蜜多經》卷448〈53 不退轉品〉：

^善現！是菩薩摩訶薩聞彼語時，其心不動亦不驚疑，但作是念：「今此苾芻益我不少，能為我說相似道法，令我識知此道不能證預流果乃至不證獨覺菩提，況當能證所求無上正等菩提！」是菩薩摩訶薩作此念已，深生歡喜，復作是念：「今此苾芻甚為益我，方便為我說障道法，令我識知障道法已，於三乘道自在修學。」（大正7，263a16-24）

[^101]: 蜜＋（多）【聖】。（大正25，573d，n.9）

[^102]: 諮問：咨詢，請教。（《漢語大詞典》（十一），p.350）

[^103]: 〔能〕－【宋】【元】【明】【宮】。（大正25，573d，n.10）

[^104]: 行＝法【宮】【聖】【石】。（大正25，573d，n.12）

[^105]: 《大般若波羅蜜多經》卷448〈53
不退轉品〉：「^善現！是菩薩摩訶薩，見聞此已，即作是念：定為惡魔化作如此苾芻形像擾亂我心，因說障礙相似道法，必無菩薩摩訶薩眾修行般若波羅蜜多至圓滿位不證無上正等菩提，退墮聲聞或獨覺地。」（大正7，263c4-8）

[^106]: 提＋（心）【宋】【宮】。（大正25，573d，n.13）

[^107]: 《大般若波羅蜜多經》卷448〈53 不退轉品〉：

^善現！是菩薩摩訶薩見聞此已，即作是念：「定為惡魔化作如此苾芻形像擾亂我心，因說障礙相似道法，必無菩薩摩訶薩眾修行般若波羅蜜多至圓滿位，不證無上正等菩提，退墮聲聞或獨覺地。」爾時，菩薩復作是念：「若菩薩摩訶薩修行布施乃至般若波羅蜜多至圓滿位，不證無上正等菩提必無是處；乃至修行一切智、道相智、一切相智至圓滿位，不證無上正等菩提必無是處。」善現！若菩薩摩訶薩成就如是諸行、狀、相，知是不退轉菩薩摩訶薩。（大正7，263c4-14）

[^108]: （若）＋菩【元】【明】。（大正25，573d，n.14）

[^109]: （復）＋作【元】【明】【聖】【石】。（大正25，573d，n.15）

[^110]: 《大品經義疏》卷9：

^「復次，須菩提！菩薩作是念」下第三，雙結^※^：初結內過「若菩薩覺知」下，結外緣也。（卍新續藏24，306b10-11）

※案：「雙」之下疑缺「結」字，今補上。

[^111]: 《大般若波羅蜜多經》卷448〈53 不退轉品〉：

^復次，善現！一切不退轉菩薩摩訶薩恒作是念：「若菩薩摩訶薩如諸佛教精勤修學，常不遠離布施、淨戒、安忍、精進、靜慮、般若波羅蜜多所攝妙行相應作意，常不遠離一切智智相應作意，常以方便勸諸有情，精勤修學布施、淨戒、安忍、精進、靜慮、般若波羅蜜多，是菩薩摩訶薩決定不退六波羅蜜多，乃至決定不退一切相智，必證無上正等菩提。」善現！若菩薩摩訶薩成就如是諸行、狀、相，知是不退轉菩薩摩訶薩。（大正7，263c14-23）

[^112]: 《大般若波羅蜜多經》卷448〈53 不退轉品〉：

^復次，善現！一切不退轉菩薩摩訶薩恒作是念：「若菩薩摩訶薩覺知魔事不隨魔事，覺知惡友不隨惡友語，覺知境界不隨境界轉，是菩薩摩訶薩決定不退六波羅蜜多，乃至決定不退一切相智，必證無上正等菩提。」善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，263c23-264a1）

[^113]: 《大般若波羅蜜多經》卷449〈54 轉不轉品〉：

^爾時具壽善現白佛言：「世尊！如是不退轉菩薩摩訶薩，為但名不退轉？為亦名退轉耶？」（大正7，264a16-17）

[^114]: 〔得無生法忍〕－【宋】【宮】。（大正25，573d，n.17）

[^115]: 《大般若波羅蜜多經》卷449〈54 轉不轉品〉：

^佛告善現：「如是不退轉菩薩摩訶薩，既名不退轉，亦得名退轉。」

具壽善現白言：「世尊！如是不退轉菩薩摩訶薩，以何因緣名不退轉？復何因緣亦名退轉？」

佛言：「善現！如是不退轉菩薩摩訶薩定於聲聞、獨覺等地不復退墮，必得無上正等菩提；由是因緣名不退轉。然於法想有退轉故，亦名退轉。」

爾時善現復白佛言：「是菩薩摩訶薩於何法想有退轉故亦名退轉？」

佛言：「善現！是菩薩摩訶薩於色想有退轉故亦名退轉，於受、想、行、識想有退轉故亦名退轉。......於諸異生、聲聞、獨覺、菩薩、佛想有退轉故亦名退轉。所以者何？如是不退轉菩薩摩訶薩以自相空觀一切法已，入菩薩正性離生，乃至不見少法可得；不可得故無所造作，無所造作故畢竟不生，畢竟不生故名無生法忍──由得如是無生法忍，故名不退轉菩薩摩訶薩。善現！若菩薩摩訶薩，成就如是諸行、狀、相，知是不退轉菩薩摩訶薩。」（大正7，264a17-b29）

[^116]: 沮＝爼【宋】【聖】。（大正25，573d，n.19）

[^117]: （大）＋菩【聖】。（大正25，574d，n.1）

[^118]: 煮＝者【宋】。（大正25，574d，n.2）

[^119]: 受＝授【宋】【元】【宮】。（大正25，574d，n.3）

[^120]: 豫：14.通" 與 "。參與。15.通" 與
"。關涉，牽涉。（《漢語大詞典》（十），p.38）

[^121]: 法＋（不著一切法）【宋】【元】【明】【宮】。（大正25，574d，n.4）

[^122]: 者＝故【宋】【元】【明】，〔者〕－【宮】【聖】。（大正25，574d，n.5）

[^123]: 黑若赤＝赤若黑【聖】【石】。（大正25，574d，n.8）

[^124]: 法＝滅【聖】。（大正25，574d，n.9）

[^125]: 〔於〕－【聖】【石】。（大正25，574d，n.10）

[^126]: 自＝目【宮】。（大正25，574d，n.11）

[^127]: 〔是〕－【聖】。（大正25，574d，n.12）

[^128]: 默＝嘿【宮】【聖】。（大正25，574d，n.13）

[^129]: 如＝知【宮】。（大正25，574d，n.14）

[^130]: 是＋（皆）【石】。（大正25，574d，n.15）

[^131]: 語＝諸【宮】。（大正25，574d，n.16）

[^132]: 不菩薩＝菩薩不【宋】。（大正25，574d，n.17）

[^133]: 學般若之益：不退二乘。（印順法師，《大智度論筆記》［E001］p.286）

[^134]: 《大智度論》卷64〈43
無作實相品〉（大正25，510c17-511a5）、卷65〈43
無作實相品〉（大正25，517c19-518a1）。

[^135]: 今＋（當）【元】【明】【聖】【石】。（大正25，574d，n.18）

[^136]: 〔法〕－【宋】【元】【明】【宮】。（大正25，574d，n.19）

[^137]: 無生法忍。（印順法師，《大智度論筆記》［E001］p.284）

[^138]: 相＋（釋第五十四品竟）【聖】【石】。（大正25，574d，n.20）

[^139]: （大智......六）十三字＝（大智度論釋轉不退輪品第五十六上）十五字【宋】【元】，（釋不退輪品第五十六之上經作轉不轉品）十七字【明】，（大智度論釋第五十六品上堅固品）十四字【宮】，（摩訶般若波羅蜜轉不轉品第五十五）十五字【聖】【石】。（大正25，572d，n.21）

[^140]: 〔【經】〕－【宋】【宮】【聖】。（大正25，574d，n.22）

[^141]: 等＋（空）【聖】。（大正25，574d，n.23）

[^142]: 無＋（所）【元】【明】【聖】。（大正25，574d，n.24）

[^143]: （是）＋虛【元】【明】。（大正25，574d，n.25）

[^144]: 《大般若波羅蜜多經》卷449〈54 轉不轉品〉：

^復次，善現！有諸惡魔到是菩薩摩訶薩所，欲令厭背無上菩提，語菩薩言：「一切智智與虛空等，自相本空，無性為性；諸法亦爾，自相本空，無性為性，與虛空等。如是一切與虛空等，性相空中，無有一法可名能證，無有一法可名所證，證處、證時及由此證亦不可得。既一切法性相皆空與虛空等，汝等云何唐受勤苦，求證無上正等菩提？汝先所聞諸菩薩眾應求無上正等菩提，皆是魔說非真佛語。汝等應捨大菩提願，勿於長夜廣為利樂一切有情自受勤苦，雖行種種難行苦行欲求菩提，終不能得。云何汝等唐設劬勞？」（大正7，264b29-c12）

[^145]: 〔是〕－【宋】【宮】。（大正25，574d，n.27）

[^146]: 《大般若波羅蜜多經》卷449〈54 轉不轉品〉：

^善現！是菩薩摩訶薩聞說如是呵諫語時，能審觀察：「此惡魔事，欲退壞我大菩提心，我今不應信受彼說。雖一切法與虛空等，性相皆空，而諸有情生死長夜不知不見，顛倒放逸，受諸苦惱。我當擐戴性相皆空如太虛空功德甲冑，速趣無上正等菩提，為諸有情如應說法，令其解脫生死大苦，得預流果、或一來果、或不還果、或阿羅漢果、或獨覺菩提，或證無上正等菩提。」（大正7，264c12-20）

[^147]: （如）＋是【元】【明】。（大正25，574d，n.30）

[^148]: 不轉不動＝不動不轉【宋】【元】【明】【宮】【聖】【石】。（大正25，574d，n.31）

[^149]: 《大般若波羅蜜多經》卷449〈54
轉不轉品〉：「^善現！是菩薩摩訶薩從初發心已聞此法，其心堅固不動不轉，依此堅固不動轉心，恒正修行布施、淨戒、安忍、精進、靜慮、般若波羅蜜多，由此六種波羅蜜多，隨分圓滿，已入菩薩正性離生。復正修行布施、淨戒、安忍、精進、靜慮、般若波羅蜜多，由此得住不退轉地，是故惡魔雖作種種退壞方便，而不能退菩薩所發大菩提心。」（大正7，264c20-27）

[^150]: 告＝言【宋】【宮】。（大正25，575d，n.1）

[^151]: （1）《放光般若經》卷13〈57 堅固品〉：

^須菩提言：「云何，世尊！菩薩不動還者為阿惟越致耶？動還者為阿惟越致耶？」

佛報言：「不動轉者是阿惟越致，動轉者亦是阿惟越致。」

須菩提言：「是事云何？世尊！」

佛言：「從阿羅漢、辟支佛地動轉者，是則阿惟越致；從阿羅漢、辟支佛地雖不動轉者，是菩薩則為動轉者。須菩提！以是相、行、像貌具足，是為阿惟越致。」（大正8，88a5-19）

（2）《大般若波羅蜜多經》卷449〈54
轉不轉品〉：「^善現！是菩薩摩訶薩超諸聲聞、獨覺等地，一切魔事不能退轉所求無上正等菩提，名不退轉。遠離一切虛妄分別所執諸法、二乘地等，亦名退轉。故此菩薩得二種名，非如餘位唯名退轉。」（大正7，264c27-265a3）

[^152]: 滅＋（受想）【元】【明】。（大正25，575d，n.2）

[^153]: 至＋（修）【聖】。（大正25，575d，n.3）

[^154]: 《大般若波羅蜜多經》卷449〈54
轉不轉品〉：「^善現！是菩薩摩訶薩雖入四靜慮乃至引發五神通而不受彼果，由此因緣不隨靜慮、無量、等至乃至滅定及餘功德勢力而生，亦不證預流果、或一來、不還、阿羅漢果、獨覺菩提，為欲利樂諸有情故，隨欲攝受所應受身，即隨所願皆能攝受。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，265a14-21）

[^155]: 〔是〕－【宋】【宮】。（大正25，575d，n.4）

[^156]: 不＋（遠）【聖】。（大正25，575d，n.5）

[^157]: 心＋（不遠離薩婆若心）【聖】【石】。（大正25，575d，n.6）

[^158]: 《大般若波羅蜜多經》卷449〈54
轉不轉品〉：「^復次，善現！一切不退轉菩薩摩訶薩成就無上菩提作意，常不遠離大菩提心，不貴重色，不貴重受、想、行、識，......不貴重諸相，不貴重所依，不貴重助伴。」（大正7，265a21-29）

[^159]: 世界＝國土【聖】【石】。（大正25，575d，n.7）

[^160]: 《大般若波羅蜜多經》卷449〈54
轉不轉品〉：「^何以故？善現！是菩薩摩訶薩達一切法性、相皆空，與虛空等都不可得，不見有法可生貴重，能生、所生、生時、生處、由此而生皆不可得。所以者何？善現！是一切法與虛空等，自相本空，無性為性。」（大正7，265b12-17）

[^161]: 〔身〕－【宋】【宮】。（大正25，575d，n.8）

[^162]: 《大般若波羅蜜多經》卷449〈54
轉不轉品〉：「^善現！是菩薩摩訶薩成就無上菩提作意，常不遠離大菩提心，身四威儀、往來入出、舉足下足心無散亂，行住坐臥進止威儀，所作事業皆住正念。」（大正7，265b17-20）

[^163]: 在居＝居在【聖】。（大正25，575d，n.9）

[^164]: 〔波羅蜜〕－【宋】【元】【明】【宮】。（大正25，575d，n.10）

[^165]: 〔歎〕－【聖】。（大正25，575d，n.11）

[^166]: 施與＝給施【聖】。（大正25，575d，n.13）

[^167]: 凌＝陵【明】【聖】。（大正25，575d，n.14）

[^168]: （1）《放光般若經》卷13〈57
堅固品〉：「^須菩提！阿惟越致菩薩為眾生故，以漚惒拘舍羅現在居家五欲之中，施諸窮厄衣被飲食，隨人所欲皆供給之。自行六波羅蜜，勸彼使行六度，常稱歎六度功德，見有行者代其歡喜。阿惟越致處於居家，滿閻浮提珍寶施於眾生，及三千大千國土珍寶布施眾生，初不貪惜。無有婬欲之意，常等法行，語言謙下不陵易於人，不使眾生起於恚意。須菩提！以是相、行、像貌具足，是為阿惟越致。」（大正8，88b1-10）

（2）《大般若波羅蜜多經》卷449〈54
轉不轉品〉：「^復次，善現！一切不退轉菩薩摩訶薩為欲饒益諸有情故，現處居家，方便善巧，雖現攝受五欲樂具，而於其中不生染著，皆為濟給諸有情故，謂諸有情須食施食，須飲施飲，須衣施衣，須乘施乘，乃至一切所須之物皆給施之，令其意滿。善現！是菩薩摩訶薩自行布施波羅蜜多，亦勸他行布施波羅蜜多，恒正稱揚行布施波羅蜜多法，歡喜讚歎行布施波羅蜜多者；乃至自行般若波羅蜜多，亦勸他行般若波羅蜜多，恒正稱揚行般若波羅蜜多法，歡喜讚歎行般若波羅蜜多者。善現！是菩薩摩訶薩現處居家，以神通力或大願力攝受種種七寶資具滿贍部洲乃至三千大千世界，持以供養佛、法、僧寶，及施貧乏諸有情類。善現！是菩薩摩訶薩雖現處居家而常修梵行，終不受用諸妙欲境；雖現攝受種種珍財，而於其中不起染著；又於攝受諸欲樂具及珍財時，終不逼迫諸有情類令生憂苦。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，265b22-c12）

[^169]: （是）＋菩【宋】【元】【明】【宮】。（大正25，575d，n.15）

[^170]: 姓＝性【元】【明】。（大正25，575d，n.16）

[^171]: （遂）＋守【聖】。（大正25，575d，n.17）

[^172]: 《大般若波羅蜜多經》卷449〈54 轉不轉品〉：

^復次，善現！一切不退轉菩薩摩訶薩，有執金剛藥叉神常恒隨左右密為守護，常作是念：「此菩薩摩訶薩不久當證所求無上正等菩提，願我恒隨密為守護。」乃至無上正等菩提，常有五族執金剛神隨逐守護，時無暫捨，人非人等不能損害，諸天、魔、梵及餘世間亦無有能以法破壞所發無上正等覺心。由此因緣，乃至無上正等菩提，身心安隱常無擾亂。（大正7，265c12-20）

[^173]: 《大般若波羅蜜多經》卷449〈54
轉不轉品〉：「^善現！是菩薩摩訶薩世間五根常無缺減，所謂眼、耳、鼻、舌、身根，出世五根亦無缺減，謂信、精進、念、定、慧根。善現！是菩薩摩訶薩身支圓滿相好莊嚴，心諸功德念念增進，乃至無上正等菩提。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，265c20-26）

[^174]: 《大般若波羅蜜多經》卷449〈54 轉不轉品〉：

^「復次，善現！一切不退轉菩薩摩訶薩，常作上士不作下士。」

具壽善現白言：「世尊！是菩薩摩訶薩云何名為常作上士不作下士？」

佛言：「善現！是菩薩摩訶薩一切煩惱不復現前，剎那剎那功德增進，乃至無上正等菩提，於一切時心無散亂。是故我說常作上士不作下士。」（大正7，265c26-266a3）

[^175]: 道＋（為淨命）【元】【明】，道＋（為淨命故）【聖】【石】。（大正25，575d，n.19）

[^176]: 〔和諸〕－【宋】【宮】。（大正25，575d，n.20）

[^177]: 故行淨＝故不行邪【聖】【石】，故＋（不行邪命而）【元】【明】。（大正25，575d，n.21）

[^178]: 《大般若波羅蜜多經》卷449〈54
轉不轉品〉：「^復次，善現！是菩薩摩訶薩成就無上菩提作意，常不遠離大菩提心，恒修淨命，不行呪術、醫藥、占卜諸邪命事，不為名利呪諸鬼神，令著男女問其吉凶，亦不呪禁男女、大小、傍生、鬼等現希有事，亦不占相壽量長短、財位、男女諸善惡事，亦不懸記寒熱、豐儉、吉凶、好惡惑亂有情，亦不呪禁合和湯藥、左道療疾、結好貴人，亦不為他通致使命現親友相侚利求名，尚不染心觀視男女歡笑與語，況有餘事！亦不恭敬供養鬼神。是故我說常作上士不作下士。所以者何？善現！是菩薩摩訶薩知一切法性相皆空，性相空中不見有相，不見相故遠離種種邪命呪術、醫藥、占相，唯求無上正等菩提，與諸有情常作饒益。善現！若菩薩摩訶薩成就如是諸行、狀、相，知是不退轉菩薩摩訶薩。」（大正7，266a4-19）

[^179]: 〔亦〕－【宋】【元】【明】【宮】。（大正25，575d，n.22）

[^180]: 是＝諸【宋】【元】【明】【宮】。（大正25，575d，n.23）

[^181]: 〔事〕－【宋】【宮】。（大正25，575d，n.24）

[^182]: 義非是＝皆非【聖】【石】。（大正25，575d，n.25）

[^183]: 菩薩知法性空，以眾生不知，如虛空大誓莊嚴。（印順法師，《大智度論筆記》［E021］p.320）

[^184]: 〔法〕－【聖】。（大正25，576d，n.2）

[^185]: 另參見《大智度論》卷27〈1 序品〉（大正25，262a18-263a20）。

[^186]: 二諦：建立世間語言，無俗則無真，二諦皆有。（印順法師，《大智度論筆記》［E002］p.286）

[^187]: 一乘，三乘：尚無一乘定相，何況三乘！（印順法師，《大智度論筆記》［E015］p.312）

[^188]: 得＝是【聖】。（大正25，576d，n.6）

[^189]: 軟＝濡【聖】。（大正25，576d，n.7）

[^190]: 實定＝定實【聖】【石】。（大正25，576d，n.8）

[^191]: 慼＝戚【聖】。（大正25，576d，n.9）

[^192]: 〔是阿鞞跋致菩薩相〕－【宋】【元】【明】【宮】。（大正25，576d，n.10）

[^193]: 是＝受【宋】【元】【明】【宮】【聖】【石】。（大正25，576d，n.11）

[^194]: 地＝池【聖】【石】。（大正25，576d，n.12）

[^195]: 詳見《中阿含經》卷11（60經）《四洲經》（大正1，494c4-9）。

[^196]: 〔時〕－【聖】【石】。（大正25，576d，n.14）

[^197]: 病＋（人）【宋】【元】【明】【宮】。（大正25，576d，n.15）

[^198]: 自＝見【石】。（大正25，576d，n.16）

[^199]: 說＋（誑）【宋】【宮】。（大正25，576d，n.17）

[^200]: 〔答曰〕－【宋】【元】【明】【宮】【聖】【石】。（大正25，576d，n.18）

[^201]: （1）《雜阿毘曇心論》卷8：「^信等五根──不斷善根必成就，斷則不成就；三無漏根──隨地聖人必成就，凡夫不成就。」（大正28，941b2-4）

（2）阿毘曇：成就五根。（印順法師，《大智度論筆記》〔H011〕p.399）

[^202]: 三十七品：五根，不斷善者［凡夫］具有而不起用。（印順法師，《大智度論筆記》［E006］p.296）

[^203]: ┌屬聲聞、辟支佛

五根有二
┴屬佛、諸菩薩。　　（印順法師，《大智度論筆記》〔B027〕p.165）

[^204]: 〔道〕－【宋】【元】【明】【宮】。（大正25，576d，n.19）

[^205]: 〔空〕－【石】。（大正25，576d，n.20）

[^206]: 〔能〕－【宋】【元】【明】【宮】。（大正25，576d，n.21）

[^207]: 〔深〕－【聖】。（大正25，576d，n.22）

[^208]: （1）參見《大方廣佛華嚴經》卷60（大正10，322c15-22）。

（2）不可思議經：小乘不聞不見。（印順法師，《大智度論筆記》〔H016〕p.408）

[^209]: 恩＝想【元】。（大正25，577d，n.2）

[^210]: 是＋（業）【聖】。（大正25，577d，n.3）

[^211]: （1）祝＝呪【聖】【石】。（大正25，577d，n.4）

（2）祝：2.祭神的祝禱詞。3.用言語向鬼神祈禱求福。（《漢語大字典》（四），p.2393）

[^212]: 翳（^ㄧˋ）：2.遮蔽，隱藏，隱沒。王逸
注："翳，蔽也。"（《漢語大詞典》（九），p.676）

[^213]: 餌食：1.服丹食藥。（《漢語大詞典》（十二），p.534）

[^214]: 合和＝和合【聖】。（大正25，577d，n.5）

[^215]: 修：13.長，高。指時間久。（《漢語大詞典》（一），p.1370）