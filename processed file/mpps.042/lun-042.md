問曰：先品中已說「不見菩薩、菩薩字、般若波羅蜜，一切諸法不內、不外、不中\`1202\`間」等，[^12]今何以重說？ ^lun-042-1

答曰： ^lun-042-2

有四種愛：欲愛、有愛、非有愛[^13]、法愛。 ^lun-042-3

欲愛，易見，其過不淨等。 ^lun-042-4

有愛，無不淨等，小難遣。 ^lun-042-5

非有愛，破有[^14]，似智慧故，難遣。 ^lun-042-6

法愛[^15]者，愛諸善法利益道者。[^16] ^lun-042-7

法愛中過患難見，故重說；譬如小草加功少易除，大樹功重難除。 ^lun-042-8

復次，上法與此法有同、有異：彼聞[^17]說「菩薩字不見」；此中說「菩薩字不覺、不得」，以不覺、不得故不見，非是智慧力少故不見。[^18] ^lun-042-9

問曰：未行般若波羅蜜時，為有菩薩耶？今何以故言「不見菩薩行般若波羅蜜」？ ^lun-042-10

答曰：從無始已來眾生不可得，非行般若波羅蜜故不可得。[^19]但以虛誑顛倒，凡夫人隨是假名故謂為有；今行般若波羅蜜，滅虛誑顛倒，了知其無，非本有今無。[^20]本有今無，則墮斷滅。[^21] ^lun-042-11

復次，須菩提心悔，畏破妄語戒。所以者何？佛法中一切諸法決（364c）定無我，而我說言「有菩薩，為說般若波羅蜜」，則墮妄語罪，是故心悔。 ^lun-042-12

復次，有心悔因緣：一切法以不可得空故皆空。所以者何？無集、無散故。 ^lun-042-13

譬如眼、色因緣生眼識，三事和合故生眼觸，眼觸因緣中即生受、想、思等心數法。[^23]是中邪憶念故，生諸煩惱罪業；正憶念故，生諸善法。善惡業受六道果報，從是身邊復種善惡業。[^24]如是展轉無窮，是名為「集」。 ^lun-042-14

餘情亦如是。 ^lun-042-15

「散」者，是眼識等諸法，念念滅故、諸因緣離故。 ^lun-042-16

是眼識等法，生時無來處，非如田上穀，運致聚集；若滅時無去處，非如散穀與民。 ^lun-042-17

是名略說諸法集散相──生時無所從來，散時無所去，[^25]是諸法皆如幻化，但誑惑於眼！ ^lun-042-18

問曰：若爾，有集散相，須菩提何以言「不覺、不得」？ ^lun-042-19

答曰： ^lun-042-20

\`1204\`無來處故，集不可得；無去處故，散不可得。 ^lun-042-21

復次，生無故，集不可得；滅無故，散不可得。 ^lun-042-22

畢竟空故，集不可得；業因緣不失故，散不可得。 ^lun-042-23

復次，觀世間滅諦故，集不可得；觀世間集諦故，散不可得。[^27] ^lun-042-24

如是等義，當知集散不可得，云何當作菩薩字？若強為名，是名亦無住，亦無不住。 ^lun-042-25

問曰：是名字何以故不住？ ^lun-042-26

答曰： ^lun-042-27

名字在法中住，法空故，名字無住處。如車，輪、輞[^29]、輻[^30]、轂[^31]等和合故有車名，若散是和合，則失車名。是車名非輪等中住，亦不離輪等中住；車名字，一、異中求，皆不[^32]得！失車名字故，名字無住處。因緣散時尚無，何況因緣滅！ ^lun-042-28

眾生亦如是，色等五眾和合故有眾生字；若五眾離散，名字無住處。五眾離散時尚無，何況無五眾！ ^lun-042-29

問（365a）曰：若散時名字不可得，和合未散時則有名字，何以言「不可得」？ ^lun-042-30

答曰：是菩薩名字一，五眾則有五，一不作五、五不作一。 ^lun-042-31

若五作一，如五匹物不得為一匹用；若一作五，如一匹物不得為五匹\`1205\`用。以是故，一菩薩字不得五眾中住。 ^lun-042-32

「非不住」者，若名字因緣和合無，則世俗語言、眾事都滅；世諦無故，第一義諦亦無；二諦無故，諸法錯亂！[^33] ^lun-042-33

復次，若因緣中有名字者，如說火則燒口，說有則塞口。 ^lun-042-34

若名字不在法中者，說火不應生火想，求火亦可得水。 ^lun-042-35

從久遠已來，共傳名字故，因名則識事。[^34] ^lun-042-36

以是故說「名字義非住非不住」。 ^lun-042-37

復次，是中須菩提自說因緣：「無所有故，是名字非住非不住。」 ^lun-042-38

如菩薩名字，五眾、十二入、十八界等諸法亦如是。 ^lun-042-39

問曰：如上來說「五眾諸法集散不可得」，今何以復說五眾？ ^lun-042-40

答曰： ^lun-042-41

上直說五眾，今說五眾如夢、如幻。 ^lun-042-42

復次，有人謂「凡夫人五眾虛誑不實如夢，聖人[^35]五眾非是虛誑」；[^36]以是故，須菩提說如夢、如幻，同皆不住。[^37] ^lun-042-43

問曰：十譬喻[^38]中何以但說五事？ ^lun-042-44

\`1206\`答曰：若說十事，無在；但以隨眾生心說五喻，事辯[^39]故不盡說。 ^lun-042-45

或以五眾故說五喻。 ^lun-042-46

餘法亦如是。 ^lun-042-47

「離」有二種：一者、身離，二者、心離。身離者，捨家恩愛世事等，閑居靜處；心離者，於諸結使，悉皆遠離。 ^lun-042-48

復有二種離：一者、諸法離名字，二者、諸法各各離自相。 ^lun-042-49

此中說後二種離。所以者何？此中破名字故，餘處自相離。 ^lun-042-50

小乘法中，多說前二離。[^41] ^lun-042-51

「寂滅」亦有二種：一者、淳善相寂滅惡事，二者（365b）、如涅槃寂滅相，觀世間諸法亦如是。 ^lun-042-52

此中但說後寂滅。 ^lun-042-53

「不生」[^44]亦有二種：一者、未來、無為法名不生，二者、一切法實無生相，生不可得故。 ^lun-042-54

此中但說後不生。 ^lun-042-55

\`1207\`「不滅」有三種：[^45]智緣滅，非智緣滅，無常滅。 ^lun-042-56

此中說無常滅；與此相違，故名「不滅」。 ^lun-042-57

「不示」者，一切諸觀滅，語言道斷故，[^46]無法可示是法如是相──若有、若無，[^47]若常、若無常[^48]等。[^49] ^lun-042-58

不垢不淨、[^50]如、法性、實際[^51]、法相[^52]、法位[^53]義如先說。[^54] ^lun-042-59

問曰：五眾法有集散，與此相違故言「不集不散」；如、法性、實際等無相違故，云何言「不集不散」？ ^lun-042-60

答曰：行者得如、法性等故名為「集」，失故名為「散」；如虛空[^56]雖無集無散，鑿戶牖[^57]名為集，塞故名為散。 ^lun-042-61

\`1208\`善、不善，乃至十方如恒河沙等諸佛義，如先說。[^58] ^lun-042-62

是諸佛[^59]法及佛名字，無所依止，故皆空，不住、非不住。 ^lun-042-63

\`1209\`釋曰： ^lun-042-64

上來「非住、非不住門」破菩薩名字及諸法；[^67]今以異門破菩薩名字，無法可說為菩薩。 ^lun-042-65

何以故？[^68]菩薩非是五眾，五眾非是菩薩；五眾中無菩薩，菩薩中無五眾；五眾不屬菩薩，菩薩不屬五眾；離五眾無菩薩，離菩薩無五眾。如是菩薩名字不可得，當知是空。 ^lun-042-66

乃至十八不共法亦如是。 ^lun-042-67

譬如夢中有所見，皆是虛妄不可說，此夢中無有定法相──所謂五眾、十二入、十八界，但有誑心。餘影、響、焰、化亦如是，但誑耳目！ ^lun-042-68

如虛空，一切法中不可說，無相故。 ^lun-042-69

虛空與色相違故，不得說名為色。 ^lun-042-70

色盡處亦非虛空，更無別法故。 ^lun-042-71

若謂入出為虛空相，是事不然！是身業，非虛空相。 ^lun-042-72

若無相，則無法。以是故，虛空但有名字。[^70] ^lun-042-73

菩薩名字亦如是。 ^lun-042-74

問曰：如夢、虛空等，可但有名字；云何地、水、火、風實法，亦但有名字？ ^lun-042-75

答曰： ^lun-042-76

無智人謂地等諸物以為實；聖人慧眼觀之，皆是虛誑。譬如小兒見鏡中像，以為實，歡喜欲取，謂為真實；大人觀之，但誑惑人眼。 ^lun-042-77

諸凡夫人見微塵和合成地，謂為實地；餘有天眼者，散此地，但見微塵；慧眼分別破散此地，都不可得。[^72] ^lun-042-78

\`1211\`復次，初品論中種種破身相；[^73]如身破，地亦破。 ^lun-042-79

復次，若地是實，云何一切火觀時皆是火？若以禪定觀為實，佛說（366a）「一切法空」為虛妄，但是事不然！[^74] ^lun-042-80

水、火、風亦如是。 ^lun-042-81

如四大為身，本猶尚爾，何況身所作持戒等諸業而不空！ ^lun-042-82

如戒等麁業尚空，何況禪定、智慧、解脫、解脫知見等而不空！ ^lun-042-83

若戒等五眾空者，何況是因緣得諸聖道果而不空！ ^lun-042-84

若聖道果空者，何況須陀洹人乃至佛而不空！ ^lun-042-85

以是故，菩薩名字雖善法乃至有無法中出，不名為善乃至不名為有無，集散不可得故。須菩提知空相如是，云何說名菩薩為說般若波羅蜜？ ^lun-042-86

若菩薩聞是，不恐不畏，則是阿鞞跋致性中住，以如不住法住[^75]故。 ^lun-042-87

「阿鞞跋致性」者，是菩薩未得無生法忍，未從諸佛授記，但福德、智慧力故，能信樂諸法畢竟空，是名「阿鞞跋致性中住」，得阿鞞跋致氣分故；如小兒在貴性[^76]中生，雖未成事，以姓貴[^77]故便貴。[^78] ^lun-042-88

釋曰： ^lun-042-89

上須菩提以「謙讓門」說般若，雖言不說，而實為諸菩薩說般若波羅蜜。 ^lun-042-90

今須菩提以「不住門」直為菩薩說般若波羅蜜。 ^lun-042-91

\`1213\`般若波羅蜜有種種名字：觀、修、相應、合、入、習、住等，是皆名「修行般若波羅蜜」。 ^lun-042-92

但種種名字說，聞者歡喜。 ^lun-042-93

復次，小有差別： ^lun-042-94

「行」名聽聞、誦讀[^84]、書寫、正憶念、說、思惟、籌量、分別、修習等，乃至阿耨多羅三藐三菩提，總名為「行」。 ^lun-042-95

是行中分別故──初者名「觀」，如初始見物。 ^lun-042-96

日日漸學是名「習」。 ^lun-042-97

與般若波羅蜜[^85]相[^86]可，是名「合」。 ^lun-042-98

隨順般若波羅蜜，名「相應」。 ^lun-042-99

通徹般若波羅蜜，是名為「入」。 ^lun-042-100

分別取相有是事，名為「念」。 ^lun-042-101

常行不息，令與相似（366c），是名為「學」。 ^lun-042-102

學已，巧方便觀，知是非得失，名為「思惟」。 ^lun-042-103

\`1214\`以禪定心共行，名為「修」。 ^lun-042-104

得是般若波羅蜜道不失，是名「住」；與住相違，名「不住」。 ^lun-042-105

問曰：先說「諸法空」，[^87]即是不住，今何以說「諸法中不應住」？ ^lun-042-106

答曰： ^lun-042-107

先雖說，著法愛心難遣故，今更說。 ^lun-042-108

復次，有無相三昧，入此三昧，於一切法不取相而不入滅定。[^88]菩薩智慧不可思議，雖不取一切法相，而能行道。如鳥於虛空中，無所依而能高飛；菩薩亦如是，於諸法中不住，而能行菩薩道。[^89] ^lun-042-109

問曰：人心得緣便起，云何菩薩於一切法不住而不入滅定中？[^90] ^lun-042-110

答曰：此中須菩提自說，所謂「色、色相自空，色空為非色，亦不離空有色，色即是空，空即是色」。是義，第二品中已說。[^91]乃至不應六波羅蜜中住亦如是，以空故無所住。 ^lun-042-111

釋曰： ^lun-042-112

有二種菩薩：一者、習禪定，二者、學讀。[^92] ^lun-042-113

坐禪者，生神通。 ^lun-042-114

學讀者，知分別文字：「一字門」者，一字一語，如地名「浮」（bhū）。「二字門」者，二字一語，如水名（367a）「闍藍」（jala）。「三字門」者，如水名「波尸[^93]藍」（pānīya）。[^94]如是等種種字門。[^95] ^lun-042-115

復次，菩薩聞一字，即入一切諸法實相中。[^97] ^lun-042-116

如聞「阿」字，即知諸法從本已來無生，如是等。[^98] ^lun-042-117

如聞「頭佉」（duḥkha），一切法中苦相生，即時生大悲心。 ^lun-042-118

如聞「阿尼吒」（anitya），知一切法無常相，即時入道聖行。 ^lun-042-119

餘如「文字陀羅尼」中廣說。[^99] ^lun-042-120

神通義，先已說。[^100] ^lun-042-121

是二事畢竟空故，菩薩不於中住。 ^lun-042-122

釋曰： ^lun-042-123

無常等聖行[^109]，及如、法性、實際、[^110]陀羅尼、三昧門，[^111]先已說。 ^lun-042-124

問曰：垢法中不應住，以罪故；善、無記法中何故不應住？ ^lun-042-125

答曰：是雖非罪，而生罪因緣。如佛[^112]此中說：「有菩薩以吾我心行般若波羅蜜，住色中著色，為生色故作諸業；受、想、行、識亦如是。為起五眾故行，是為\`1218\`不取般若波羅蜜。」是人雖言「我行般若波羅蜜」，是為世間行，不具足般若波羅蜜故，不能至一切智。乃至陀羅尼、三昧門亦如是。 ^lun-042-126

此中須菩提自說不住因緣，所謂色是不受，若色不受則非色，性常空故。 ^lun-042-127

問曰：是色無常、苦、空等，過罪故不受；譬如熱金丸，雖有金可貪，但以熱故，知不可取。如是者有何咎，而強破五眾法？ ^lun-042-128

答曰：有二種著：一者、欲著，二者、見著。 ^lun-042-129

有人觀是無常、苦等，破欲著，得解脫。 ^lun-042-130

或有人雖觀無常等，猶著法生見；為是人故，分別色相空，如是則離見著。[^114] ^lun-042-131

乃至陀羅尼、三昧門亦如是。 ^lun-042-132

問曰：聲聞、辟支佛，一切法不受故漏盡；此中云何說「不受三昧，不與二乘共」？ ^lun-042-133

答曰： ^lun-042-134

彼[^116]雖有不受三昧，無有廣大之用，不利不深，亦不堅固。 ^lun-042-135

復次，聲聞、辟支佛漏盡時，得諸法不受。[^117] ^lun-042-136

\`1219\`菩薩久來知一切法不受，皆如無餘涅槃畢竟空，是故說不與二乘共。 ^lun-042-137

復次，二乘有習氣，有礙有障故，雖有無受三昧，不清淨。 ^lun-042-138

如摩訶迦葉聞菩薩伎樂，於坐處不能（368a）自安。[^118] ^lun-042-139

諸菩薩問言：「汝頭陀第一，何故欲起似舞？」 ^lun-042-140

迦葉答言：「我於人天五欲中永離不動；此是大菩薩福德業因緣變化力，我未能忍！如須彌山王，四面風起，皆能堪忍；若隨嵐風[^119]至，不能自安。」[^120] ^lun-042-141

聲聞、辟支佛習氣，於菩薩為煩惱。[^121] ^lun-042-142

復次，此無受三昧，惟[^122]佛遍知；菩薩求佛道故，雖不能遍，而勝於二乘。 ^lun-042-143

以是故說「不與二乘共」。 ^lun-042-144

以人貴重是不受三昧而生著心，是故須菩提說：不但是三昧不受，色乃至一切種智皆不受。所以者何？須菩提自說因緣，所謂十八空故不受。 ^lun-042-145

問曰：何以故用是十八空觀諸法皆空？ ^lun-042-146

答曰：此中須菩提自說因緣：取相著故，生諸結使。 ^lun-042-147

「相」者，色乃至陀羅尼門、諸三昧門相──皆是煩惱根本。[^123] ^lun-042-148

若佛法中，乃至無有法微相可取者。[^124] ^lun-042-149

問曰：此中何因緣說先尼梵志[^139]？ ^lun-042-150

答曰：此經種種因緣說法空，乃至無微相可取。[^140]人心疑怪不信，是理難見，以畢竟無相故。以是故須菩提引證小乘中尚有法空，[^141]何況行大乘法者而不信法空！ ^lun-042-151

復次，如刪若[^143]婆婆[^144]羅門（Saṅjñā ^lun-042-152

Brahman），善知一切智人相，見菩薩食乳糜，知今日當成佛。先尼，是其舅也。耆年智德，有大名聞，出家廣讀一切經書，修心坐禪學道，時時[^145]，欲求智慧故，往詣論議堂。諸梵志言：「六師皆自稱一切智。不蘭迦葉（Pūrṇakāśyapa）[^146]有大名聞，是大眾師；其弟子死，若小、若大，皆不說其生處；餘五師弟子死，若小、若大，皆說其生處。佛亦是大師，有大名聞；其弟子死，小者說其生處，大者不說其生處。」 ^lun-042-153

先尼聞已，異時詣佛所，問訊已，一面坐，問佛言：「佛聽，當問！」 ^lun-042-154

佛言：「恣汝所問。」 ^lun-042-155

先尼言：「昔我一（368c）時曾到論堂，與諸人論議。如昔所聞，具向佛說。是時我作是念：佛法說弟子小者更生、大者不生，何者為定？」 ^lun-042-156

佛告先尼：「我法甚深，微妙難解！汝等長夜著諸異見、異欲、異法，汝於我法不能自[^147]見！」 ^lun-042-157

先尼梵志白佛言：「我心敬佛，願加愍念，為說妙法；令我於坐得眼，無令空起！」 ^lun-042-158

佛問梵志：「於汝意云何？汝見是色如去不？」 ^lun-042-159

\`1223\`答言：「不也！」 ^lun-042-160

「受、想、行、識如去不？」 ^lun-042-161

答言：「不也！」 ^lun-042-162

「色中如去不？」 ^lun-042-163

答言：「不也！」 ^lun-042-164

「受、想、行、識中如去不？」 ^lun-042-165

答言：「不也！」 ^lun-042-166

「離色如去不？」 ^lun-042-167

答言：「不也！」 ^lun-042-168

「離受、想、行、識如去不？」 ^lun-042-169

答言：「不也！」 ^lun-042-170

「汝更見無色，無受、想、行、識如去者不？」 ^lun-042-171

答曰：「不也！」 ^lun-042-172

「若汝種種門[^148]不見如去者，應生疑言：佛法何者為定？」 ^lun-042-173

答曰：「不應！」 ^lun-042-174

佛告先尼：「若我弟子是法中不了了知者，說有後生，本來有我慢等殘故；若我弟子了了解知是義者，不說其生處，本來我慢等無殘故。」 ^lun-042-175

先尼聞是已，即時得道；得道已，從坐起，白佛言：「願得出家為道！」即時鬢髮自墮，便成沙門，不久得阿羅漢，從佛得眼不虛故。 ^lun-042-176

是經論議：先尼信者，信佛能令我得道，是名初信。然後聞佛破吾我──從本已來，常自無我；無我故，諸法無所屬、如幻如夢、虛誑不實，不可得取。[^149]得是信力已，入諸法實相，不受色是如去乃至識是如去。 ^lun-042-177

問曰：梵志何以答佛皆言「不也」？ ^lun-042-178

答曰： ^lun-042-179

梵志本總相為我，佛今一一別問，以是故答佛言「不也」。 ^lun-042-180

\`1224\`復次，梵志聞人二種說我：或有說五眾即是我，或有說離五眾別有我。 ^lun-042-181

若五眾即（369a）是我，則無別我。所以者何？ ^lun-042-182

我是一[^151]，眾是五，一不作五，五不作一。 ^lun-042-183

復次，五眾無常生滅相，五眾是我亦應生滅；若生[^152]滅者，則失罪福。 ^lun-042-184

是五眾從因緣和合生，不自在；我若爾者，何用我為！不自在故。 ^lun-042-185

如是等過罪故，不得說言「色如去，受、想、行、識如去」。 ^lun-042-186

離五眾亦不應有我，無相故。若知、見、受等，是皆五眾相，非是我相，智者云何說「離五眾而有我」？ ^lun-042-187

以是故言「不也」。 ^lun-042-188

若有言：「別更有我，無五眾。」 ^lun-042-189

是亦不然，皆是顛倒妄見分別。[^153] ^lun-042-190

如是種種因緣知無我，「我」即是如去[^154]。 ^lun-042-191

諸法亦爾，皆同如去；以無主故，法無所屬。 ^lun-042-192

復次，梵志推求得道智慧，於四處求之，皆無定相，所謂觀自身五眾名為「內」，外觀他身名為「外」，彼此名為「內外」──是三種智慧不得道，無智慧亦不得道。 ^lun-042-193

復次，「內」者[^155]內六入，「外」者外六入。 ^lun-042-194

\`1226\`復次，「內」名能觀智慧，「外」名所觀處。[^156] ^lun-042-195

是先尼知諸觀皆有過罪。[^157]何以故？ ^lun-042-196

內以智慧力故，謂外諸法是常、無常、有、無等，非外法有定相；若有定相，則無智用。 ^lun-042-197

又此智慧從外法因緣生，外法相不定故，智慧亦不定；如稱[^158]為物故、物為稱故，二事相待，若離物無稱、離稱無物。 ^lun-042-198

「無量教[^159]智」名「得道方便」，「得」名「得聖道果」。[^160] ^lun-042-199

復次，略說實智慧義，所謂不見內五眾中，不見外五眾中，亦不見內外五眾中，亦不見離五眾中──見是智慧為實。 ^lun-042-200

以無常智慧觀五眾無常，是智慧從因緣和合故有不實。 ^lun-042-201

著觀者，邪見；不著者，得道；若無常相是實者，何故著而不得道？ ^lun-042-202

以是（369b）故，一切內外不見定智慧。 ^lun-042-203

若離是無常等觀得道者，一切凡人亦應得道，以是故說「離是智慧，亦無所得」。 ^lun-042-204

爾時，梵志以是智慧，於一切法中心得遠離，於智慧亦復遠離；一切我見等取相邪見，一切皆滅，亦不從無智得。 ^lun-042-205

爾時，梵志歡喜，觀無量法性相，「佛真為大師！」 ^lun-042-206

「不捨」者，諸法中皆有助道力故。 ^lun-042-207

「不受」者，諸法實相畢竟空無所得故不受。[^164] ^lun-042-208

復次，諸結使煩惱，顛倒虛妄，故無所捨；但知諸法如實相──無相，無憶念故。 ^lun-042-209

是名「菩薩不受、不捨波羅蜜」，名為「般若波羅蜜」。 ^lun-042-210

此彼岸[^165]不度故，世間即是涅槃相，涅槃相即是世間相，一相，所謂無相。[^166] ^lun-042-211

若如是知，應當滅；以未具足諸功德故不滅，大慈悲[^167]、本願力故不滅。[^168] ^lun-042-212

雖求佛道，於此法中亦無好醜相及受捨相。以是故，非法亦非非法。[^169] ^lun-042-213

是名「菩薩般若波羅蜜，一切相不受」。 ^lun-042-214

---

[^1]: （1）《大智度論疏》卷17：「第九品者名為〈集散品〉，即是命說分中第三大分，從此下去，始明善吉承命正說波若。就正說文中，大有四分：初、從此品、〈10
相行品〉、〈11
約^※^品〉，此之三品，然三解然^※^門明說波若。第二、從〈12
句義品〉已下，去至〈17
縛解品〉，是就人大就於波若；已知大法故名為大人。第三、從〈18
摩訶衍品〉已下，去訖至〈24
會宗品〉，有七品經文，次就於法大已說波若；以為大人所知故名大法。第四、從〈25
十無品〉及〈26
無生品〉，生此之二品，初明除生，後明遣法，故約遣相門以明波若。」（卍新續藏46，864a1-9）

※「約品」應作「幻品」。

※「三解然門」應作「三解脫門」。

（2）就三解脫門說般若：〈9 集散品〉約「空門」說般若，〈10
行相品〉約「無相門」說般若，〈11 幻人無作品〉約「無作門」說般若。

[^2]: 《大智度論》卷43〈10
行相品〉：「前品用『空門』破諸法，此品欲以『無相門』破諸法。」（大正25，372a12-13）

[^3]: （1）《大智度論》卷42〈9
集散品〉：「上須菩提以『謙讓門』說般若，雖言不說，而實為諸菩薩說般若波羅蜜。」（大正25，366b17-19）

（2）〈9
集散品〉「約空門說般若」中，又分三門：一、謙讓門，二、不住門，三、思惟門。前二門參見《大智度論》卷42，第三思惟門參見《大智度論》卷43。

[^4]: 《大智度論疏》卷17：「就初嫌^※^讓門中，復有二意：一云：『我不覺不得菩薩』已下，就於生空以明波若。『世尊！我不得一切諸法集散』已下，次就法空以明波若也。」（卍新續藏46，864a18-21）

※案：「嫌」應作「謙」。

[^5]: 《大般若波羅蜜多經》卷408〈8
勝軍品〉：「爾時，具壽善現白佛言：世尊！我於菩薩摩訶薩及於般若波羅蜜多皆不知、不得，云何令我以般若波羅蜜多相應之法，教誡教授諸菩薩摩訶薩？」（大正7，45b2-5）

[^6]: 《大智度論》卷42〈9
集散品〉：「上來『非住非不住門』破菩薩名字及諸法；今以『異門』破菩薩名字，無法可說為菩薩。」（大正25，365c5-7）

[^7]: 《大智度論疏》卷17：「『世尊！我不得一切諸法集散』已下，次就法空以明波若也。」（卍新續藏46，864a20-21）

[^8]: 假名：諸法不集不散，故字非住非不住，無所有故。（印順法師，《大智度論筆記》〔D008〕p.249）

[^9]: （1）《大般若波羅蜜多經》卷408〈8
勝軍品〉：「世尊！我於諸法若增若減不知不得，若以諸法教誡教授諸菩薩摩訶薩，我當有悔。世尊！我於諸法若增若減不知不得，云何可言：此名菩薩摩訶薩，此名般若波羅蜜多？世尊！諸菩薩摩訶薩名及般若波羅蜜多名，皆無所住亦非不住。何以故？是二種義無所有故，此二種名都無所住亦非不住。」（大正7，45b5-12）

（2）《大智度論疏》卷17：「『是字不住』已下，論主雖復化種種義釋，論其大意，只欲明請^※^法本無；以法無故，則名無所寄；本以名招法，為法設名；既其無法，則也無名；無法無名，故云『是字不住』。本以不住故，有不不住，今既無不住故，所以亦無不不住，故經云：『何以故？無所有故也。』諸義例然，『世尊！我不得也。』」（卍新續藏46，864b7-12）

※「請」應作「諸」。

[^10]: 我若＝若我【宋】【元】【明】【宮】【聖】。（大正25，364d，n.8）

[^11]: （1）名非住不住，二譯意異：秦------字無所有故，唐------義無所有故。（印順法師，《大智度論筆記》［B004］p.111）。

（2）〔唐〕玄奘譯，《大般若波羅蜜多經》卷409〈8
勝軍品〉：「如是諸名皆無所住，亦非不住。何以故？如是諸義無所有故，如是諸名都無所住，亦非不住。」（大正7，46c9-11）

（3）《光讚經》卷3〈8
假號品〉：「何所是菩薩般若波羅蜜？何因當說菩薩之號？又其名號亦無所住、亦不不住。所以者何？眾生之類從無黠心假名號行；行、識、名色、六入、所更、痛、愛、受、有、生、老病死，亦復如是，假而有字，其字之本都無所住、亦不不住。所以者何？唯然，世尊！以一切法悉無有本。以是之故，求其本末了不可得，當何因緣而為菩薩立名號乎？」（大正8，168a16-23）

（4）《放光般若經》卷2〈11
本無品〉：「是字亦不住、亦不不住，是字不可得知；亦不可得、亦不可見，是故字亦不住、亦不不住，何為菩薩作字？何以故？諸字法皆不可見、亦不可得。」（大正8，14a24-27）

[^12]: 參見《摩訶般若波羅蜜經》〈7
三假品〉（大正8，230c4-232c14）及《大智度論》卷41（大正25，357a6-363c12）釋文。

[^13]: （1）《阿毘達磨集異門足論》卷4〈4
三法品〉：「有三愛：一、欲愛，二、有愛，三、無有愛。欲愛云何？答：於諸欲中諸貪等貪，執藏防護耽著愛染，是謂欲愛。

有愛云何？答：色、無色界諸貪等貪，執藏防護耽著愛染，是謂有愛。

無有愛云何？答：欣無有者，於無有中諸貪等貪，執藏防護耽著愛染，是謂無有愛。此復如何？如有一類怖畏所逼，怖畏所惱，憂苦所逼，憂苦所惱，苦受觸故，作是念言：云何當令我身死後斷壞無有，永絕眾病，豈不樂哉！彼欣無有，於無有中諸貪等貪，執藏防護耽著愛染，是謂無有愛。」（大正26，382c18-28）

（2）參見印順法師，《佛法概論》，pp.87-88。

[^14]: 有＋（愛）【宋】【元】，（愛破有）【宮】。（大正25，364d，n.12）

[^15]: 參見《正觀》（6），p.113：《大智度論》卷41（大正25，361c23-362a5）。

[^16]: （1）四愛：欲愛，不淨；有愛，無不淨等；無有愛，破有似智慧；法愛，愛諸益道善法。（印順法師，《大智度論筆記》〔D008〕p.249）

（2）法愛：愛諸益道善法。（印順法師，《大智度論筆記》〔D008〕p.249）

[^17]: 聞＝間【宋】【元】【明】【宮】【聖】【石】。（大正25，364d，n.13）

[^18]: 二種不見：不得故不見，慧少故不見。（印順法師，《大智度論筆記》〔D008〕p.249）

[^19]: 眾生本空：本來空，非行般若故無。（印順法師，《大智度論筆記》［E001］p.286）

[^20]: 眾生本空：無始已來不可得；非行般若故不可得；但以凡夫虛誑顛倒，假名謂為有；今行般若滅於妄倒，了達知其無，非本有今無。（印順法師，《大智度論筆記》［B004］p.111）

[^21]: 斷滅：本有今無。（印順法師，《大智度論筆記》［E002］p.286）

[^22]: ┌緣合會故───────名集，生無所從來......┐

集散（唐增減）
┴念念滅故，諸緣離故──名散，散無所從去.........如幻如化，但誑惑眼

（印順法師，《大智度論筆記》［B004］p.111）

案：〔唐〕玄奘譯，《大般若波羅蜜多經》卷408〈8
勝軍品〉：「世尊！我於諸法[若增若減]{.underline}不知、不得，若以諸法教誡、教授諸菩薩摩訶薩，我當有悔！」（大正7，45b5-7）

[^23]: 諸心心數法：根境生識三和生觸觸緣生受想思等。（印順法師，《大智度論筆記》〔D002〕p.238）

[^24]: ┌邪憶念──生煩惱罪業┐

集------心心數法 ┴正憶念──生善法──┴受六道果──更起善惡業

（印順法師，《大智度論筆記》［B004］p.110）

[^25]: 參見《雜阿含經》卷13（335經）《第一義空經》（大正2，92c11-25）。另參見印順法師，《空之探究》，pp.86-87。

[^26]: ┌集不可得------無來處故......生無故......畢竟空故......觀世間滅諦故

不得集散
┴散不可得------無去處故......滅無故......業不失故......觀世間集諦故

（印順法師，《大智度論筆記》［B004］p.111）

[^27]: 《雜阿含經》卷10（262經）：「迦旃延！如實正觀世間集者，則不生世間無見；如實正觀世間滅，則不生世間有見。迦旃延！如來離於二邊，說於中道。」（大正2，67a2-4）

[^28]: ┌一、因緣離散，即失名故（何況法空）

┌非住［義中］ ┴二、名一義多，不相即故

┌一釋 ┴非不住------------若無和合假名，二諦並失。

名字非住亦非不住┤ ┌非住---------說火則燒口，說有則塞口。

└二釋 ┴非不住------說火不應生火想，求火亦應得水。

（印順法師，《大智度論筆記》［B004］p.112）

[^29]: 輞（ㄨㄤˇ）：1.車輪的外框。（《漢語大詞典》（九），p.1287）

[^30]: 輻（ㄈㄨˊ）：1.車輪中湊集於中心轂上的直木。（《漢語大詞典》（九），p.1298）

[^31]: 轂（ㄍㄨˇ）：1.車輪的中心部位，周圍與車輻的一端相接，中有圓孔，用以插軸。（《漢語大詞典》（六），p.1509）

[^32]: 不＋（可）【宋】【元】【明】【宮】【聖】【石】。（大正25，364d，n.21）

[^33]: （1）二諦：因緣和合，無則世俗語言都滅。世諦無故，第一義亦無。二諦無故，諸法錯亂。（印順法師，《大智度論筆記》〔D016〕p.260）

（2）二諦：建立於世間語言；無俗則無真；二諦皆有。（《大智度論筆記》［E002］p.286）

[^34]: （1）假名：從久遠來，共傳名字，因名識事。（印順法師，《大智度論筆記》〔D008〕p.249）

（2）名空義空觀：名義互不相離，前人立名，後人因名識事。（印順法師，《大智度論筆記》［E007］p.298）

[^35]: 〔聖人〕－【宋】【宮】。（大正25，365d，n.1）

[^36]: 二種五眾：凡夫五眾，聖（小）人如幻五眾。（印順法師，《大智度論筆記》〔D008〕p.250）

[^37]: 聖人五眾：虛誑不實。（印順法師，《大智度論筆記》［E002］p.287）

[^38]: 十喻，參見《大智度論》卷6〈1
序品〉：「如幻、如焰、如水中月、如虛空、如響、如犍闥婆城、如夢、如影、如鏡中像、如化。」（大正25，101c8-9）

[^39]: 辯＝辦【宋】【元】【明】【宮】。（大正25，365d，n.2）

[^40]: ┌身離------離世事

二離
┴心離------離結使　　（印順法師，《大智度論筆記》［B004］p.112）

┌諸法離名字

二離 ┴諸法離自相　　（印順法師，《大智度論筆記》［B004］p.112）

[^41]: 大小差別：小多說身心二離，大多說離言離相。（印順法師，《大智度論筆記》〔D009〕p.250）

[^42]: ┌淳善相寂滅惡事

二寂滅
┴諸法如涅槃寂滅　　（印順法師，《大智度論筆記》［B004］p.112）

[^43]: ┌未來無為法

二不生
┴諸法實無生相　　（印順法師，《大智度論筆記》［B004］p.112）

不生不滅──二種不生：未來無為法
諸法實無生相。（印順法師，《大智度論筆記》〔D009〕p.252）

[^44]: 《大智度論疏》卷17：「『不生』已下，次就釋一切法不生義；既法本不生，今亦無滅也。」（卍新續藏46，865a17）

[^45]: ┌智 緣 滅─┐

三種滅 ┤非智緣滅─┼三種不滅

└無 常 滅─┘　　　　　　（印順法師，《大智度論筆記》［B004］p.112）

不生不滅──三種不滅：不「智緣滅，非智緣滅、無常滅」。（印順法師，《大智度論筆記》〔D009〕p.252）

[^46]: 《正觀》（6），p.114：《大智度論》卷5（大正25，96c10-14）、卷12（145c10-11，146b20-21）、卷15（170b20-29）、卷16（175a2-5）、卷18（190b10-18）、卷45（383c16-18）、卷50（420c26-27）、卷61（488b6-7）、卷86（662c13-22）、卷89（692a25-26）。

[^47]: 《正觀》（6），p.113：《大智度論》卷12（大正25，147b8-c21）、卷15（170c15-24）、卷18（194b-195a11）、卷31（293c22-27）。

[^48]: 《正觀》（6），p.114：《大智度論》卷1（大正25，60b19-c6）、卷15（170b29-c17）、卷18（193a10-b7）、卷23（229b14-c12）、卷26（253b21-c6）、卷31（292b29-c8）、卷37（331b16-29）、卷43（372b10-26）。

[^49]: 不示：觀滅言斷，無法可示。（印順法師，《大智度論筆記》［E002］p.287）

[^50]: 《正觀》（6），p.114：《大智度論》卷35（大正25，319a15-19）。

[^51]: 《正觀》（6），p.114：《大智度論》卷32（大正25，297b22-299a21）。

[^52]: 《正觀》（6），p.114：《大智度論》卷6（大正25，102c26-29）、卷15（169c3-29）、卷15（171a7-18）、卷18（194b1-195a13）、卷25，246a23-b11）、卷31（293a25-294c10）、卷32（298c22）、卷53（436b15-18）、卷67（528b16-28）、卷70（550c10-15）。

[^53]: 《正觀》（6），p.114：《大智度論》卷2（大正25，75a9-13）、卷32（298a10-20，298c21-23）。

[^54]: 法性與空：如、法性、法相、法位、實際。（印順法師，《大智度論筆記》［F028］p.360）

[^55]: ┌得名集

如、法性、實際之集散
┴失名散　　（印順法師，《大智度論筆記》［B004］p.112）

[^56]: 《大智度論疏》卷17：「如虗空已下，釋上十喻中文，亦同上。意言：虗空亦無集散，譬如舍內滿中虗空，但周圍不開門者，則不得此舍內空用；若鑿其門、開戶牖者，則得入中，得此空用，故名為集。若塞戶時，不得空用，則名為散，故說虗空有於集散。今既虗空亦本來是無，所以得云不不集散也。」（卍新續藏46，865b23-c4）

[^57]: 戶牖（ㄏㄨˋ
ㄧㄡˇ）：1.門窗。（《漢語大詞典》（七），p.345）

[^58]: 參見《正觀》（6），p.269，n.113-1：

《摩訶般若波羅蜜經》在此品〈9
集散品〉提到的法相有：善法、不善法，有為法、無為法，有漏法、無漏法，過去未來現在法、不過去未來現在法，^.^佛、十方如恒河沙等世界諸佛，^.^菩薩、聲聞僧。這一些都是「不集不散」，「諸法及佛名字，無所依止，故皆空，不住非不住」。又，《摩訶般若波羅蜜經》對「善、不善法」、「有為、無為法」、「有漏、無漏法」等，在後文也有扼要的解說，見《大智度論》卷44〈10
行相品〉（大正25，381a9-382b4）。

[^59]: 〔佛〕－【宋】【元】【明】【宮】【聖】。（大正25，365d，n.7）

[^60]: （1）《大品經義疏》卷4：「初就非住非不住求菩薩字不可得，二者就不可說門求菩薩名字不可得。」（卍新續藏24，234c10-11）

（2）《大智度論》卷42〈9
集散品〉：「上來『非住非不住門』破菩薩名字及諸法；今以『異門』破菩薩名字，無法可說為菩薩。」（大正25，365c5-7）

（3）《大智度論疏》卷17：「世尊諸法因緣和合已下，論主自科云：上就不住門明於波若，釋菩薩、菩薩字不可得等義竟；今第二、次就異門破菩薩、菩薩字等不可得義以明波若。」（卍新續藏46，865c5-7）

[^61]: 〔受〕－【宋】【元】【明】【宮】【聖】。（大正25，365d，n.8）

[^62]: 不可說：一一法中不可說，和合法中亦不可說。（印順法師，《大智度論筆記》〔D010〕p.252）

[^63]: 名虛空＝虛空名【宋】【元】【明】【聖】，＝多虛空【宮】。（大正25，365d，n.14）

[^64]: 《大般若波羅蜜多經》卷409〈8
勝軍品〉：「如預流、一來、不還、阿羅漢、獨覺、如來及彼諸法名無處可說；如善非善、常無常、樂苦、我無我、遠離不遠離、寂靜不寂靜等若有若無名皆無處可說，菩薩摩訶薩名及般若波羅蜜多名亦無處可說。」（大正7，47a3-7）

[^65]: （1）若＝云何【元】【明】【石】。（大正25，365d，n.17）

（2）《摩訶般若波羅蜜經》卷3〈9
集散品〉：「云何為菩薩作字，言是菩薩？」（大正8，234c27）

[^66]: （1）聞般若相義，心不驚怖沒悔------二譯不同：

┌秦------是菩薩必住不退性（信畢竟空，得其氣分）中

└唐------是菩薩決定已住不退轉地
（印順法師，《大智度論筆記》［B005］p.113）

（2）《光讚經》卷3〈8
假號品〉：「善惡禍福，若常無常、苦樂、若我非我，寂寞恬怕，所有無有福，若常無常、苦樂，我觀此誼，是之所謂悉由因緣。假使當為菩薩摩訶薩而立名號者，於一切法則有狐疑，察其本末，亦不可得。唯然世尊！有其名號，無有法界，亦無所住。所以者何？眾生之類，從無明心致此名字，又其名號亦無所住亦不不住，亦無有處。須菩提白佛言：唯然，世尊！菩薩摩訶薩假使聞說般若波羅蜜如是比類瑞應所起，不恐不怖、不畏不難，心不懷懅，其菩薩摩訶薩即當知之^※^住阿惟越致果，住無所住，行無所行。」（大正8，168b6-17）

※案：「之」疑為「已」之形誤。

（3）《放光般若經》卷2〈11
本無品〉：「言善惡，言有常無常、苦樂有我，言寂言寂靜、所有無所有，其字無有與作者。以是故，我狐疑。所以者何？諸法終始不可得見而為菩薩作字。世尊！是字亦不住於法性。何以故？是字無所有、不可得，是故字亦不住、亦不不住。若菩薩摩訶薩聞作是說般若波羅蜜，不惋不悔、不懈不怠、不恐不怖，當知是菩薩審諦住阿惟越致地，住於無所住。」（大正8，14b6-14）

（4）《大般若波羅蜜多經》卷409〈8
勝軍品〉：「如善非善、常無常、樂苦、我無我、遠離不遠離、寂靜不寂靜等若有若無名皆無處可說，菩薩摩訶薩名及般若波羅蜜多名亦無處可說。所以者何？如是諸名皆無所住亦非不住。何以故？如是諸義無所有故，如是諸名都無所住亦非不住。世尊！我依是義故說於法若增若減不知不得，如何可言此名菩薩摩訶薩，此名般若波羅蜜多？世尊！我於此二若義若名不知不得，云何令我以般若波羅蜜多相應之法，教誡教授諸菩薩摩訶薩？由此因緣，若以是法教誡教授諸菩薩摩訶薩，我當有悔。世尊！若菩薩摩訶薩聞以如是相狀宣說般若波羅蜜多時，心不沈沒亦不憂悔，其心不驚不恐不怖，當知是菩薩摩訶薩決定已住不退轉地，以無所住方便而住。」（大正7，47a4-19）

（5）案：羅什譯，《摩訶般若波羅蜜經》「當知是菩薩必住阿鞞跋致性中」，《大智度論》解釋為：「阿鞞跋致性者，是菩薩未得無生法忍、未從諸佛授記，但福德智慧力故，能信樂諸法畢竟空，是名阿鞞跋致性中住，得阿鞞跋致氣分故。」（大正25，366a12-15）而《光讚經》作「當知已住阿惟越致果」，《放光經》作「當知是菩薩審諦住阿惟越致地」，玄奘譯，《大般若經》（二分本）作「當知是菩薩摩訶薩決定已住不退轉地」。

[^67]: 《正觀》（6），p.115：《大智度論》卷41（大正25，363c19-365b16），參見〈9
集散品〉之第一段經文，以及《大智度論》的解說。

[^68]: 《大智度論疏》卷17：「何以故已下，釋所以名異門義。上乃就不住非不住門等麼^※^法破之，今乃就五眾等中平^※^相推之而破，故名異門也。」（卍新續藏46，865c11-13）

※案：「麼」疑應作「歷」。「平」疑應作「互」。

[^69]: ┌一、與色相違，色非是空。

虛空無相故無 ┤二、若色盡處，更無別法。

└三、若入出相，但是色業。
（印順法師，《大智度論筆記》［B005］p.113）

虛空：色非虛空，相違故。色盡處非虛空，無別法故。入出業非虛空，是身業故。無相則無法。（印順法師，《大智度論筆記》［C005］p.189）

[^70]: 參見《大智度論疏》卷17：「入出息屬身念處故，不屬虛空也。色盡處亦非虛空，名色盡處故；虛空無礙，色是於礙，故與相違。如是則無虛空，但名耳。」（卍新續藏46，865c14-16）

[^71]: ┌慧眼觀之是虛誑故。

地大無實
┴隨觀而轉無定實故　　　（印順法師，《大智度論筆記》［B005］p.113）

[^72]: （1）三眼觀四大不同。（印順法師，《大智度論筆記》［A053］p.91、［D001］p.236）

（2）肉眼、天眼、慧眼，觀色不同。（印順法師，《大智度論筆記》〔D010〕p.253）

（3） ┌肉眼------見塵合成地，謂為實地。

三眼觀地不同 ┤天眼------散此地，但見微塵。

└慧眼------分別破散都不可得。（印順法師，《大智度論筆記》［B005］p.113）

[^73]: 《正觀》（6），p.115：《大智度論》卷19（大正25，198c22-199c4）、卷20（206b3-c4）、卷31（287a21-b10）、卷48（403c24-405b7）。

[^74]: 唯心故空：境隨觀轉，知法無實。（印順法師，《大智度論筆記》〔D011〕p.253）

[^75]: 參見《大智度論》卷11〈1
序品〉：「問曰：云何名不住法住般若波羅蜜中能具足六波羅蜜？答曰：如是菩薩觀一切法──非常非無常、非苦非樂、非空非實、非我非無我、非生滅非不生滅，如是住甚深般若波羅蜜中，於般若波羅蜜相亦不取，是名不住法住。若取般若波羅蜜相，是為住法住。」（大正25，140a5-12）

[^76]: 性＝姓【宋】【元】【明】【宮】【聖】。（大正25，366d，n.3）

[^77]: 姓貴＝貴姓【宋】【元】【明】【宮】。（大正25，366d，n.4）

[^78]: 阿鞞跋致性：未得忍，未受記，但福智力信畢竟空，得阿〔鞞〕跋致氣分。（印順法師，《大智度論筆記》〔D003〕p.243）

[^79]: 《大智度論疏》卷17：「復次世尊已下，論主自科。上躭嫌門讓^※^中，約住非不住門明義已竟；今此文即是善吉正說，次就不住門明於波若。就此文中，大有三意：第一、就不住門明不住者得；第二、言菩薩無方便色中住等，明其住者之失；第三、先尼已下，明以小況大。今以此為陰、入、界、十二緣等，成於上義故，約而辨之也。」（卍新續藏46，866a1-6）

※案：「嫌門讓」應作「謙讓門」。

[^80]: 《大品經義疏》卷4：「就文為四：第一、正明無住行，第二、明有住行為失，第三、明無住行為得，第四、舉小說大。」（卍新續藏24，235a22-24）

[^81]: 識＋（受想行識）【石】。（大正25，366d，n.6）

[^82]: 識＋（識）【宋】【元】【明】【宮】。（大正25，366d，n.7）

[^83]: ┌行：聽聞、誦、讀乃至後心取覺，皆名為行。

│觀：初行如初見物。

│習：日日漸學。

│合：與般若相應可。

│相應：隨順般若。

│入：通徹般若。

│念：分別取相有是事。

│學：常行不息令相似。

│思惟：學已巧觀知其得失。

│修：定心和合共行。

└住：得而不失。　　　　　　　（印順法師，《大智度論筆記》〔D011〕p.254）

[^84]: 誦讀＝讀誦【聖】。（大正25，366d，n.13）

[^85]: 〔波羅蜜〕－【宋】【元】【明】【宮】【聖】。（大正25，366d，n.14）

[^86]: 相＋（應）【宋】【元】【明】【宮】。（大正25，366d，n.15）

[^87]: 《正觀》（6），p.115：參見《大智度論》卷42（大正25，364c21-29）。

[^88]: 無相三昧：不取法相，不入滅定。（印順法師，《大智度論筆記》〔D011〕p.253）

[^89]: 不取法相，不入滅定［而能行道］：無相三昧。

菩薩智慧。（印順法師，《大智度論筆記》［E002］p.287）

[^90]: （1）人心得緣便起，菩薩無緣不滅。（印順法師，《大智度論筆記》〔D012〕p.254）

（2）釋疑：無緣云何不滅疑。（印順法師，《大智度論筆記》〔D019〕p.262）

[^91]: （1）參見《摩訶般若波羅蜜經》卷1〈2
奉鉢品〉（大正8，221b28-c5），《大智度論》卷35（大正25，318c28-319a4）。

（2）關於「色即是空，空即是色」，參見印順法師，《初期大乘佛教之起源與開展》，pp.730-732、《般若經講記》，pp.179-189、《空之探究》，pp.190-193、《佛法是救世之光》，pp.189-207。

[^92]: 此二種菩薩的分類法，參見《大智度論》卷41（大正25，358b12-19）；另參見印順法師，《初期大乘佛教之起源與開展》，pp.1287-1288。

[^93]: 尸＝尼【宋】【元】【明】【宮】【石】。（大正25，367d，n.1）

[^94]: 浮、闍藍、波尼藍。（印順法師，《大智度論筆記》［I045］p.452）

[^95]: ┌一字門：一字一名......如地名浮

文字 ┤二字門：二字一名......如水名闍藍

└多字門：三字一名......如水名波尼藍
（印順法師，《大智度論筆記》［B006］p.114）

[^96]: ┌聞阿────知諸法本來不生

菩薩聞字，即入諸法實相 ┤聞頭佉───知諸法皆苦......生大悲心

└聞阿尼吒──知諸法無常......入聖道行

（印順法師，《大智度論筆記》［B006］p.115）

[^97]: （1）實相：不生、苦、無常。（印順法師，《大智度論筆記》〔D006〕p.247）

（2）字門：聞一字即入諸法實相。

一字、二字、三字。　　　（印順法師，《大智度論筆記》〔D012〕p.255）

[^98]: 阿字本來不生。（印順法師，《大智度論筆記》［E002］p.287）

[^99]: 《正觀》（6），pp.115-116：《大智度論》卷48（大正25，407c10-409c）之經文及論文；卷28（268a23-29）。

[^100]: （1）參見《大智度論》卷40〈4
往生品〉：「菩薩於是神通力，知一切法自性不生，故不著；但念一切種智，為度眾生故。」（大正25，352b13-15）

（2）另參見《大智度論》卷5（大正25，97c21-98b10）、卷24（235c28-240c10）、卷28（264a21-266b11）、卷40（351b2-352b19）。

[^101]: 〔相中〕－【宋】【宮】，〔相〕－【明】【聖】。（大正25，367d，n.7）

[^102]: 如相如相＝如相【宋】【宮】，＝如如相【元】【明】【聖】。（大正25，367d，n.8）

[^103]: （如）＋乃【宋】【元】【明】【宮】【聖】。（大正25，367d，n.15）

[^104]: （1）《大般若波羅蜜多經》卷409〈8
勝軍品〉：「世尊！若菩薩摩訶薩無方便善巧修行般若波羅蜜多時，我、我所執所纏擾故，心便住色，住受、想、行、識。由此住故，於色作加行，於受、想、行、識作加行。由加行故，不能攝受甚深般若波羅蜜多，不能修學甚深般若波羅蜜多，不能圓滿甚深般若波羅蜜多，不能成辦一切智智。」（大正7，47c26-48a3）

（2） ┌攝受──┐

無方便行，我執所纏心便住法，而作加行─由此不能
┤圓滿──┴修學般若......行

└成辦───一切智.........果

（印順法師，《大智度論筆記》［B006］p.115）

[^105]: 《大般若波羅蜜多經》卷409〈8
勝軍品〉：「何以故！世尊！色不應攝受，受、想、行、識不應攝受；色不應攝受故便非色，受、想、行、識不應攝受故便非受、想、行、識。所以者何？色、受、想、行、識皆本性空故。」（大正7，48a10-13）

[^106]: （1）《大般若波羅蜜多經》卷409〈8
勝軍品〉：「如是菩薩摩訶薩修行般若波羅蜜多時，應以本性空觀一切法，作此觀時心無行處，是名菩薩摩訶薩無所攝受三摩地。此三摩地微妙殊勝廣大無量，能集無邊無礙作用，不共一切聲聞、獨覺，其所成辦一切智智亦不應攝受，如是一切智智不應攝受故便非一切智智。」（大正7，48a21-27）

（2）關於「菩薩不受三昧」，參見印順法師，《初期大乘佛教之起源與開展》，pp.629-630、pp.634-637。

[^107]: 〔諸〕－【宋】【元】【明】【宮】【聖】【石】。（大正25，367d，n.18）

[^108]: 《大般若波羅蜜多經》卷409〈8
勝軍品〉：「世尊！是一切智智非取相修得。所以者何？諸取相者皆是煩惱。何等為相？所謂色相、受、想、行、識相，乃至一切陀羅尼門相、一切三摩地門相。於此諸相而取著者，名為煩惱。」（大正7，48b2-6）

[^109]: 《正觀》（6），p.116：《大智度論》卷11（大正25，138a7-10）、卷20（207a12-23）、卷17（186c27-28）。

[^110]: 《正觀》（6），p.116：《大智度論》卷32（大正25，297b22-299a21）。

[^111]: 《正觀》（6），p.116：《大智度論》卷5（大正25，95c2-97c4）、卷28（268a2-269b26）。

[^112]: 案：依經文，乃須菩提所說。

[^113]: （1）五眾：有罪不應取，何勞強破為？為人觀無常等著法生見，分別為空。（印順法師，《大智度論筆記》〔D012〕p.255）

（2）釋疑：五眾何為強破疑。（印順法師，《大智度論筆記》〔D019〕p.262）

（3）空教意趣。（印順法師，《大智度論筆記》〔E003〕p.291）

[^114]: ┌欲著──為說無常等，觀無常等破著得解脫

二著二解脫 ┤

└見著──復著法生愛，為生法空，乃離著得脫

（印順法師，《大智度論筆記》［F041］p.376）

[^115]: （1）大小差別──無受三昧：小無大用，不利不深；小至漏盡時得；小有習氣不淨。（印順法師，《大智度論筆記》〔D009〕p.251）

（2）無受三昧：小果能得，唯佛遍知，菩薩能得勝于小乘［三義］。（印順法師，《大智度論筆記》〔D012〕p.255）

（3） ┌一、小乘雖有，無廣大用.................................┐

│二、小乘漏盡時得諸法不受，菩薩本來知法不受...┼故說菩薩

大小無受三昧之別 ┤三、小乘有習有障，有而不淨 │無受三昧，

└四、菩薩雖不能遍，勝於二乘...........................┘不共二乘

（印順法師，《大智度論筆記》［B006］p.115）

[^116]: 〔彼〕－【宋】【宮】，彼＝後【元】【明】。（大正25，367d，n.23）

[^117]: 二乘證果：諸法不受故得漏盡。（印順法師，《大智度論筆記》〔D013〕p.255）

[^118]: 屯崙摩王彈琴，迦葉不安其座。（印順法師，《大智度論筆記》［I023］p.435）

[^119]: 《翻梵語》卷9：「隨藍風（應云毘藍婆，亦云毘藍，譯曰迅猛）。」（大正54，1046a）

[^120]: 參見《大樹緊那羅王所問經》卷1（大正15，371a2-24）。

[^121]: 菩薩煩惱：二乘習氣是。（印順法師，《大智度論筆記》［E002］p.287）

[^122]: 惟＝唯【宋】【元】【明】【宮】【聖】【石】。（大正25，368d，n.2）

[^123]: （1）煩惱：相是煩惱根本，取相生諸結使。（印順法師，《大智度論筆記》〔D002〕p.240）

（2）煩惱：取相是煩惱。（印順法師，《大智度論筆記》［E002］p.287）

[^124]: （1）無受三昧：觀法性空，次不取諸法心無行處是名。（印順法師，《大智度論筆記》〔D012〕p.255）

（2）無一微相可取。（印順法師，《大智度論筆記》〔E002〕p.287）

[^125]: 求實相法之次第──先尼：信實相不可得故，分別解知稱量思惟智慧相，不內不外，得亦不得；無取無得無念。（印順法師，《大智度論筆記》［C003］p.186）

[^126]: （1）《大智度論》卷42〈9
集散品〉原將「是相若受、若修可得薩婆若者」（大正25，367c2-3）此十二字置於上一段經文之末句，今依印順法師《大智度論》（標點本），p.1616移到此段之首。

（2）《大般若波羅蜜多經》卷409〈8
勝軍品〉：「是故不應取相修得一切智智，若取相修得一切智智者，勝軍梵志於一切智智不應信解。」（大正7，48b6-8）

[^127]: 小乘有性空。（印順法師，《大智度論筆記》〔D013〕p.256）

[^128]: 《大般若波羅蜜多經》卷409〈8
勝軍品〉：「何等名為彼信解相？謂於般若波羅蜜多深生淨信，由勝解力思量觀察一切智智，不以相為方便，亦不以非相為方便，以相與非相俱不可取故。是勝軍梵志雖由信解力歸趣佛法，名隨信行，而能以本性空悟入一切智智。既悟入已，不取色相，不取受、想、行、識相，乃至不取一切陀羅尼門相、一切三摩地門相。何以故？以一切法自相皆空，能取、所取俱不可得故。」（大正7，48b8-16）

[^129]: 羅什此處所譯「內觀、外觀、內外觀、無智慧觀」之「觀」，玄奘譯《大般若經》作「現觀」（大正7，48b17-21），梵本《二萬五千頌般若》作「abhisamaya」（現觀）（N.
Dutt，p.134，line 4-7）。

[^130]: 知＝智【宋】【元】【明】【宮】。（大正25，368d，n.11）

[^131]: （1）《大般若波羅蜜多經》卷409〈8
勝軍品〉：「所以者何？如是，梵志！不以內得現觀而觀一切智智，不以外得現觀而觀一切智智，不以內外得現觀而觀一切智智，不以無智得現觀而觀一切智智，不以餘得現觀而觀一切智智，亦不以不得現觀而觀一切智智。所以者何？是勝軍梵志不見所觀一切智智，不見能觀般若，不見觀者、觀所依處及起觀時。」（大正7，48b16-23）

（2） ┌內　得─┐

不以 ┤外　得─┼現觀而觀一切智智（無能取）

│內外得─┤

└無智得─┘

餘　得......唐增

不　得......唐增 （印順法師，《大智度論筆記》［B006］p.116）

[^132]: （1）《大般若波羅蜜多經》卷409〈8
勝軍品〉：「是勝軍梵志非於內色、受、想、行、識觀一切智智，非於外色、受、想、行、識觀一切智智，非於內外色、受、想、行、識觀一切智智，亦非離色、受、想、行、識觀一切智智。乃至非於內一切陀羅尼門、三摩地門觀一切智智，非於外一切陀羅尼門、三摩地門觀一切智智，非於內外一切陀羅尼門、三摩地門觀一切智智，亦非離一切陀羅尼門、三摩地門觀一切智智。何以故？若內、若外、若內外、若離內外，一切皆空不可得故。」（大正7，48b23-c3）

（2） ┌內　法┐

│外　法│

不於 ┤內外法├而觀一切智智（無所取）

└離　法┘ （印順法師，《大智度論筆記》［B006］p.116）

[^133]: ┌無能取

　［存疑］ ┌不取──不取相 ┴無所取

不取不捨般若 ┴不捨──不念無相
（印順法師，《大智度論筆記》［B007］p.116）

[^134]: 智慧亦不念＝亦不念智慧【宋】【元】【明】【宮】【聖】。（大正25，368d，n.19）

[^135]: 《大般若波羅蜜多經》卷409〈8
勝軍品〉：「是勝軍梵志以如是等諸離相門，於一切智智深生信解；由此信解，於一切法皆無取著，以諸法實相不可得故。如是梵志以離相門，於一切智智得信解已，於一切法皆不取相，亦不思惟無相諸法，以相、無相法皆不可得故。如是梵志由勝解力，於一切法不取不捨，以實相法中無取捨故。時，彼梵志於自信解乃至涅槃亦不取著。所以者何？以一切法本性皆空不可取故。」（大正7，48c3-12）

[^136]: （1）《光讚經》卷3〈8
假號品〉：「於一切法無所念者，是為菩薩摩訶薩般若波羅蜜，亦無去來，度無所度而復周遊。所由然者，用不受色、不受痛痒思想生死識，於一切法亦無所受，亦不受諸總持門、不受諸三昧門，於一切法無所起受，亦無中間而般涅槃，悉以具足十種力、四無所畏、四分別辯、十八不共諸佛之法，四意止、四意斷、四神足念、五根、五力、七覺意、八由行。」（大正8，170a8-16）

（2）《放光般若經》卷2〈11
本無品〉：「世尊！菩薩摩訶薩所以於般若波羅蜜通達來往於彼此岸者何？於諸法無所受。不受色痛想行識者，於諸法無所受故，乃至三昧、陀隣尼門無所受，於諸法亦無所受，不具足三十七品、佛十力、佛十八法不共，終不中道般泥洹。」（大正8，15a21-26）

（3）《大般若波羅蜜多經》卷409〈8
勝軍品〉：「世尊！諸菩薩摩訶薩所得般若波羅蜜多亦復如是，於一切法無所取著，能從此岸到彼岸故；若於諸法少有取著，則於彼岸非為能到。是故菩薩摩訶薩修行般若波羅蜜多時，不取一切色，不取一切受、想、行、識。何以故？以一切法不可取故。乃至不取一切陀羅尼門，不取一切三摩地門。何以故？以一切法不可取故。是菩薩摩訶薩雖於一切色、受、想、行、識，乃至一切陀羅尼門、三摩地門，若惣^※^若別皆無所取；而以本願所行四念住乃至八聖道支未圓滿故，及以本願所證佛十力乃至十八佛不共法未成辦故，於其中間終不以不取一切相故而般涅槃。」（大正7，48c13-25）

※案：《大般若波羅蜜多經》卷37〈9
無住品〉作：「若總若別皆無所取。」（大正5，210a3-4）

[^137]: （1）《光讚經》卷3〈8
假號品〉：「所以者何？其四意止者止無所止，四意斷、神足、根、力、覺意、八由行，亦復如是！其所斷者斷無所斷，十種力、四無所畏、四分別辯、十八不共諸佛之法，覺無所覺法，計其法者亦非法。是為菩薩摩訶薩般若波羅蜜，不受色，亦不受痛痒思想生死識；至於總持門、諸三昧門，等無有異。」（大正8，170a16-22）

（2）《放光般若經》卷2〈11
本無品〉：「何以故？三十七品非三十七品，乃至佛十八法非十八法；是法非法、亦不非法。是為菩薩摩訶薩行般若波羅蜜不受五陰。」（大正8，15a26-29）

（3）《大般若波羅蜜多經》卷409〈8
勝軍品〉：「是菩薩摩訶薩雖能圓滿四念住乃至八聖道支，及能成辦佛十力乃至十八佛不共法，而不見四念住乃至八聖道支，及不見佛十力乃至十八佛不共法。何以故？是四念住即非四念住，乃至八聖道支即非八聖道支，及佛十力即非佛十力，乃至十八佛不共法即非十八佛不共法，以一切法非法、非非法故。是菩薩摩訶薩修行般若波羅蜜多時，雖不取著色，不取著受、想、行、識，乃至不取著十八佛不共法，而能成辦一切事業。」（大正7，48c25-49a6）

[^138]: 為先尼梵志說法。（印順法師，《大智度論筆記》［H026］p.420）

[^139]: （1）參見《大智度論》卷31（大正25，295b22-c6）。

（2）另參見印順法師，《中觀今論》〈自序〉，pp.4-5：「《般若經》以無生法忍能攝二乘智斷的，以先尼的因信得解來證明大乘的現觀；《金剛經》以「若以色見我」頌明佛身等，都確認三乘聖者成立於同一的理證──法性空寂，......所以《中論》的抉擇《阿含經》義；《智論》的引佛為長爪梵志說法，《眾義經》偈等來明第一義諦，不是呵斥聲聞，不是偏讚大乘，是引導學者復歸於釋尊本義的運動。」

[^140]: 無一微相可取。（印順法師，《大智度論筆記》［E002］p.287）

[^141]: 小乘有法空。（印順法師，《大智度論筆記》〔D013〕p.256）

[^142]: （1）參見《雜阿含經》卷5（105經）（大正2，31c13-32c2）。

（2）參見《空之探究》，p.100：「《先尼梵志經》，可能是法空派所誦本，文句略有出入。《般若經》的原始部分，曾引先尼梵志的因信得入一切智，是繼承聲聞法空派的解說，集入《般若經》為例證的。」（另參見《小品般若波羅蜜經》卷1（大正8，537c4-27））

[^143]: 參見《四分律》卷33（大正22，798c）、卷34（大正22，805c）。

[^144]: 〔婆〕－【宋】【元】【明】【宮】，婆＝波【聖】。（大正25，368d，n.28）

[^145]: 〔時〕－【宋】【元】【明】【宮】。（大正25，368d，n.29）

[^146]: 不蘭迦葉［六師之一］。（印順法師，《大智度論筆記》［I045］p.452）

[^147]: 自＝疾【宋】【元】【明】【宮】【聖】【石】。（大正25，368d，n.33）

[^148]: 門＝問【元】【明】。（大正25，368d，n.37）

[^149]: 二空：本來常自無我，無我故法無所屬、如幻、虛誑。（《大智度論筆記》〔D014〕p.257）

[^150]: （1） ┌一、一多不相即故。

┌一、破即蘊是我 ┤二、我如五眾成生滅故。

破我 ┤ └三、我如五眾不自在故。

└二、破離陰是我 ──無相，應無我。

（印順法師，《大智度論筆記》［B007］p.117）

（2）破即蘊是我、破離蘊是我，參見《中論》卷3〈18
觀法品〉：「若我是五陰，我即為生滅；若我異五陰，則非五陰相。」（大正30，23c20-21）

《中論》（青目釋）：

有人說神應有二種：^〔1〕^若五陰即是神、^〔2〕^若離五陰有神。

^〔1〕^若五陰是神者，神則生滅相，如偈中說「若神是五陰，即是生滅相」。何以故？生已壞敗故。以生滅相故，五陰是無常；如五陰無常，生滅二法亦是無常。何以故？生滅亦生已壞敗，故無常。神若是五陰，五陰無常故，神亦應無常生滅相；但是事不然。

^〔2〕^若離五陰有神，神即無五陰相，如偈中說「若神異五陰，則非五陰相」。而離五陰更無有法；若離五陰有法者，以何相何法而有？（大正30，24a15-24）

（3）另參見《大智度論》卷55（大正25，454c20-455a12）。並參見印順法師，《中觀論頌講記》，pp.313-319）；《性空學探源》，pp.66-67；《如來藏之研究》，p.43；《成佛之道》（增注本），pp.355-358。

[^151]: 一＋（五）【石】。（大正25，369d，n.1）

[^152]: 〔生〕－【聖】。（大正25，369d，n.2）

[^153]: 破我──
破即蘊我：一多不相即故，我應生滅失罪福故，從緣和合不自在故。

破離蘊我：無相應無我。

破無陰別有我：妄分別故。 （印順法師，《大智度論筆記》〔D001〕p.237）

[^154]: （1）如即我之異名。（印順法師，《大智度論筆記》［E002］p.287）

（2）另參見印順法師，《如來藏之研究》，pp.13-15：

作為世尊德號的「如來」，並非佛教特有的術語，而是世俗語言，佛教成立以前，印度文化中的固有名詞。世俗一般及宗教學者，對如來是怎樣解說的呢？如《大智度論》卷55說：「或以佛名名為如來，或以眾生名字名為如來。如先世來，後世亦如是去，是亦名如來，亦名如去，如十四置難中說。......佛名如來者，......從如中來，故名如來。」（大正25，454b-c）如來，在佛教中是佛的別名，解說為「從如中來」，就是悟入真如而來成佛的（「乘如實道來」）。

在一般人，如來是眾生的別名，所以說：「我有種種名，或名眾生、人、天、如來等」。換言之，如來就是「我」的別名。在釋尊當時的印度宗教界，對於眾生的從生前到死後，從前生到後世，都認為有一生命主體；這一生命自體，一般稱之為我（ātman）。「我」從前世來，又到後世去，在生死中來來去去，生命自體卻是如是如是，沒有變異。如如不變，卻又隨緣而來去，所以也稱「我」為「如來」，也可以說「如去」。

「十四置難」，是釋尊時代，一般宗教界所歡喜論究的十四個問題。這些難問，釋尊一概置而不答，以不加答覆來答覆他們。「十四置難」中，就有如去，如不去，如亦去亦不去，如非去非不去──四問。十四置難，即十四無記，在《阿含經》中，是一再見到的。《大智度論》這樣說：

a、「何等十四難？......死後有神去後世，無神去後世，亦有神去亦無神去（後世），死後亦非有神去亦非無神去後世。」［卷2（大正25，74c）］

b、「有死後如去，有死後不如去，有死後如去不如去，有死後亦不如去亦不不如去。」［卷7（大正25，110a）］

c、如佛問先尼梵志：「汝見是色如去不？答言：不也。受、想、行、識如去不？答言：不也。色中如去不？答言：不也。受、想、行、識中如去不？答言：不也。離色如去不？答言：不也。離受、想、行、識如去不？答言：不也。汝更見無色、無受、想、行、識如去者不？答言：不也。......梵志本總相為我，佛今一一別問，以是故答佛言不也。」［卷42（大正25，368c）］

比對前二則，有沒有「神去」，就是有沒有「如去」。「神」是「我」的舊譯。佛與先尼梵志的問答，出於《阿含經》；《般若經》引佛與先尼梵志的問答，來說明大乘深義。經上問色如與受、想、行、識如的去不去，而龍樹解說為：「梵志本總相為我，佛今一一別問」，可見所問的「如」就是我；「如去」（約從前生來今生，可名「如來」）就是神我的來去。

[^155]: 《大智度論疏》卷17：「『復次，內者』已下，次就十二入等明內外義。以法無定故，以智慧觀之，得成諸觀前緣；若使有之定相者，則不得觀。為諸觀行故，言『則無智用』也，當說。

『又此智慧』已下，明境智相稱。智本稱法而生，法既無定，當知亦然也。『如稱為物』者，明上右之時，假為法立名也；『物為稱』者，明法當名也。『二事相侍^※^』者，明離物無名、離名無物也。既其如此，當知名後^※^故法亦假；名假故無名，法假故無法耳。

『無量數智』者，明無量智數皆為道方便。可以方便之中皆屬智緣滅，亦名數緣也。下文當說。」（卍新續藏46，868a5-14）

※案：「相侍」應作「相待」。「名後」應作「名假」。

[^156]: 內、外：自身、他身；內入、外入；能觀、所觀。（印順法師，《大智度論筆記》〔D014〕p.257）

[^157]: 諸觀有過：緣生非實，待境方成。（印順法師，《大智度論筆記》〔D014〕p.258）

[^158]: 稱（ㄔㄥ）：4.稱號，名稱。（《漢語大詞典》（八），p.111）

[^159]: 教＝數【宋】【元】【明】【宮】【聖】【石】。（大正25，369d，n.6）

[^160]: 智、得：智名得道方便，得名得道聖果。（印順法師，《大智度論筆記》〔D014〕p.257）

[^161]: 無常等觀：緣生非實觀。

離無常等不能得道。

著者邪見，不著得道。　　（印順法師，《大智度論筆記》〔D014〕p.257）

[^162]: ┌一、從因緣生有非實故

破無常觀
┴二、著成邪見不得道故　　（印順法師，《大智度論筆記》［B007］p.117）

[^163]: ┌不取──法畢竟空無所得故......諸法實相無憶念故

不取不捨 ┴不捨──法中皆有助道力故......煩惱虛妄無所捨故

（印順法師，《大智度論筆記》〔B007〕p.117）

[^164]: 不取不捨：諸法皆有助道力故不捨，諸法實相畢竟空故不受。

煩惱妄倒故不捨，實相無相無憶念故不受。

（印順法師，《大智度論筆記》〔D014〕p.258）

[^165]: 〔岸〕－【宋】【元】【明】【宮】。（大正25，369d，n.10）

[^166]: 世間即是涅槃：此彼不度故。（印順法師，《大智度論筆記》［E002］p.287）

[^167]: （1）慈＝悲【宋】【元】【明】【宮】【聖】。（大正25，369d，n.11）

（2）《大正藏》原作「慈」，今依【宋】【元】【明】【宮】【聖】及《高麗藏》作「悲」（第14冊，810a9）。

[^168]: 知空不滅：功德未具；慈悲、願力。（印順法師，《大智度論筆記》〔D014〕p.258）

[^169]: 《大智度論疏》卷17：「非法者，云無法可得也。亦非非法者，非法亦無也。一解言，非法者，據真而談，無法可得故，名非法。亦非非法者^※^，據世諦語，非不有是法也。」（卍新續藏46，868a22-b1）

※案：《大智度論疏》原作「名非亦法非非法者」，今改作「名非法。亦非非法者」。