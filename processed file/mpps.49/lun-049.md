釋曰[^63]： ^lun-49-1

須菩提上問「摩訶衍」，佛種種答「摩訶衍相」；[^64]上又問「發趣大乘」者[^65]，今答「發趣大乘相」。[^66] ^lun-49-2

菩薩摩訶薩乘[^67]是乘[^68]，知一切法從本已來不來不去、無動無發，法性常住故；又以\`1391\`大悲心故、精進波羅蜜故、方便力故，還修諸善法；更求勝地而不取地相，亦不見此地。[^69] ^lun-49-3

問曰：應答「發趣大乘」，何以說「發趣地」？ ^lun-49-4

答曰：「大乘」即是「地」。地有十分。 ^lun-49-5

從初地至二地，是名「發趣」；譬如乘馬趣象，捨馬乘象，乘象趣龍，捨象乘龍。 ^lun-49-6

問曰：此中是何等十地？ ^lun-49-7

答曰：地有二種：一者、但菩薩地，二者、共地。[^70] ^lun-49-8

共地者，所謂乾慧地乃至佛地。[^71] ^lun-49-9

但菩薩地者，歡喜地、離垢地、有光地、增曜[^72]地、難勝地、現在地、深入地、不動地、善根[^73]地、法雲地。此地相，如《十地（411b）經[^74]》中廣說。[^75] ^lun-49-10

入初地菩薩應行十法──深心乃至實語。 ^lun-49-11

須菩提雖知，為斷眾生疑故，問世尊：「云何是深心？」 ^lun-49-12

佛答：「應薩婆若心，集諸善根。」 ^lun-49-13

「薩婆若心」者，菩薩摩訶薩初發阿耨多羅三藐三菩提意，作是願：「我於未來世[^76]當作佛！」是阿耨多羅三藐三菩提意，即是應薩婆若心。 ^lun-49-14

「應」者，繫心願我當作佛。若菩薩利根、大集福德、諸煩惱薄、過去罪業少，發意即得深心──「深心」者，深樂[^77]佛道，世世[^78]於世間心薄。 ^lun-49-15

是名「應薩婆若心」。 ^lun-49-16

所作一切功德，若布施、若持戒、若修定等，不求今世後世福樂、壽命、安隱，但為薩婆若。譬如慳貪人無因[^79]緣，乃至一錢不施，貪惜積聚，但望增長；菩薩亦如是，福德若多若少，不向餘事，但愛惜積集[^80]，向薩婆若。 ^lun-49-17

問曰：是菩薩未知薩婆若，不得其味，云何能得深心？ ^lun-49-18

答曰： ^lun-49-19

我先已說：此人若利根，諸煩惱薄，福[^81]德純[^82]厚，不樂世間，雖未聞讚歎大乘，猶不樂世間，何況已聞！ ^lun-49-20

如摩訶迦[^83]葉，娶[^84]金色女為妻，心不愛樂[^85]，棄捨出家。[^86]又如耶舍長者子，中夜見眾婇[^87]女皆如死狀，捨直十萬兩金寶屐[^88]於水岸邊，直渡[^89]趣佛。[^90] ^lun-49-21

\`1393\`如是等諸貴人、國王，厭捨五欲者無數，何況菩薩聞說佛道種種功德因緣，而不即時發心深入！如後〈薩陀波崙品〉[^91]中，長者女聞讚歎佛功德，即時捨家，詣曇無竭所。 ^lun-49-22

復次，信等五根成就純熟故，能得是深心。 ^lun-49-23

譬如小兒，眼等五情根未成就故，不別五塵，不識好醜；信等五根未成就，亦復如是，不識善惡，不知縛解，愛[^92]樂（411c）五欲，沒[^93]於邪見。 ^lun-49-24

信等五根成就者，乃能識別善惡。十善道、聲聞法猶尚愛樂，況無上道而不深念！初發無上道心，已於世間最上，何況成就！ ^lun-49-25

復次，菩薩始得般若波羅蜜氣味故，能生深心。 ^lun-49-26

如人閉在幽闇，微隙見光，心則踊躍，作是念[^94]言：「眾人獨得見如是光明！」欣悅愛樂，即生深心，念是光明，方便求出！菩薩亦如是，宿業因緣故，閉在十二[^95]入無明黑闇獄中，所有知見，皆是虛妄；聞般若波羅蜜，少得氣味，深念薩婆[^96]若：「我當云何於此六情獄得出，如諸佛聖人？」 ^lun-49-27

復次，發阿耨多羅三藐三菩提心[^97]，隨願所行，以是故生深心。 ^lun-49-28

「深心」者，一切諸法中愛，無如愛薩婆若；一切眾生中愛，無如愛佛。又深入悲心，利益眾生。如是等名深心相，初地菩薩應常行是心。 ^lun-49-29

「於一切眾生等心」者，菩薩得是深心已，等心於一切眾生。眾生常情──愛其所親，惡其所憎；菩薩得深心故，怨親平等，視之無二。 ^lun-49-30

此中佛自說：等心者，四無量心是。 ^lun-49-31

菩薩見眾生受樂，則生慈、喜心，作是願：「我當令一切眾生皆得佛樂！」 ^lun-49-32

若見眾生受苦，則生悲心愍之，作是願：「我當拔一切眾生苦！」 ^lun-49-33

\`1394\`若見不苦不樂眾生，則生捨心，作是願：「我當令眾生捨愛憎心！」 ^lun-49-34

四無量心餘義，如先說[^98]。 ^lun-49-35

「捨心」者，捨有二種：一者、捨財行施，二者、捨結得道。 ^lun-49-36

此以除慳為捨，與第二捨結作[^99]因緣；至七地中乃能捨結。[^100] ^lun-49-37

問曰：捨相有種種──內外、輕重，財施、法施，世間、出世間等，佛何以故但說無分別憶想出世間（412a）施？ ^lun-49-38

答曰：布施雖有種種相，但說大者不取相。 ^lun-49-39

復次，佛於一切法不著，亦以此教菩薩布施，令如佛法不著。此中應廣說無分別布施；餘布施相，處處已種種說。[^101] ^lun-49-40

「近善知識」義，如先說。[^102] ^lun-49-41

「求法」者，法有三種：一者、諸法中無上，所謂涅槃；二者、得涅槃方便──八聖道；三者、一切善語、實語助八聖道者，所謂八萬四千法眾，十二部經，四藏──所謂阿含、阿毘曇、毘尼[^103]、雜藏[^104]，[^105]《摩訶般若波羅蜜》等諸摩訶衍經[^106]，皆名為法。[^107] ^lun-49-42

此中「求法」者，書寫、誦讀[^108]、正憶念──如是等，治眾生心病故，集諸法藥，不惜身命。 ^lun-49-43

如釋迦文[^109]佛，本為菩薩時，名曰樂法。時世無佛，不聞善語，四方求法，精勤不懈，了不能得。爾時，魔變作婆羅門而語之言：「我有佛所說一偈，汝能以皮為紙，以骨為筆，以血為墨，書寫此偈，當以與汝！」樂法即時自念：「我世世喪身無數，不得是利。」即自剝皮曝之令乾，欲書其偈，魔便滅身。[^110]是時，佛知其至心，即從下方踊[^111]出，為說深法，即得無生法忍。 ^lun-49-44

又如薩陀波崙苦行求法。[^112] ^lun-49-45

如釋迦文菩薩，五百釘釘身，為求法故。[^113] ^lun-49-46

又如金堅王割身五百處為燈炷[^114]；投巖[^115]、入火[^116]，如是等種種苦行難行，為眾生求法。 ^lun-49-47

復次，佛自說求法相：「為薩婆若，不墮聲聞、辟支佛地。」 ^lun-49-48

「常出家」者，菩薩知在家有種種罪因緣──「我若在家，自不能得行清淨行，何能令人得諸淨行？若隨在家法，則有鞭杖等苦惱眾生；若隨善法行，則破居家法。」籌量二事：「我今不出家者，死時俱亦當捨；今自（412b）遠離，福德為大！」 ^lun-49-49

復次，菩薩作是念：「一切國王及諸貴人力勢如天，求樂未已，死強奪之。我今\`1396\`為眾生故捨家，持清淨戒，求佛道，具足尸羅波羅蜜因緣。」 ^lun-49-50

此中佛自說：「菩薩世世不雜心出家。」 ^lun-49-51

「不雜心」者，不於九十六種道中出家，但於佛道中出家。所以者何？佛道中有二種正見：世間正見、出世間正見故。[^117] ^lun-49-52

「愛樂佛身」者，聞種種讚佛功德──十力、四無所畏、大慈大悲[^118]、一切智慧；又見佛身三十二相、八十種隨形好，放大光明，天人供養，無有厭足。自知：「我當來世，亦當如是。」假令無得佛因緣，猶尚愛樂，何況當得而不愛樂！ ^lun-49-53

得是深心愛樂佛故，世世常得值佛。 ^lun-49-54

「演出法教」者，菩薩如上求法已，為眾生演說。 ^lun-49-55

菩薩在家者，多以財施；出家者，愛佛情重，常以法施[^119]──若佛在世、若不在世[^120]，善住持戒，不求名利，等心一切眾生而為說法。 ^lun-49-56

讚歎檀義故，名為「初善」；分別讚歎持戒，名為「中善」；是二法果報──若生諸佛國、若作大天，名為「後善」。 ^lun-49-57

復次，見三界、五受眾[^121]身多苦惱，則生厭離心，名為「初善」；棄捨居家，為身離故，名為「中善」；為心離煩惱故，名為「後善」。 ^lun-49-58

解說[^122]聲聞乘，名為「初善」；說辟支佛乘，名為「中善」；宣暢大乘，名為「後善」。 ^lun-49-59

「妙義好語」者，三種語：雖復辭妙而義味淺薄，雖義理深妙而辭不具足，以是故說「妙義好語」。 ^lun-49-60

離三毒垢故，但說正法，不雜非法，是名「清淨」。 ^lun-49-61

八聖道分、六波羅蜜備故，名為「具足」。 ^lun-49-62

修多羅十二部經，如先說[^123]。 ^lun-49-63

「破憍慢」者，是菩薩出家、持戒、說法、能（412c）斷眾[^124]疑[^125]，或時自恃而生憍慢；是時應作是念：我剃頭著染衣，持鉢乞食，此是破憍慢法，我云何於中生憍慢？又此憍慢在人心中則覆沒功德，人所不愛，惡聲流布；後身常生弊惡畜生中，若生人中卑鄙下賤──知是憍慢有如是無量過罪。破是憍慢，為求阿耨多羅三藐三菩提故；如人求財，猶尚謙遜下意，何況求無上道！ ^lun-49-64

以破憍慢故，常生尊貴，終不在下賤家生。 ^lun-49-65

「實語」者，是諸善之本，生天因緣，人所信受。行是實語者，不假布施、持戒、學[^126]問，但修實語，得無量福。實語者，如說隨[^127]行。 ^lun-49-66

問曰：口業有[^128]四種，何以但說實語？ ^lun-49-67

答曰： ^lun-49-68

佛法中貴實故，說實，餘皆攝；四諦實故[^129]，得涅槃。 ^lun-49-69

復次，菩薩與眾生共事，惡口、綺語、兩舌，或時有[^130]；妄語罪重故，初地應捨。是菩薩行初地，未能具足行此四業故，但說實語；第二地中則能具足。 ^lun-49-70

問曰：初地中何以但說十事？ ^lun-49-71

答曰：佛為法王，諸法中得自在，知是十法，能成初地；譬如良醫，善知藥草種數，若五、若十，足能破病，是中不應難其多少。（初地竟） ^lun-49-72

\`1402\`者[^158]言： ^lun-49-73

「戒清淨」者，初地中多行布施，次知持戒勝於布施。所以者何？持戒則攝一切眾生，布施則不能普周一切。持戒遍滿無量──如不殺生戒，則施一切眾生命；如眾生無量無邊，福德亦無量無邊。 ^lun-49-74

略說：諸能破佛道事，此中皆名「破戒」；離是破戒垢，皆名「清淨」。乃至聲聞，辟支佛心，尚是戒垢，何況餘惡！ ^lun-49-75

「知恩報恩」者，有[^159]人言：「我[^160]宿世福德因緣應得。」或言：「我自然尊貴，汝有何恩？」墮是邪見，是故佛說：「菩薩當知恩！」 ^lun-49-76

眾生雖有宿世樂因，今世事不和合，則無由得樂。譬如穀種在地，無雨則不生；不可以地能生穀故，言雨無恩。雖所受之物是宿世所種；供奉之人，敬愛好心，豈非恩分？ ^lun-49-77

復次，知恩者，是大悲之本，開善業初門，人所愛敬[^161]，名譽遠聞，死則生天，終成佛道。不知恩人，甚於畜生！ ^lun-49-78

如《佛說本生經》：有人入山伐木，迷惑失道；時值暴雨，日暮飢[^162]寒，惡虫毒獸，欲來侵害。是人入一石窟，窟[^163]中有一大熊[^164]，見之恐怖而出。 ^lun-49-79

熊語之言：「汝勿恐怖！此舍溫煖，（414a）可於中宿。」 ^lun-49-80

時連雨七日，常以甘果美水，供給此人。七日雨止，熊將此人示其道逕。 ^lun-49-81

熊語人言：「我是罪身，多[^165]有怨家，若有問者，莫言見我！」 ^lun-49-82

人答言：「爾！」 ^lun-49-83

此人前行，見諸獵者。獵者問言：「汝從何來？見有眾獸不？」 ^lun-49-84

答言：「我見一大熊，此熊於我有恩，不得示汝！」 ^lun-49-85

獵者言：「汝是人，當以人類相親，何以惜熊？今一失道，何時復來？汝示我者，與汝多分！」 ^lun-49-86

此人心變，即將獵者示熊處所。獵者殺熊，即以多分與之。此人展手取肉，二肘俱墮。 ^lun-49-87

\`1403\`獵者言：「汝有何罪？」 ^lun-49-88

答言：「是熊看我，如父視子，我今背恩，將是此罪！」 ^lun-49-89

獵者恐怖，不敢食肉，持施眾僧。 ^lun-49-90

爾時，上座六通阿羅漢語諸下座：「此是菩薩，未來世當得[^166]作佛，莫食此肉！」即時起塔供養。 ^lun-49-91

王聞此事，勅下國內，不知恩人，無令住此！又以種種因緣讚知恩者，知恩[^167]之[^168]義，遍閻浮提，人皆信行。[^169] ^lun-49-92

復次，菩薩作是念：「若人有惡事於我，我猶尚應度，何況於我有恩！」 ^lun-49-93

「住忍辱力」者，如忍波羅蜜中廣說。[^170] ^lun-49-94

問曰：種種因緣是忍辱相，此中何以但說「不瞋不惱」？[^171] ^lun-49-95

答曰：此是忍辱體──先起瞋心，然後身口惱他。是菩薩初行故，但說眾生忍，不說法忍。 ^lun-49-96

「受歡喜」者，菩薩見是[^172]持戒故，身口清淨；知恩忍辱故，心清淨；三業清淨故，則自然生歡喜。譬如人香湯沐浴，著好新衣，瓔珞莊嚴，鏡中自觀，心生歡喜；菩薩亦如是，得是善法自莊嚴：「戒是禪定、智慧根本，我今得是淨[^173]戒，無量無邊福德皆應易得。」以是自喜。 ^lun-49-97

菩薩住是戒忍中，教（414b）化眾生，令得生他方佛前及生天上人中受樂；或令得聲聞、辟支佛乘、佛乘者。觀眾生樂著，如長者觀小兒共戲，亦與之同戲，更以少異物與之，令捨前所好；菩薩亦如是，教化眾生，令得人天福樂；漸漸誘進，令得三乘。以是故言「受歡喜樂」。 ^lun-49-98

「不捨一切眾生」者，善修集[^174]大悲心、誓度眾生故、發心牢固故、不為諸佛賢聖所輕笑故、恐負一切眾生故不捨；譬如先許人物，後若不與，則是虛妄罪人！以是因緣故，不捨眾生。 ^lun-49-99

「入大悲心」者，如先說。[^175] ^lun-49-100

此中佛自說：「本願大心，為眾生故，所謂為一一人故，於無量劫代受地獄苦，乃至令是人集行功德作佛，入無餘涅槃。」 ^lun-49-101

問曰：無有代受罪者，何以作[^176]是願？ ^lun-49-102

答曰：是菩薩弘大之心，深愛眾生，若有代理，必代不疑[^177]。 ^lun-49-103

復次，菩薩見人間有天祠[^178]用人肉血五藏[^179]祀羅剎鬼，有人代者則聽。菩薩作是念：「地獄中若當有如是代理，我必當代！」眾人聞菩薩大心如是，則貴敬尊重之。所以者何？是菩薩深念眾生踰[^180]於慈母故。 ^lun-49-104

「信師恭敬諮受」者，菩薩因師得阿耨多羅三藐三菩提，云何不信恭[^181]敬供養師？雖智德高明，若不恭敬供養，則不能得大利；譬如深井美水，若無綆[^182]者，無由得水。若破憍慢高心，宗[^183]重敬伏[^184]，則功德大利歸之；又如雨墮，不住山頂，必歸下處。若人憍心自高，則法水[^185]不入；[^186]若恭敬善師，則功德歸之。 ^lun-49-105

復次，佛說依止善師，持戒、禪定、智慧、解脫，皆得增長；[^187]譬如眾樹依於雪山，根、（414c）莖、枝、葉、華、果，皆得茂盛。 ^lun-49-106

\`1405\`以是故，佛說：「於諸師宗[^188]，敬之如佛。」 ^lun-49-107

問曰：惡師云何得供養信受？善師不能視之如佛，何況[^189]惡師！佛何以故此中說「於諸[^190]師尊如世尊想」？ ^lun-49-108

答曰： ^lun-49-109

菩薩不應順世間法。順[^191]世間法者，善者心著，惡者遠離；菩薩則不然，若有能開釋深義、解散疑結，於我有益，則盡心敬之，不念餘惡。 ^lun-49-110

如弊[^192]囊盛寶，不得以囊惡故，不取其寶；又如夜行嶮道，弊人執炬，不得以人惡故，不取其照。菩薩亦如是，於師得智慧光明，不計其惡。 ^lun-49-111

復次，弟子應作是念：「師行般若波羅蜜，無量方便力，不知以何因緣故有此惡事？」如薩陀波崙聞空中十方佛教：「汝於法師，莫念其短，常生敬畏！」[^193] ^lun-49-112

復次，菩薩作是念：「法師好惡，非是我事；我所求者，唯欲聞法以自利益。如泥像、木像無實功德，因發佛想故，得無量福德，何況是人智慧方便能為人說！以是故，法師有過，於我無咎。」 ^lun-49-113

「如世尊想」者，我先說：「菩薩異於世人。」 ^lun-49-114

世人分別好醜──好者愛著，猶不如佛；惡者輕慢，了不[^194]比數[^195]。 ^lun-49-115

菩薩則不然，觀諸法畢竟空[^196]，從本已來皆如無餘涅槃相；觀一切眾生，視之如佛，何況法師有智慧利益！以能作佛事故，視之如佛。 ^lun-49-116

「勤求諸波羅蜜」者，菩薩作是念：「是六波羅蜜，是無上正真道因緣，我當一心行是因緣。」 ^lun-49-117

\`1406\`譬如商人、農夫，隨所適國土所須之物、地之所宜種子，勤修求辦，事無不成；又如今世行布施後得大富，持戒後得尊貴，修禪定、智慧得（415a）道。菩薩亦如是，行六波羅蜜則得成佛。 ^lun-49-118

勤求道[^197]者，常一心勤求六波羅蜜。所以者何？若軟[^198]心漸進，則為煩惱所覆、魔人所壞。以是故，佛說：「於二地中勤求莫懈！」（二地竟） ^lun-49-119

「多學問無厭足」者，菩薩知多學問是智慧因緣，得智慧則能分別行道；如人有眼，所至無礙。是故菩薩作是願：「十方諸佛有所說法，我盡受持！」聞持陀羅尼力故，得清淨[^199]天耳力故，得不忘陀羅尼力故[^200]。 ^lun-49-120

譬如大海，能受持一切十[^201]方諸水；菩薩亦如是，能受持十方諸佛所說之法。 ^lun-49-121

「淨法施」者，如苗中生草，除穢則茂；菩薩亦如是，法施時不求名利、後世果報，乃至為眾生故，不求小乘涅槃，但以大悲於眾生隨佛轉法輪。 ^lun-49-122

法施[^202]相，莊嚴佛國相，受世間無量勤苦，住慚愧處，不捨阿蘭若住處，少欲、知足，如先說。[^203] ^lun-49-123

問曰：種種因緣，在生死中不厭；何以故但二因緣[^204]說不厭？ ^lun-49-124

答曰：是善根備具故[^205]，在生死中苦惱薄少；譬人有瘡[^206]，良藥[^207]塗之，其痛\`1407\`差少。 ^lun-49-125

菩薩得善根清淨故，今世憂愁、嫉妬、惡心等悉皆止息；若更受身，得善根果報，自受福樂，亦種種因緣利益眾生，隨其所願；自淨世界，世界嚴淨，勝[^208]於天宮，視之無厭，能慰釋大菩薩心，何況凡夫！ ^lun-49-126

以是故，雖有多因緣，但說二事無厭。 ^lun-49-127

慚愧雖有種種，此中大者，聲聞、辟支佛心。 ^lun-49-128

菩薩發心，欲廣度一切眾生；得少苦惱，便欲獨取涅槃，是可慚愧！譬如有人大設餚饍[^209]，請呼眾人；慳悋心起，便自獨食，甚可慚愧！（三地竟） ^lun-49-129

「不捨阿蘭若住處」（415b）者，離眾獨住，若過聲聞、辟支佛心，是名「離眾」。 ^lun-49-130

一切法以無所得空故，不取不著相；乃至阿耨多羅三藐三菩提亦不取，用無有著心故。 ^lun-49-131

菩薩常集諸功德無厭足，得無上道則足，更無勝法故。 ^lun-49-132

飲[^210]食、衣服、臥具知足者，是[^211]善法因緣，不以為要，故不說。 ^lun-49-133

「不捨頭陀功德」者，如後〈覺魔品〉中說。[^212] ^lun-49-134

無生法忍，此中以無生法忍為頭陀。菩薩住於順忍，觀無生法[^213]忍。是十二頭陀[^214]為持戒清淨故，持戒清淨為禪定故，禪定為智慧故；無生忍法[^215]即是真智慧。無\`1408\`生法忍是頭陀果報，果中說因故。 ^lun-49-135

「不捨戒，不取戒相」者，是菩薩知諸法實相故，尚不見持戒，何況破戒！雖種種因緣不破戒，此最為大[^216]，入空解脫門故。 ^lun-49-136

「污穢[^217]諸欲」者，如先說。[^218] ^lun-49-137

此中佛說：「知是心相虛誑不實故，乃至不生欲心，何況受欲！」 ^lun-49-138

「厭世間心」者，如世間不可樂相[^219]中說。[^220] ^lun-49-139

此中佛說厭心果報，所謂無作解脫門。 ^lun-49-140

「捨一切所有」者，如先說。[^221] ^lun-49-141

「不沒心[^222]」者，先已種種因緣說，菩薩聞是不沒不畏相。[^223] ^lun-49-142

「不生二識處」者，二識處，所謂眼[^224]、色中不生眼識，乃至意、法中不生意識。 ^lun-49-143

菩薩住是不二門中，觀六識所知皆是虛誑無實；作大誓願：「令一切眾生住不二法中，離是六識。」 ^lun-49-144

「不惜一切物」者，不惜一切物中，雖有種種因緣，此因緣最大──所謂菩薩知一切法畢竟空，不憶念，滅一切取相。是故於受者不求恩惠，施中無高心，如是具清淨檀波羅蜜。（四地竟） ^lun-49-145

「遠離親白衣」者，行者以妨道故出家，若復習近白衣，則與（415c）本無異。以是故，行者先求自度，然後度人；[^225]若未能自度而欲度人者，如不知浮人，欲救於[^226]溺，相與俱沒！ ^lun-49-146

\`1409\`是菩薩遠離親白衣，則能集諸清淨功德；深念佛故，變身至[^227]諸佛國，出家、剃頭、著染衣。所以者何？常樂出家法，不樂習近白衣故。 ^lun-49-147

「遠離比丘尼」者，如初品中說。[^228] ^lun-49-148

問曰：菩薩等心視一切眾生，云何不得共住？ ^lun-49-149

答曰：是菩薩未得阿鞞跋致、未斷諸漏，集諸功德，人所樂著[^229]，以是故不得共住。 ^lun-49-150

又為離人誹謗，若誹謗者墮地獄故。 ^lun-49-151

「遠離慳惜他家」者，菩薩作是念：「我自捨家，尚不貪不惜，云何貪惜他家？菩薩法欲令一切眾生得樂，彼人助我與[^230]眾生樂，云何慳惜？眾生先世福德因緣，今世少有功夫，故得供養，我何以慳嫉？」 ^lun-49-152

「遠離無益談說」者，此即是綺語，為自心、他心解愁事，說王法事、賊事，大海、山林，藥草、寶物，諸方國土──如是等事，無益於福[^231]、無益於道。 ^lun-49-153

菩薩愍念一切眾生沒在無常苦火，我當救濟，云何安坐空說無益之事？如人失火，四邊俱起，云何安處其內語說餘事？ ^lun-49-154

此中佛說「若說聲聞、辟支佛事，猶為[^232]無益之言」，何況餘事！ ^lun-49-155

「遠離瞋恚」者，心中初生名「瞋心」，以未定故；瞋心增長事定，打斫[^233]殺害，是名「惱心」；惡口讒謗，是名「訟心」；若殺害打縛等，是名「鬪心[^234]」。 ^lun-49-156

\`1410\`菩薩大慈悲眾生故，則不生是心；常防此惡心，不令得入。 ^lun-49-157

「遠離自大、蔑人」者，不見內外法，所謂受五眾、不受五眾。 ^lun-49-158

「遠離十不善道」者，菩薩觀十不善道中過罪種種因緣，如（416a）先說。[^235] ^lun-49-159

此中佛說：「十不善道破小乘，何況大乘！」 ^lun-49-160

「遠離大慢」者，菩薩行十八空，不見諸法定有大小相。 ^lun-49-161

「遠離自用」者，拔七種憍慢[^236]根本故，又深樂善法故。 ^lun-49-162

「遠離顛倒」者，一切法中，常、樂、淨、我[^237]不可得故。 ^lun-49-163

「遠離三毒」者，三毒義如先說。[^238] ^lun-49-164

又此三毒所緣，無有定相。（五地竟） ^lun-49-165

「六波羅蜜」者，如先說。[^239]此中佛說：「三乘之人皆以此六波羅蜜得到彼岸。」[^240] ^lun-49-166

問曰：此是菩薩地，何以故[^241]說聲聞、辟支佛得到彼岸？ ^lun-49-167

答曰：佛今說六波羅蜜多有所能，大乘法中則能含受小乘，小乘則不能。 ^lun-49-168

是菩薩住六地中，具足六波羅蜜；觀一切諸法空，未得方便力，畏墮聲聞、辟支佛地，佛將護故說：「不應生聲聞、辟支佛心。」 ^lun-49-169

菩薩深念眾生故[^242]、大悲心故、知一切諸法畢竟空故，施時無所惜；見有求者，不瞋不憂；布施之後，心亦不悔。 ^lun-49-170

福德大故，信力亦大，深清淨信敬諸佛；具足六波羅蜜，雖未得方便、無生法忍、般舟三昧，於深法中亦無所疑，作是念：「一切論議皆有過罪！唯佛智慧滅諸戲論、無有闕失故，而能以方便修諸善法。」是故不疑。（六地竟） ^lun-49-171

---

[^1]: （1）參見《大智度論》卷46〈18
摩訶衍品〉：「爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正25，393b2-5）

（2）另參見《摩訶般若波羅蜜經》卷5〈18
問乘品〉（大正8，250a2-5）。

（3）其中第一問「何等是菩薩摩訶薩摩訶衍」，參見《大智度論》卷46～卷48（〈18
摩訶衍品〉、〈19
四念處品〉）（大正25，393b5-409c15）。第二問「云何菩薩摩訶薩發趣大乘」，自此處開始，參見《大智度論》卷49～卷50〈20
發趣品〉（大正25，409c23-419c12）。第三問「是乘發何處，是乘至何處」，參見《大智度論》卷50〈21
出到品〉（大正25，419c12-421a18）。第四問「當住何處」，參見《大智度論》卷50〈21
出到品〉（大正25，421a19-b11）。第五問「誰當乘是乘出者」，參見《大智度論》卷50〈21
出到品〉（大正25，421b124-422a15）。

[^2]: 參見《摩訶般若波羅蜜經》卷5〈18
問乘品〉：「爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正8，250a2-5）

[^3]: 《大般若波羅蜜多經》卷415〈18
修治地品〉：「復次，善現！汝問『齊何當知菩薩摩訶薩發趣大乘』者，若菩薩摩訶薩修行六種波羅蜜多時，從一地趣一地，齊此當知菩薩摩訶薩發趣大乘。」（大正7，82b21-24）

[^4]: 《大般若波羅蜜多經》卷415〈18
修治地品〉：「善現！若菩薩摩訶薩知一切法無所從來亦無所趣。何以故？善現！以一切法無去無來、無從無趣，由彼諸法無變壞故。善現！是菩薩摩訶薩於所從趣地不恃、不思惟，雖修治地業而不見彼地。是為菩薩摩訶薩修行六種波羅蜜多時，從一地趣一地。」（大正7，82b25-c2）

[^5]: 是不可＝用無所【石】。（大正25，410d，n.2）

[^6]: 《大般若波羅蜜多經》卷415〈18
修治地品〉：「一者、以無所得而為方便，修治增上意樂業，利益事相不可得故。」（大正7，82c4-5）

[^7]: 不可＝以無所【石】。（大正25，410d，n.3）

[^8]: 布施＝捨心【宋】【元】【明】【宮】【聖】。（大正25，410d，n.4）

[^9]: 〔親〕－【宋】【宮】【聖】。（大正25，410d，n.5）

[^10]: （1）參見《光讚經》卷7〈18
蜜十住品〉：「棄除貢高，則於諸法而無所著。」（大正8，196b19-20）

（2）《放光般若經》卷4〈21
治地品〉：「九者、常欲滅於虜怙^※^自用不有法財。」（大正8，27a27-28）

※怙＝扈【元】【明】。（大正8，27d，n.5）

（3）參見《大般若波羅蜜多經》卷415〈18
修治地品〉：「九者、以無所得而為方便，修治破憍慢業，諸興盛法不可得故。」（大正7，82c16-17）

[^11]: （第）＋二【石】。（大正25，410d，n.7）

[^12]: 諮受：請教，承受。（《漢語大詞典》（十一），p.350）

[^13]: 莊嚴＝淨【石】。（大正25，410d，n.9）

[^14]: （第）＋三【石】。（大正25，410d，n.11）

[^15]: 〔三者〕－【宋】【宮】。（大正25，410d，n.12）

[^16]: 四＝三【宋】【宮】。（大正25，410d，n.13）

[^17]: 五＝四【宋】【宮】。（大正25，410d，n.14）

[^18]: 戒＋（不取戒相）【宋】【元】【明】【宮】。（大正25，410d，n.15）

[^19]: 六＝五【宋】【宮】。（大正25，410d，n.16）

[^20]: 惡＝污【宋】【元】【宮】。（大正25，410d，n.17）

[^21]: 《大般若波羅蜜多經》卷415〈18
修治地品〉：「六者、於諸欲樂深生厭離。」（大正7，83a9-10）

[^22]: 七＝六【宋】【宮】。（大正25，410d，n.18）

[^23]: 八＝七【宋】【宮】。（大正25，410d，n.19）

[^24]: 九＝八【宋】【宮】。（大正25，410d，n.20）

[^25]: 沒＋（九者不生二識處）【宋】【宮】。（大正25，410d，n.21）

[^26]: 是名＝是為【宋】【宮】，＝名【聖】。（大正25，410d，n.22）

[^27]: 處＝說【宋】【明】【宮】。（大正25，410d，n.23）

[^28]: 蔑（ㄇㄧㄝˋ）：2.輕視，侮慢。（《漢語大詞典》（九），p.536）

[^29]: 自用：自行其是，不接受別人的意見。（《漢語大詞典》（八），p.1309）

[^30]: 為＝名【元】【明】。（大正25，410d，n.24）

[^31]: （第）＋五【石】。（大正25，410d，n.25）

[^32]: 《大般若波羅蜜多經》卷415〈18
修治地品〉：「復次，善現！諸菩薩摩訶薩住第五地時，應遠離十法。云何為十？一者、應遠離居家，二者、應遠離苾芻尼，三者、應遠離家慳，四者、應遠離眾會忿諍，五者、應遠離自讚毀他，六者、應遠離十不善業道，七者、應遠離增上傲慢，八者、應遠離顛倒，九者、應遠離猶豫，十者、應遠離貪、瞋、癡。善現！諸菩薩摩訶薩住第五地時，應常遠離如是十法。」（大正7，83a13-21）

[^33]: （第）＋六【石】。（大正25，410d，n.26）

[^34]: 《大般若波羅蜜多經》卷415〈18
修治地品〉：「復次，善現！諸菩薩摩訶薩住第七地時，應遠離二十法。云何二十？一者、應遠離我執乃至見者執，二者、應遠離斷執，三者、應遠離常執，四者、應遠離相想執，五者、應遠離見執，六者、應遠離名色執，七者、應遠離蘊執，八者、應遠離處執，九者、應遠離界執，十者、應遠離諦執，十一者、應遠離緣起執，十二者、應遠離住著三界執，十三者、應遠離一切法執，十四者、應遠離於一切法如理不如理執，十五者、應遠離依佛見執，十六者、應遠離依法見執，十七者、應遠離依僧見執，十八者、應遠離依戒見執，十九者、應遠離依空見執，二十者、應遠離厭怖空性。」（大正7，83a28-b11）

[^35]: 具足慈悲智＝慈悲智具足【石】。（大正25，410d，n.27）

[^36]: 是＝見【聖】。（大正25，410d，n.28）

[^37]: 亦＋（復）【石】。（大正25，410d，n.29）

[^38]: 法忍＝忍法【宋】【元】【明】【宮】【聖】。（大正25，410d，n.30）

[^39]: （第）＋七【石】。（大正25，410d，n.31）

[^40]: 《大般若波羅蜜多經》卷415〈18
修治地品〉：「復應圓滿二十法。云何二十？一者、應圓滿通達空，二者、應圓滿證無相，三者、應圓滿知無願，四者、應圓滿三輪清淨，五者、應圓滿悲愍有情及於有情無所執著，六者、應圓滿一切法平等見及於此中無所執著，七者、應圓滿一切有情平等見及於此中無所執著，八者、應圓滿通達真實理趣及於此中無所執著，九者、應圓滿無生忍智，十者、應圓滿說一切法一相理趣，十一者、應圓滿滅除分別，十二者、應圓滿遠離諸想，十三者、應圓滿遠離諸見，十四者、應圓滿遠離煩惱，十五者、應圓滿止觀地，十六者應圓滿調伏心性，十七者、應圓滿寂靜心性。十八者、應圓滿無礙智性，十九者、應圓滿無所愛染，二十者、應圓滿隨心所欲往諸佛土，於佛眾會自現其身。」（大正7，83b12-26）

[^41]: 《大般若波羅蜜多經》卷415〈18
修治地品〉：「一者、應圓滿悟入一切有情心行。」（大正7，83c1-2）

[^42]: 觀＝見【石】。（大正25，410d，n.32）

[^43]: 〔名〕－【宋】【宮】【聖】。（大正25，410d，n.33）

[^44]: 《大般若波羅蜜多經》卷415〈18
修治地品〉：「復次，善現！諸菩薩摩訶薩住第八地時，應圓滿四法。云何為四？一者、應圓滿悟入一切有情心行，二者、應圓滿遊戲諸神通，三者、應圓滿見諸佛土如其所見而自嚴淨種種佛土，四者、應圓滿承事供養諸佛世尊於如來身如實觀察。善現！諸菩薩摩訶薩住第八地時，於此四法應勤圓滿。」（大正7，83b29-c6）

[^45]: （第）＋八【石】。（大正25，410d，n.35）

[^46]: （1）參見《大般若波羅蜜多經》卷415〈18
修治地品〉：「復次，善現！諸菩薩摩訶薩住第九地時，應圓滿四法。云何為四？一者、應圓滿根勝劣智，二者、應圓滿嚴淨佛土，三者、應圓滿如幻等持數入諸定，四者、應圓滿隨諸有情善根應熟故入諸有自現化生。善現！諸菩薩摩訶薩住第九地時，於此四法應勤圓滿。」（大正7，83c6-12）

（2）案：玄奘譯《大般若經》第九地菩薩所行之四法，與羅什譯《摩訶般若波羅蜜經》第八地菩薩所行之第二類五法類似，只是《摩訶般若波羅蜜經》是在第八地，而《大般若經》則是在第九地。

[^47]: 是＝所【石】。（大正25，410d，n.36）

[^48]: 犍＝揵【宋】【元】【明】【宮】。（大正25，410d，n.37）

[^49]: 家＝生【宋】【元】【明】【宮】。（大正25，410d，n.38）

[^50]: 所生＝家【宋】【元】【明】【宮】。（大正25，410d，n.39）

[^51]: （第）＋九【石】。（大正25，410d，n.40）

[^52]: （1）參見《大般若波羅蜜多經》卷415〈18
修治地品〉：「復次，善現！諸菩薩摩訶薩住第十地時，應圓滿十二法。云何十二？一者、應圓滿攝受無邊處所大願，隨有所願皆令證得；二者、應圓滿隨諸天龍及藥叉等異類音智；三者、應圓滿無礙辯說；四者、應圓滿入胎具足；五者、應圓滿出生具足；六者、應圓滿家族具足；七者、應圓滿種姓具足；八者、應圓滿眷屬具足；九者、應圓滿生身具足；十者、應圓滿出家具足；十一者、應圓滿莊嚴菩提樹具足；十二者、應圓滿一切功德成辦具足。善現！諸菩薩摩訶薩住第十地時，應勤圓滿此十二法。善現當知！若菩薩摩訶薩住第十地已，與諸如來應言無別。」（大正7，83c12-24）

（2）案：玄奘譯《大般若經》第十地菩薩所行之十二法，與羅什譯《摩訶般若波羅蜜經》第九地菩薩所行之十二法類似，只是《摩訶般若波羅蜜經》是在第九地，而《大般若經》則是在第十地。

[^53]: 出家無能障＝家【聖】。（大正25，411d，n.1）

[^54]: 佛現在＝現在佛【宋】【元】【明】【宮】【聖】。（大正25，411d，n.2）

[^55]: 純具＝具滿【宮】。（大正25，411d，n.3）

[^56]: 妬＝始【聖】，＝姤【石】。（大正25，411d，n.4）

[^57]: 優婆＝優波【宋】【元】【明】【宮】【聖】，＝憂波【石】。（大正25，411d，n.5）

[^58]: 家＝處【石】。（大正25，411d，n.6）

[^59]: 名＋（菩薩）【宋】【元】【明】【宮】。（大正25，411d，n.7）

[^60]: 隨說＝如所【宋】【元】【明】【宮】【聖】。（大正25，411d，n.8）

[^61]: 住初＝初住【宋】【宮】【聖】。（大正25，411d，n.9）

[^62]: （應）＋修行【石】。（大正25，411d，n.10）

[^63]: 【論】釋曰＝論者言【宋】【宮】【聖】，＝論論者言【元】【明】。（大正25，411d，n.11）

[^64]: （1）參見《摩訶般若波羅蜜經》卷5〈18
問乘品〉：「爾時，須菩提白佛言：『世尊！何等是菩薩摩訶薩摩訶衍？』」（大正8，250a2-3）

（2）參見《大智度論》卷46～卷48（〈18 摩訶衍品〉、〈19
四念處品〉）（大正25，393b5-409c15）。

[^65]: 參見《摩訶般若波羅蜜經》卷5〈18
問乘品〉：「爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正8，250a2-5）

[^66]: 參見《大智度論》卷49～卷50〈20
發趣品〉（大正25，409c23-419c12）。

[^67]: 乘（ㄔㄥˊ）：1.駕御，2.乘坐。（《漢語大詞典》（一），p.666）

[^68]: （1）乘（ㄕㄥˋ）：1.車子。（《漢語大詞典》（一），p.667）

（2）yānārūḍha：乘乘，乘騎人，乘車者。（荻原雲來編，《漢譯對照梵和大辭典》，p.1092）

[^69]: ┌知法不來不去，無動無發，法性常住。

發趣大乘
┴以大悲心，精進力，方便力，修諸善法更求勝地......不取地相，不見此地。

（印順法師，《大智度論筆記》［B013］p.133）

[^70]: ┌但菩薩地

二種地 ┴共地　　　　（印順法師，《大智度論筆記》〔B013〕p.133）

[^71]: （1）參見《摩訶般若波羅蜜經》卷17〈57
深奧品〉：「菩薩摩訶薩具足乾慧地、性地、八人地、見地、薄地、離欲地、已作地、辟支佛地、菩薩地、佛地。」（大正8，346b3-6）

（2）關於共十地之解說，參見《大智度論》卷75（大正25，585c28-586a27）。

（3）參見《大般若波羅蜜多經》卷416〈18
修治地品〉：「善現！云何菩薩摩訶薩住第十地趣如來地？善現！是菩薩摩訶薩方便善巧，行六波羅蜜多、四念住乃至十八佛不共法，超淨觀地、種姓地、第八地、具見地、薄地、離欲地、已辦地、獨覺地及菩薩地，又能永斷一切煩惱習氣相續，便成如來、應、正等覺住如來地。善現！如是菩薩摩訶薩住第十地趣如來地。善現！齊此當知菩薩摩訶薩發趣大乘。」（大正7，88c17-24）

[^72]: 曜＝耀【石】。（大正25，411d，n.13）

[^73]: 根＝相【宋】【元】【明】【宮】。（大正25，411d，n.14）

[^74]: 經＝論【宋】【元】【明】【宮】。（大正25，411d，n.15）

[^75]: （1）參見《十住經》（大正10，497c3-535a20）；《佛說十地經》（大正10，535a23-574c16）；天親造，《十地經論》（大正26，123a2-203b2）。

（2）參見印順法師，《初期大乘佛教之起源與開展》，pp.707-712。

（3）《大般若波羅蜜多經》〈初分〉亦說到極喜地等但菩薩十地，如卷4〈3
相應品〉云：「舍利子！修行般若波羅蜜多菩薩摩訶薩，與極喜地空相應故，當言與般若波羅蜜多相應；與離垢地、發光地、焰慧地、極難勝地、現前地、遠行地、不動地、善慧地、法雲地空相應故，當言與般若波羅蜜多相應。」（大正5，21c6-11）

[^76]: 〔世〕－【聖】。（大正25，411d，n.16）

[^77]: （淨）＋樂【聖】。（大正25，411d，n.17）

[^78]: 〔世世〕－【聖】。（大正25，411d，n.18）

[^79]: 因＝恩【聖】。（大正25，411d，n.19）

[^80]: 集＝聚【石】。（大正25，411d，n.20）

[^81]: 福＝功【石】。（大正25，411d，n.21）

[^82]: 純＝淳【宋】【元】【明】【宮】【聖】【石】。（大正25，411d，n.22）

[^83]: 〔迦〕－【聖】。（大正25，411d，n.23）

[^84]: 娶＝聚【聖】。（大正25，411d，n.24）

[^85]: 愛樂＝樂愛【宋】【宮】。（大正25，411d，n.25）

[^86]: （1）參見《雜譬喻經》（大正4，524b21-c14）。

（2）迦葉棄金色女出家。（印順法師，《大智度論筆記》［H027］p.421）

[^87]: 婇＝綵【聖】。（大正25，411d，n.26）

[^88]: （1）屐＝履【聖】。（大正25，411d，n.28）

（2）屐（ㄐㄧ）：1.木製的鞋，底大多有二齒，以行泥地。3.泛指鞋。（《漢語大詞典》（四），p.49）

（3）履（ㄌㄩˇ）：1.鞋。（《漢語大詞典》（四），p.55）

[^89]: 渡＝度【聖】。（大正25，411d，n.29）

[^90]: （1）參見《佛所行讚》卷4（大正4，30c20-31a20）。

（2）耶舍長者子出家。（印順法師，《大智度論筆記》［H027］p.421）

[^91]: 《正觀》（6），p.134：參見《摩訶般若波羅蜜經》卷27〈88
常啼品〉（大正8，419a1-421a4），《放光般若經》卷20〈88
薩陀波倫品〉（大正8，143a10-144b4），《道行般若經》卷9〈28
薩陀波倫菩薩品〉（大正8，472b29-473b10），《小品般若波羅蜜經》卷10〈27
薩陀波崙品〉（大正8，582a24-b6）。

[^92]: 愛＝受【聖】。（大正25，411d，n.32）

[^93]: 沒＝復【聖】。（大正25，411d，n.33）

[^94]: 是念＝念【宋】【元】【明】【宮】，＝是語【石】。（大正25，411d，n.34）

[^95]: 二＝方【聖】。（大正25，411d，n.35）

[^96]: 婆＝波【聖】。（大正25，411d，n.36）

[^97]: 〔心〕－【宋】【元】【明】【宮】【聖】【石】。（大正25，411d，n.37）

[^98]: 《正觀》（6），p.134：參見《大智度論》卷20（大正25，208c8-211c27）。

[^99]: 作＝行【聖】。（大正25，411d，n.40）

[^100]: 無相施

┌捨財行施............初地能捨

二捨
┴捨結得道............七地能捨　　（印順法師，《大智度論筆記》［B013］p.134）

[^101]: 《正觀》（6），p.134：參見《大智度論》卷11（大正25，140c15-145a5）、卷22（226b29-227b21）、卷29（271a10-272a8；272b24-c28）、卷33（304b16-305a14）。

[^102]: 《正觀》（6），p.134：《摩訶般若波羅蜜經》卷4〈11
幻學品〉（大正8，240c7-241a2）；《放光般若經》卷3〈13
問幻品〉（大正8，17c13-24）；《光讚經》卷4〈10
幻品〉（大正8，176a4-c11）。

[^103]: 尼＝泥【宮】，＝尸【聖】。（大正25，412d，n.1）

[^104]: 印順法師，〈大智度論之作者及其翻譯〉，《永光集》，p.70：

三藏是經、律、論藏；四藏是在三藏之外加一[雜藏](http://127.0.0.1/accelon/homepage.csp?db=yinshun&bk=42&t=1178354&rr=3540#2#2)。說一切有部的結集傳說，只有三藏；立[雜藏](http://127.0.0.1/accelon/homepage.csp?db=yinshun&bk=42&t=1178354&rr=3540#3#3)的，現有文獻可知的，是大眾部、化地部、法藏部。Lamotte以為《大智度論》所說的只是大乘和說一切有部，所以廣論「說一切有部之[雜藏](http://127.0.0.1/accelon/homepage.csp?db=yinshun&bk=42&t=1178354&rr=3540#4#4)」，這又是錯誤的。《大智度論》卷二說到王舍城結集，只言「三法藏」、卷49（大正25，412a）則說：「四藏，所謂阿含、阿毘曇、毘尼、[雜藏](http://127.0.0.1/accelon/homepage.csp?db=yinshun&bk=42&t=1178354&rr=3540#5#5)。」卷11（大正25，143c）也說「以四種法藏教人」。這四藏說，不是說一切有部的。

[^105]: 四藏。（印順法師，《大智度論筆記》［E007］p.298）

[^106]: 阿含、毘尼、阿毘曇、雜藏、摩訶般若波羅密經。（印順法師，《大智度論筆記》［H001］p.386）

[^107]: ┌涅槃................................................果（理）法

法有三種 ┤涅槃方便八聖道.................................行法

└善語實語助入聖道［大小乘經］............教法

（印順法師，《大智度論筆記》［B014］p.134）

[^108]: 誦讀＝讀誦【元】【明】。（大正25，412d，n.2）

[^109]: 文＝牟【聖】。（大正25，412d，n.3）

[^110]: （1）參見Lamotte（1980, p.2390,
n.3）：《菩薩本行經》卷3（大正3，119b16-18）。

（2）本生：樂法析皮血求法。（印順法師，《大智度論筆記》［H013］p.404）

（3）參見《賢愚經》卷1〈1 梵天請法六事品〉（大正4，351b12-c5）。

[^111]: 踊＝涌【宋】【元】【明】【宮】。（大正25，412d，n.5）

[^112]: 參見《摩訶般若波羅蜜經》卷27〈88
常啼品〉（大正8，416a24-420a18）。

[^113]: （1）參見Lamotte（1980, p.2390,
n.3）：《菩薩本行經》卷3（大正3，119b15-16）；《經律異相》卷25（大正53，136c20-137a3）。

（2）本生：五百釘釘身求法。（印順法師，《大智度論筆記》［H013］p.404）

（3）參見《賢愚經》卷1〈1
梵天請法六事品〉（大正4，350a19-c11），但《賢愚經》說「千鐵釘」。

[^114]: （1）參見Lamotte（1980, p.2390, n.3）：《賢愚經》卷1〈1
梵天請法六事品〉（大正4，349b24-350a18）。

（2）本生：金堅王割身為燈求法。（印順法師，《大智度論筆記》［H013］p.404）

[^115]: 參見《賢愚經》卷1〈6 恒伽達品〉（大正4，355b17-23）。

[^116]: 參見《賢愚經》卷1〈1 梵天請法六事品〉（大正4，350c12-351b11）。

[^117]: （1） ┌世間正見

佛道有二種正見
┴出世間正見　　（印順法師，《大智度論筆記》［B014］p.134）

（2）參見《雜阿含經》卷28（785經）（大正2，203a21-b2）；印順法師，《成佛之道》（增注本），pp.67-82、pp.205-226。

[^118]: 〔悲〕－【聖】。（大正25，412d，n.8）

[^119]: 在家多財施，出家常法施。（印順法師，《大智度論筆記》［E007］p.298）

[^120]: 世＋（世）【石】。（大正25，412d，n.9）

[^121]: 受眾＝眾受【宋】【宮】。（大正25，412d，n.10）

[^122]: 說＝脫【石】。（大正25，412d，n.11）

[^123]: 《正觀》（6），p.134：參見《大智度論》卷33（大正25，306c21-308b17）。

[^124]: 眾＋（生）【石】。（大正25，412d，n.12）

[^125]: 疑＋（惑）【聖】【石】。（大正25，412d，n.13）

[^126]: 學＝與【聖】。（大正25，412d，n.14）

[^127]: 說隨＝實修【石】。（大正25，412d，n.15）

[^128]: 〔有〕－【聖】。（大正25，412d，n.16）

[^129]: 故＝語【石】。（大正25，412d，n.17）

[^130]: （能）＋有【宋】【元】【明】【宮】【石】。（大正25，412d，n.18）

[^131]: 菩薩戒。（印順法師，《大智度論筆記》［E007］p.298）

[^132]: 勤（ㄑㄧㄣˊ）：4.勞倦，辛苦。5.憂慮，愁苦。（《漢語大詞典》（二），p.816）

[^133]: 〔為〕－【石】。（大正25，413d，n.1）

[^134]: 《大般若波羅蜜多經》卷415〈18
修治地品〉：「云何菩薩摩訶薩勤求修習波羅蜜多？善現！若菩薩摩訶薩普於一切波羅蜜多，專心求學不顧餘事，是為菩薩摩訶薩勤求修習波羅蜜多。」（大正7，84c9-12）

[^135]: 何＋（云）【石】。（大正25，413d，n.2）

[^136]: 法若＝若法【聖】。（大正25，413d，n.3）

[^137]: 〔此〕－【宮】【聖】【石】。（大正25，413d，n.4）

[^138]: 名＝為【石】。（大正25，413d，n.5）

[^139]: 有所＝所有【石】。（[大正25，413d，n.6]()）

[^140]: 名＋（能）【石】。（大正25，413d，n.7）

[^141]: 界＝國土【石】。（大正25，413d，n.8）

[^142]: 《大般若波羅蜜多經》卷415〈18
修治地品〉：「云何菩薩摩訶薩為化有情，雖不厭倦無邊生死而不憍逸？善現！若菩薩摩訶薩為欲成就一切有情，植諸善根嚴淨佛土，乃至未滿一切智智，雖受無邊生死勤苦，而無厭倦亦不自高，是為菩薩摩訶薩為化有情，雖不厭倦無邊生死而不憍逸。」（大正7，85a1-6）

[^143]: （1）《放光般若經》卷4〈21
治地品〉：「『何謂菩薩意與泥洹等？』佛言：『菩薩不有一切諸法。』」（大正8，28b18-19）

（2）《光讚經》卷7〈18
蜜十住品〉：「何謂菩薩心不滅度？於一切法而無所行故。」（大正8，197c6-7）。

（3）《大般若波羅蜜多經》卷416〈18
修治地品〉：「云何菩薩摩訶薩常樂發起寂滅俱心？善現！若菩薩摩訶薩知一切法曾無起作，是為菩薩摩訶薩常樂發起寂滅俱心。」（大正7，85b7-10）

[^144]: 《大般若波羅蜜多經》卷416〈18
修治地品〉：「云何菩薩摩訶薩心不滯沒？善現！若菩薩摩訶薩於諸識住曾不起心，是為菩薩摩訶薩心不滯沒。」（大正7，85b12-14）

[^145]: 為＝名【石】。（大正25，413d，n.11）

[^146]: 界＝國【石】。（大正25，413d，n.12）

[^147]: 《大般若波羅蜜多經》卷416〈18
修治地品〉：「云何菩薩摩訶薩應遠離苾芻尼？善現！若菩薩摩訶薩常應遠離諸苾芻尼，不與共居如彈指頃，亦復於彼不起異心，是為菩薩摩訶薩應遠離苾芻尼。」（大正7，85b22-25）

[^148]: 慳（ㄑㄧㄢ）：1.節約，吝嗇。（《漢語大詞典》（七），p.705）

[^149]: 惜：2.愛惜，珍惜。3.捨不得，吝惜。（《漢語大詞典》（七），p.590）

[^150]: 《大般若波羅蜜多經》卷416〈18
修治地品〉：「云何菩薩摩訶薩應遠離家慳？善現！若菩薩摩訶薩作是思惟：『我應長夜利益安樂一切有情，今此有情自由福力感得如是好施主家故，我於中不應慳嫉。』既思惟已遠離家慳，是為菩薩摩訶薩應遠離家慳。」（大正7，85b25-c1）

[^151]: 談處＝談說【元】【明】下同。（大正25，413d，n.13）

[^152]: 《大般若波羅蜜多經》卷416〈18
修治地品〉：「云何菩薩摩訶薩應遠離眾會忿諍？善現！若菩薩摩訶薩作是思惟：『若處眾會，其中或有聲聞、獨覺，或說彼乘相應法要，令我退失大菩提心，是故定應遠離眾會。』復作是念：『諸忿諍者，能使有情發起瞋害，造作種種惡不善業，尚違善趣，況大菩提！是故定應遠離忿諍。』是為菩薩摩訶薩應遠離眾會忿諍。」（大正7，85c1-8）

[^153]: 《大般若波羅蜜多經》卷416〈18
修治地品〉：「云何菩薩摩訶薩應遠離自讚毀他？善現！若菩薩摩訶薩都不見有內外諸法故，應遠離自讚毀他，是為菩薩摩訶薩應遠離自讚毀他。」（大正7，85c8-11）

[^154]: 《大般若波羅蜜多經》卷416〈18
修治地品〉：「云何菩薩摩訶薩應遠離增上慢傲？善現！若菩薩摩訶薩不見有法可能發起此慢傲者故，應遠離，是為菩薩摩訶薩應遠離增上慢傲。」（大正7，85c16-18）

[^155]: 索（ㄙㄨㄛˇ）：7.索取，討取。（《漢語大詞典》（九），p.746）

[^156]: 言＝信【宋】【宮】。（大正25，413d，n.17）

[^157]: 信＝住【聖】。（大正25，413d，n.18）

[^158]: （論）＋者【元】【明】，者＝釋【石】。（大正25，413d，n.20）

[^159]: 〔有〕－【聖】。（大正25，413d，n.21）

[^160]: 我＋（當）【宋】【元】【明】【宮】。（大正25，413d，n.22）

[^161]: 愛敬＝敬愛【石】。（大正25，413d，n.23）

[^162]: 飢＝饑【明】。（大正25，413d，n.25）

[^163]: 〔窟〕－【聖】【石】。（大正25，413d，n.26）

[^164]: 熊＝羆【石】下同。（大正25，413d，n.27）

[^165]: （常）＋多【石】。（大正25，414d，n.1）

[^166]: 〔得〕－【宋】【元】【明】【宮】。（大正25，414d，n.5）

[^167]: 《大正藏》原作「思」，今依《高麗藏》作「恩」（第14冊，876a23）。

[^168]: 之＝人【元】【明】。（大正25，414d，n.7）

[^169]: （1）參見Lamotte（1980, p.2397,
n.1）：《經律異相》卷11（大正53，58c4-23）；《法苑珠林》卷50（大正53，665c20-24）；《諸經要集》卷8（大正54，69b1-19）；《根本說一切有部毘奈耶破僧事》卷15（大正24，177a25-c18）；《大毘婆沙論》卷114（大正27，592b3-c2）；《俱舍論》卷18〈4
分別業品〉（大正29，96b20-21）。

（2）本生：熊［愛人，人反以示獵者］。（印順法師，《大智度論筆記》［H013］p.404）

[^170]: 參見《大智度論》卷14～卷15（大正25，164b1-172a15）。

[^171]: 《摩訶般若波羅蜜經》卷6〈20
發趣品〉：「若菩薩於一切眾生無瞋無惱，是名住忍辱力。」（大正8，258a8-9）

[^172]: 是＝見【聖】。（大正25，414d，n.9）

[^173]: （清）＋淨【石】。（大正25，414d，n.10）

[^174]: 集＝習【宋】【元】【明】【宮】。（大正25，414d，n.11）

[^175]: 參見《大智度論》卷27（大正25，256b13-257c18）。

[^176]: 〔作〕－【聖】。（大正25，414d，n.12）

[^177]: 代不疑＝不疑怠【石】。（大正25，414d，n.13）

[^178]: 祠（ㄘˊ）：2.祭祀。4.祠堂，廟。（《漢語大詞典》（七），p.904）

[^179]: 五藏：亦作" 五臧
"。即五臟。指心、肝、脾、肺、腎。（《漢語大詞典》（一），p.390）

[^180]: （1）踰（ㄩˊ）：同" 逾 "。（《漢語大詞典》（十），p.521）

（2）逾（ㄩˊ）：2.超過，勝過。（《漢語大詞典》（十），p.1041）

[^181]: 〔恭〕－【宋】【宮】。（大正25，414d，n.15）

[^182]: （1）綆＝鞕【聖】。（大正25，414d，n.16）

（2）綆（ㄍㄥˇ）：1.繩索，汲水器上的繩索。（《漢語大詞典》（九），p.858）

[^183]: 宗：9.尊重。亦謂推尊而效法之。（《漢語大詞典》（三），p.1347）

[^184]: 伏：12.通" 服 "。佩服，服氣。（《漢語大詞典》（一），p.1180）

[^185]: 〔水〕－【宋】【元】【明】【宮】【聖】。（大正25，414d，n.17）

[^186]: 參見《法句譬喻經》卷1〈3
多聞品〉：「若多少有聞，自大以憍人，是如盲執燭，照彼不自明。」（大正4，579a7-8）

[^187]: 依止善師功德增長。（印順法師，《大智度論筆記》［H001］p.390）

[^188]: 宗：5.指某一類事物中有統領楷模作用或為首者。6.謂作宗主或作首領。（《漢語大詞典》（三），p.1347）

[^189]: 況＋（於）【石】。（大正25，414d，n.19）

[^190]: 諸＝說【聖】。（大正25，414d，n.20）

[^191]: 〔順〕－【石】。（大正25，414d，n.21）

[^192]: 弊＝敝【聖】。（大正25，414d，n.22）

[^193]: 《摩訶般若波羅蜜經》卷27（大正8，416c6-9）；《道行般若經》卷9（大正8，470c18-472a11）。

[^194]: 了不：絕不，全不。（《漢語大詞典》（一），p.722）

[^195]: 比數（ㄕㄨˋ）：相與並列，相提並論。（《漢語大詞典》（五），p.269）

[^196]: 空＋（空）【聖】。（大正25，414d，n.23）

[^197]: 〔道〕－【宋】【元】【明】【宮】【聖】。（大正25，415d，n.1）

[^198]: 軟＝濡【聖】【石】。（大正25，415d，n.2）

[^199]: 得清淨＝清淨【宋】【元】【明】【宮】，＝得淨【聖】。（大正25，415d，n.3）

[^200]: 故＋（故）【聖】。（大正25，415d，n.4）

[^201]: 〔十〕－【聖】。（大正25，415d，n.5）

[^202]: 法施，參見《大智度論》卷11（大正25，143c-144c4）、卷22（大正25，227a19-b22）。

[^203]: （1）案：「住慚愧處」為第三地菩薩所應行之第五法，後有解說。

「不捨阿蘭若住處，少欲，知足」為第四地菩薩所行十法之前三法，此段文句應置於第四地為宜。

（2）《大智度論》卷3雖提及「慚愧、行阿蘭若，少欲、知足」，但僅是敘述摩訶迦葉事緣。參見《大智度論》卷3〈1
序品〉：

爾時，人民久後懈厭。彌勒佛見眾人如是，以足指扣開耆闍崛山。是時，長老摩訶迦葉骨身，著僧伽梨而出，禮彌勒足；上昇虛空，現變如前，即於空中滅身而般涅槃。

爾時，彌勒佛諸弟子怪而問言：「此是何人？似人而小，身著法衣，能作變化！」

彌勒佛言：「此人是過去釋迦文尼佛弟子，名摩訶迦葉，行阿蘭若，少欲知足，行頭陀，比丘中第一，得六神通、共解脫大阿羅漢。彼時人壽百年，少出多減，以是小身能辦如是大事。汝等大身利根，云何不作如是功德？」

是時諸弟子皆慚愧，發大厭心；彌勒佛隨眾心，為說種種法。有人得阿羅漢、阿那含、斯陀含、須陀洹；有種辟支佛善根；有得無生法忍，不退菩薩；有得生天人中受種種福樂。」（大正25，79a14-28）

[^204]: 參見Lamotte（1980,
p.2408）：這是指「成熟眾生」與「莊嚴佛界」二事。

[^205]: 故＝足【石】。（大正25，415d，n.7）

[^206]: 瘡＝創【石】。（大正25，415d，n.8）

[^207]: 藥＝醫【石】。（大正25，415d，n.9）

[^208]: 〔勝〕－【聖】。（大正25，415d，n.10）

[^209]: 饍＝饌【聖】。（大正25，415d，n.12）

[^210]: 飲＝飯【聖】。（大正25，415d，n.15）

[^211]: 是＝則【明】。（大正25，415d，n.16）

[^212]: （1）參見Lamotte（1980, p.2411, n.1）：《放光般若經》卷10〈47
覺魔品〉（大正8，72c25），《摩訶般若波羅蜜經》卷13〈46
魔事品〉（大正8，318b13）。

（2）《正觀》（6），p.276，n.131：《摩訶般若波羅蜜經》對十二頭陀的說明，是列在〈47
兩過品〉，而不是〈覺魔品〉。《放光般若經》也是列在〈48
不和合品〉（大正8，74b）。這再一次的說明，《大智度論》所謂〈覺魔品〉重點在觀念，而不一定是說特定的某一品。

[^213]: 〔法〕－【宋】【元】【明】【宮】【聖】。（大正25，415d，n.17）

[^214]:  （1）參見《大智度論》卷68（大正25，537b28-538b16）。

（2）印順法師，《寶積經講記》，p.228：「十二頭陀行中，衣著方面有二：但三衣、糞掃衣。飲食方面有四：常乞食、不餘食、一坐食、節量食。住處方面有五：住阿蘭若、塚間坐、樹下坐、露地坐、隨地坐。睡眠方面有一：即常坐不臥。」

[^215]: 忍法＝法忍【宮】【石】。（大正25，415d，n.18）

[^216]: 大＝夭【明】。（大正25，415d，n.19）

[^217]: 污穢＝穢惡【明】。（大正25，415d，n.20）

[^218]: 《正觀》（6），p.136：參見《大智度論》卷17（大正25，181a17-184a25）、卷5（大正25，98b26-c12）、卷35（大正25，317a16-b14）。

[^219]: 相＝想【宋】【元】【明】【宮】。（大正25，415d，n.21）

[^220]: 《正觀》（6），p.136：參見《大智度論》卷23（大正25，232a9-b21）。

[^221]: 《正觀》（6），p.136：參見《大智度論》卷49（大正25，413b1-2）。

[^222]: 不沒心＝心不沒【明】。（大正25，415d，n.22）

[^223]: 《正觀》（6），p.136：參見《大智度論》卷41（大正25，360a5-22）、卷44（大正25，378a7-12）。

[^224]: 眼＋（中）【宋】【元】【明】【宮】。（大正25，415d，n.23）

[^225]: 先自度後度他。（印順法師，《大智度論筆記》［E007］p.298）

[^226]: 於＝淤【石】。（大正25，415d，n.24）

[^227]: （徃）＋至【宋】【元】【明】【宮】。（大正25，415d，n.25）

[^228]: （1）《正觀》（6），p.277，n.133：綜合來說，「遠離比丘尼」可能是「因中說果」，《大智度論》就說：「亦如人食百斤金，金不可食，金是食因，故言食金。佛言女人為戒垢，女人非戒垢，是戒垢因故，言女人為戒垢。如人從高處墮未至地，言此人死，雖未死，知必死故，言此人死。」（大正25，p.82b10-14）

（2）《大毘婆沙論》卷1：「如處處經中於彼彼具立彼彼名，此亦如是，謂如於樂具立以樂名。如伽他說：食所乞食樂，衣隨得衣樂，經行山林樂，棲隱巖窟樂。飲食衣等體實非樂。勝義樂者，謂諸樂受。或有說者亦輕安樂，然衣食等是樂具故，於伽他中亦說為樂；又如於垢具立以垢名，如伽他說：女是梵行垢，女損害眾生，苦梵行所淨，非由水能洗。女實非垢，勝義垢者謂貪瞋癡。然伽他中說女為垢，是垢具故。」（大正27，3b20-c3）

[^229]: 著＝者【聖】。（大正25，415d，n.26）

[^230]: 與＋（與）【聖】。（大正25，415d，n.27）

[^231]: 〔無益於福〕－【石】。（大正25，415d，n.28）

[^232]: 〔為〕－【石】。（大正25，415d，n.29）

[^233]: （1）斫＝破【聖】。（大正25，415d，n.30）

（2）斫（ㄓㄨㄛˊ）：2.用刀斧等砍或削。3.擊。4.襲擊。（《漢語大詞典》（六），p.1057）

[^234]: 〔心〕－【宋】【元】【明】【宮】【聖】【石】。（大正25，415d，n.31）

[^235]: 《正觀》（6），p.136：參見《大智度論》卷13提到「殺生、偷盜、邪淫、四種口業」（大正25，154b1-158a27）、卷46（大正25，395b21-c18）。

[^236]: （1）參見《大智度論》卷85〈73
種善根品〉：「慢、大慢、慢慢、我慢、增上慢、不如慢、邪慢。」（大正25，657c9-10）

（2）《阿毘達磨品類足論》卷1〈1
辯五事品〉：「慢結云何？謂七慢類，即慢、過慢、慢過慢、我慢、增上慢、卑慢、邪慢。^（1）^慢者，於劣謂己勝，或於等謂己等，由此正慢、已慢、當慢，心高舉、心恃篾。^（2）^過慢者，於等謂己勝，或於勝謂己等，由此正慢、已慢、當慢，心高舉、心恃篾。^（3）^慢過慢者，於勝謂己勝，由此正慢、已慢、當慢，心高舉、心恃篾。^（4）^我慢者，於五取蘊等，隨觀執我或我所，由此正慢、已慢、當慢，心高舉、心恃篾。^（5）^增上慢者，於所未得上勝證法謂我已得，於所未至上勝證法謂我已至，於所未觸上勝證法謂我已觸，於所未證上勝證法謂我已證，由此正慢、已慢、當慢，心高舉、心恃篾。^（6）^卑慢者，於他多勝謂自少劣，由此正慢、已慢、當慢，心高舉、心恃篾。^（7）^邪慢者，於實無德謂我有德，由此正慢、已慢、當慢，心高舉、心恃篾。」（大正26，693a29-b15）

（3）另參見《阿毘達磨法蘊足論》卷9〈16
雜事品〉（大正26，495c15-27），《佛說大乘菩薩藏正法經》卷17〈5
慈悲喜捨品〉（大正11，820c22-821a4）。

[^237]: 淨我＝我淨【宋】【元】【明】【宮】。（大正25，416d，n.1）

[^238]: 《正觀》（6），p.136：參見《大智度論》卷34（大正25，312b28-c27）。

[^239]: 《正觀》（6），p.136：參見《大智度論》卷11～卷18（大正25，139a-197b）、卷29（大正25，272b20-273a9）、卷45（大正25，387b14-388a9）、卷46（大正25，394c17-395a12）。

[^240]: 六度：三乘同行。（印順法師，《大智度論筆記》〔E007〕p.298）

[^241]: 〔故〕－【宋】【元】【明】【宮】【聖】【石】。（大正25，416d，n.2）

[^242]: 故＝說【聖】。（大正25，416d，n.3）