【經】 ^jin-66-1

爾時釋提桓因作是念：「若善男子、善女人得聞般若波羅蜜經耳者，是人於前世佛[^2]作功德，與善知識相隨，何況受持、親近、讀、誦、正憶念、如說行！當知是善男子、善女人多親近諸佛，能得聽、受[^3]、如說行，能問、能答；當知是善男子、善女人於前世多供養親近諸佛故，聞是深般若波羅蜜，不驚、不怖、不畏；當知是人亦於無量億劫行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜。」[^4] ^jin-66-2

爾時，舍利弗白佛言：「世尊！若有善男子、善女人聞是深般若波羅蜜，不驚、不怖、不畏，聞已受持、親近、如說習行，當知是善男子、善女人如阿鞞跋致菩薩摩訶薩。 ^jin-66-3

何以故？世尊！是般若波羅蜜甚深！若先世不久行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，終不能信解深（522b）般若波羅蜜。 ^jin-66-4

世尊！若有善男子、善女人呰[^5]毀深般若波羅蜜者，當知是人前世亦呰毀深般若波羅蜜。何以故？是善男子、善女人聞說深般若波羅蜜時，無信無樂、心不清淨；當知是善男子、善女人先世不問不難諸佛及弟子：『云何應行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜？云何應修內空乃至云何應修無法有法空？云何應修四念處乃至云何應修八聖道分？云何應修佛十力乃至云何應修十八不共法？』」 ^jin-66-5

釋提桓因語舍利弗：「是深般若波羅蜜，若有善男子、善女人不久行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，不行內空乃至無法有法空，不行四禪、四無量心、四無色定，不行四念處乃至八聖道分，不行佛十力乃至十八不共法──如是人不信解是深[^6]般若波羅蜜，有何可怪！ ^jin-66-6

大德舍利弗！我禮般若波羅蜜！禮般若波羅蜜，是禮一切智。」 ^jin-66-7

佛告釋提桓因：「如是！如是！憍尸迦！禮般若波羅蜜，是禮一切智。 ^jin-66-8

何以故？憍尸迦！諸佛一切智皆從般若波羅蜜生，一切智即是般若波羅蜜。[^7] ^jin-66-9

以是故，憍尸迦！善男子、善女人欲住一切智，當住般若波羅蜜。若善男子、善女人欲生道種智，當習行般若波羅蜜；欲斷一切諸結及習，當習行般若波羅蜜。善男子、善女人欲轉法輪，當習行般若波羅蜜。善男子、善女人欲得須陀洹果、斯陀含[^8]果、阿那含果、阿羅漢果，當習行般若波羅蜜；欲得辟支佛道，當習行般若（522c）波羅蜜；欲教眾生令得須陀洹果、斯陀含果、阿那含果、阿羅漢果、辟支佛道，當習行般若波羅蜜。若善男子、善女人欲教眾生令得阿耨多羅三藐三菩提，若欲總攝比丘僧，當習行般若波羅蜜。」 ^jin-66-10

【經】 ^jin-66-11

釋[^33]提桓因白佛言：「世尊！菩薩摩訶薩欲（523b）行般若波羅蜜時，云何名住般若波羅蜜、禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜？云何住內空[^34]乃至無法有法空？云何住四禪、四無量心、四無色定、五神通？云何住四念處乃至八聖道分？云何住佛十力乃至十八不共法？[^35] ^jin-66-12

世尊！菩薩摩訶薩云何習行般若波羅蜜乃至檀波羅蜜、內空乃至十八不共法？」[^36] ^jin-66-13

佛語釋提桓因：「善哉！善哉！憍尸迦！汝能樂問是事，皆是佛神力！ ^jin-66-14

憍尸迦！若菩薩摩訶薩行般若波羅蜜時，若不住色中，為習行般若波羅蜜；若不住受、想、行、識中，為習行[^37]般若波羅蜜。 ^jin-66-15

眼、耳、鼻、舌、身、意，色、聲、香、味、觸、法，眼界乃至意識界，亦如是。[^38] ^jin-66-16

憍尸迦！若菩薩摩訶薩不住般若波羅蜜中，為習[^39]般若波羅蜜；不住禪波羅蜜中，為習禪波羅蜜；不住毘梨耶波羅蜜中，為習毘梨耶波羅蜜；不住羼提波羅蜜中，為習羼提波羅蜜；不住尸羅波羅蜜中，為習尸羅波羅蜜；不住檀波羅蜜中，為習檀波羅蜜。 ^jin-66-17

如是，憍尸迦！是名菩薩摩訶薩不住般若波羅蜜，為習般若波羅蜜。 ^jin-66-18

\`1883\`憍尸迦！不住內空中，為習內空；乃至不住無法有法空，為習無法有法空；不住四禪，為習四禪；不住四無量心，為習四無量心；不住四無色定，為習四無色定；不住五神通，為習五神通；不住四念處，為習四念處；乃至不住八聖道分，為習行八聖道分；不住佛十力，為習行佛十力；乃至不住十八不共法，為習行十八不共法。 ^jin-66-19

何以故？憍尸迦！是菩薩不得色可住、可習處；乃至十八不共法，不得十八不共法可住、可習處。[^40] ^jin-66-20

復次，憍尸迦！菩薩（523c）摩訶薩不習色，若不習色，是名習色。受、想、行、識乃至十八不共法亦如是。[^41] ^jin-66-21

何以故？是菩薩摩訶薩，色前際不可得、中際不可得、後際不可得；乃至十八不共法亦如是。」 ^jin-66-22

舍利弗白佛言：「世尊！是般若波羅蜜甚深！」 ^jin-66-23

佛言：「色如甚深故，般若波羅蜜甚深；受、想、行、識如甚深故，般若波羅蜜甚深。乃至十八不共法亦如是。」 ^jin-66-24

舍利弗言：「世尊！是般若波羅蜜難可測量！」 ^jin-66-25

佛言：「色難可測量故，般若波羅蜜難可測量；受、想、行、識乃至十八不共法難可測量故，般若波羅蜜難可測量。」[^42] ^jin-66-26

「世尊！是般若波羅蜜無量！」 ^jin-66-27

佛言：「色無量故，般若波羅蜜無量；受、想、行、識乃至十八不共法無量故，般若波羅蜜無量。」[^43] ^jin-66-28

佛告舍利弗：「若菩薩摩訶薩行般若波羅蜜時，不行色甚深，為行般若波羅蜜；[^44]不行受、想、行、識，乃至不行十八不共法甚深，為行般若波羅蜜。 ^jin-66-29

何以故？色甚深相為非色；受、想、行、識，乃至十八不共法甚深相[^45]為非十八不共法。如是不行，為行般若波羅蜜。[^46] ^jin-66-30

舍利弗！若菩薩摩訶薩行般若波羅蜜時，不行色難[^47]測量，為行般若波羅蜜；不行受、想、行、識，乃至不行十八不共法難測量，為行般若波羅蜜。 ^jin-66-31

何以故？色難測量相為非色；受、想、行、識，乃至十八不共法難測量相為非十八不共法。 ^jin-66-32

舍利弗！若菩薩摩訶薩行般若波羅蜜時，不行色無量，為行般若波羅蜜；不行受、相[^48]、行、識，乃至不行十八不共法無量，為行般若波羅蜜。 ^jin-66-33

何以故？色是無量相為非色；受、想、行、識，乃至十八不共法無量相為非十八不共法。 ^jin-66-34

舍利弗（524a）白佛言：「世尊！是般若波羅蜜甚深，甚深相難見、難解、不可思量[^49]，不應在新發意菩薩前說。[^50]何以故？新發意菩薩聞是甚深般若波羅蜜，或當驚怖，心生疑悔，不信不行。 ^jin-66-35

是甚深般若波羅蜜當在阿鞞跋致菩薩摩訶薩前說；是菩薩聞是甚深般若波羅蜜，不驚、不怖，心不疑悔，則能信行。」 ^jin-66-36

釋提桓因問舍利弗：「若在新發意菩薩摩訶薩前說是深般若波羅蜜，有何等過？」 ^jin-66-37

舍利弗報釋提桓因：「憍尸迦！若在新發意菩薩前說是深般若波羅蜜，或當驚怖，呰毀[^51]不信──是新發意菩薩或有是處。 ^jin-66-38

若新發意菩薩聞是深般若波羅蜜，毀呰不信，種三惡道業；是業因緣故，久久難得阿耨多羅三藐三菩提。」 ^jin-66-39

【經】[^72] ^jin-66-40

釋提桓因問舍利弗：「頗有未受記菩薩摩訶薩聞是深般若波羅蜜不驚、不怖者不？」 ^jin-66-41

舍利弗言：「如是！憍尸迦！若有菩薩摩訶薩聞是深般若波羅蜜不驚、不怖，當知是菩薩受[^74]阿耨多羅三藐三菩提記不久，不過一佛、兩佛。」[^75] ^jin-66-42

佛告舍利弗：「如是！如是！是菩薩摩訶薩久發意、行六波羅蜜、多供養諸佛，聞是深般若波羅蜜，不驚、不怖、不畏，聞即受持，如般若波羅蜜[^76]中[^77]所說行。」[^78] ^jin-66-43

爾時，舍利弗白佛言：「世尊！我欲說譬喻。如求菩薩道善男子、善女人夢中修行般若波羅蜜、入禪定、勤精進、具足忍辱、守護於戒、行布施，修行內空、外空，乃至坐於道場，當知是善男子、善女人近阿耨多羅三藐三菩提；何況菩薩摩訶薩欲得阿耨多羅三藐三菩提，覺[^79]時修[^80]行般若波羅蜜、入禪定、勤精進、具足忍辱、守護於戒、行布施，而不疾成[^81]阿耨多羅三藐三菩提、坐於道場！ ^jin-66-44

世尊！善男子、善女人善根成就，得聞般若波羅蜜，受持乃至如說行；當知是菩薩摩訶薩久發意、種善根、多供養諸佛、與善知識相隨；是[^82]人能受持般若波羅蜜乃至正憶念，當知是人近受阿耨多羅三藐三菩提記。當知是善男子、善[^83]女人如阿鞞跋致菩薩摩訶薩，於阿耨多羅三藐三菩提不動轉，能得深般若波羅蜜；得已，能受持、讀、誦，乃至正憶念。[^84] ^jin-66-45

世尊！譬如人欲過百由旬、若二百、三百、四百由旬曠野嶮[^85]道，先見諸相──若放牧[^86]者、若壃界、（525b）若園[^87]林──如是等諸相，故知近城、邑[^88]、聚落。是人見是相已，作如[^89]是念：『如我所見相，當知城、邑、聚落不遠。』心得安隱，不畏賊難、惡蟲[^90]、飢渴。 ^jin-66-46

世尊！菩薩摩訶薩亦如是，若得是[^91]深般若波羅蜜，受持、讀、誦乃至正憶念，\`1890\`當知近受得阿耨多羅三藐三菩提記不久，當知是菩薩摩訶薩不應畏墮聲聞、辟支佛地。是諸先相，所謂甚深般若波羅蜜，得聞、得見、得受[^92]乃至正憶念故。」 ^jin-66-47

佛告舍利弗：「如是！如是！汝復樂說者，便說。」 ^jin-66-48

「世尊！譬如人欲見大海，發心往趣，不見樹相、不見山[^93]相，是人雖未見大海，知大海不遠。何以故？大海處平，無樹相、無山相故。 ^jin-66-49

如是，世尊！菩薩摩訶薩聞是深般若波羅蜜、受持乃至正憶念時，雖未[^94]佛前受劫數之記──若劫百[^95]、千劫[^96]、萬劫、百千萬[^97]億劫，是菩薩自知近受阿耨多羅三藐三菩提記不久。何以故？我得聞是深般若波羅蜜，受持、讀、誦乃至正憶念故。 ^jin-66-50

世尊！譬如初春，諸樹陳[^98]葉已墮，當知此樹新葉華[^99]果出在不久。何以故？見是諸樹先相故，知今不久葉華果出[^100]；是時閻浮提人，見樹先相，皆大[^101]歡喜[^102]。 ^jin-66-51

世尊！菩薩摩訶薩得聞是深般若波羅蜜，受持、讀、誦乃至正憶念、如說行，當知是菩薩善根成就、多供養諸佛。是菩薩應作是念：『先世善根所追，趣阿耨多羅三藐三菩提，以是因緣故，得見、得聞是深般若波羅蜜，受持、讀、誦乃至正憶念、如說行。』 ^jin-66-52

是中諸天子曾見佛者，歡喜踊躍，作是念言：『先諸菩薩摩訶薩亦有如是受記先[^103]相，今是菩薩摩訶薩受阿耨多羅三藐三菩提記（525c）亦不久。』 ^jin-66-53

世尊！譬如母人懷妊[^104]，身體苦重，行步不便，坐起不安，眠食轉少，不喜言語，厭本所習，受苦痛故；有異母人見其先相，當知產生不久。 ^jin-66-54

菩薩摩訶薩亦如是，種善根、多供養諸佛、久行六波羅蜜、與善知識相隨，善根成就，得聞深般若波羅蜜，受持、讀、誦乃至正憶念、如說行；諸菩薩[^105]亦知是菩薩摩訶薩得阿耨多羅三藐三菩提記不久。」 ^jin-66-55

佛告舍利弗：「善哉！善哉！汝所樂說，皆是佛力。」 ^jin-66-56

爾時，須菩提白佛言：「希有！世尊！諸多陀阿伽度、阿羅呵、三藐三佛陀[^106]善付諸菩薩摩訶薩事。」[^107] ^jin-66-57

佛告須菩提：「是[^108]諸菩薩摩訶薩[^109]發阿耨多羅三藐三菩提心，安隱多眾生，令無量眾生得樂，憐愍、安[^110]樂、饒益諸天人故。 ^jin-66-58

是諸菩薩行菩薩道時，以四事攝無量百千眾生，所謂布施、愛語、利益、同事；亦以十善道成就眾生。[^111] ^jin-66-59

自行初禪，亦教他人令行初禪；乃至自行非有想非無想處，亦教他人令行乃至非\`1892\`有想[^112]非無想處。 ^jin-66-60

自行檀波羅蜜，亦教他人令行檀波羅蜜；自行尸羅波羅蜜，亦教他人令行尸羅波羅蜜；自行羼提波羅蜜，亦教他人令行羼提波羅蜜；自行毘梨耶波羅蜜，亦教他人令行毘梨耶波羅蜜；自行禪波羅蜜，亦教他人令行禪波羅蜜；自行般若波羅蜜，亦教他人令行般若波羅蜜。 ^jin-66-61

是菩薩得般若波羅蜜，以方便力教眾生令得須陀洹果，自於內不證；教眾生令得斯陀含果、阿那含果、阿羅漢果，自於內不證；教眾生令得辟支佛道，自於內不證。 ^jin-66-62

自行六波羅蜜，亦教無量百千萬諸菩（526a）薩令行六波羅蜜。 ^jin-66-63

自住阿鞞跋致地，亦教他人住[^113]阿鞞跋致地。 ^jin-66-64

自淨佛世界[^114]，亦教他人淨佛世界。 ^jin-66-65

自成就眾生，亦教他人成就眾生。 ^jin-66-66

自得菩薩神通，亦教他人令得菩薩神通。 ^jin-66-67

自淨陀羅尼門，亦教他人淨陀羅尼門。 ^jin-66-68

自具足樂說辯才，亦教他人具足樂說辯[^115]才。 ^jin-66-69

自受色成就，亦教他人令[^116]受色成就。[^117] ^jin-66-70

自成就三十二相[^118]，亦教他人成就三十二相。 ^jin-66-71

\`1893\`自成就童真地[^119]，亦教他人成就童真地。 ^jin-66-72

自成就佛十力，亦教他人令成就佛十力。 ^jin-66-73

自行四無所畏，亦教他人行[^120]四無所畏。 ^jin-66-74

自行十八不共法，亦教他人行十八不共法。 ^jin-66-75

自行大慈、大悲，亦教他人令行大慈大悲。 ^jin-66-76

自得一切種智，亦教他人令得一切種智。 ^jin-66-77

自離一切結使及習，亦教他人令離一切結使及習。 ^jin-66-78

自轉法輪，亦教他人轉法輪。」 ^jin-66-79

---

[^1]: 「大智度論釋歎信行品第四十五（卷六十六）」十七字＝「大智度論卷第六十六釋聞持品第四十五上」十八字【宋】【元】，＝「大智度論卷第六十六釋聞持品第四十五之上（經作經耳聞持品）」十八字【明】下同，＝「大智度論卷第六十六釋第四十五品上聞持品」十九字【宮】，＝「大智度經論釋第四十四品上逕耳品六十六」十八字【聖】，＝「摩訶般若波羅蜜品第四十四」十二字【石】。（大正25，522d，n.3）

[^2]: 佛＋（所）【宋】【元】【明】【聖】。（大正25，522d，n.6）

[^3]: 受＋（乃至正憶念）【宋】【元】【明】。（大正25，522d，n.7）

[^4]: 《大般若波羅蜜多經》卷438〈43 東北方品〉：

時，天帝釋作是念言：「若善男子、善女人等得聞般若波羅蜜多甚深經典法門名字，一經耳者，是善男子、善女人等已於過去無量如來、應、正等覺親近供養、發弘誓願、種諸善根，多善知識之所攝受，況能書寫、受持、讀誦、如理思惟、為他演說，或能隨力如說修行！當知是人定於過去無量佛所親近承事、供養恭敬、尊重讚歎、殖眾德本，曾聞般若波羅蜜多，聞已受持、思惟、讀誦、為他演說、如教修行，或於此經能問能答，由斯福力今辦是事。若善男子、善女人等，已曾供養無量如來、應、正等覺，功德純淨，聞是般若波羅蜜多，其心不驚不恐不怖，聞已信樂如說修行，當知是人曾於過去多百千劫，修習布施乃至般若波羅蜜多故，於今生能成此事。」（大正7，204a12-26）

[^5]: 呰毀＝訾毀【宋】【宮】【聖】，＝毀訾【元】【明】。（大正25，522d，n.8）

[^6]: 〔深〕－【宋】【元】【明】【宮】【聖】。（大正25，522d，n.11）

[^7]: 般若與一切智：一切智從般若生，一切智即般若。（印順法師，《大智度論筆記》［E009］p.301）

[^8]: 含＝舍【明】。（大正25，522d，n.12）

[^9]: 智＋（慧）【聖】。（大正25，522d，n.15）

[^10]: 愈＝逾【宋】【元】【明】【宮】，＝踰【聖】。（大正25，522d，n.16）

[^11]: 《大正藏》原作「盡」，今依《高麗藏》作「盛」（第14冊，1035a20）。

[^12]: 劈＝擘【元】【明】，＝𨐯【宮】，＝辟【聖】。（大正25，522d，n.17）

[^13]: 毳（ㄘㄨㄟˋ）：1.鳥獸的細毛。2.指獸毛皮。（《漢語大詞典》（六），p.1012）

[^14]: 緤（ㄒㄧㄝˋ）：同「紲」。3.拴，縛。（《漢語大詞典》（九），p.776）

[^15]: 緻（ㄓˋ）：1.細密，精密。（《漢語大詞典》（九），p.962）

[^16]: 〔人〕－【石】。（大正25，522d，n.18）

[^17]: 〔修〕－【宋】【元】【明】【宮】【聖】。（大正25，522d，n.20）

[^18]: 信＝倍【聖】，【聖】本傍註有「信或本」三字。（大正25，522d，n.21）

[^19]: 〔如〕－【聖】。（大正25，522d，n.22）

[^20]: 致＋（無畏）【聖】。（大正25，522d，n.23）

[^21]: 案：依經，此應為舍利弗所說。

[^22]: 〔可〕－【石】。（大正25，523d，n.1）

[^23]: 殖＝植【宋】【元】【明】【宮】。（大正25，523d，n.2）

[^24]: 參見《大智度論》卷85〈71 道樹品〉（大正25，651c）。

[^25]: 凡夫＝凡人【宋】【元】【明】【宮】【聖】。（大正25，523d，n.3）

[^26]: 蠖（ㄏㄨㄛˋ）：蟲名，尺蠖，北方稱步曲，南方稱造橋蟲，體細長，生長於樹，爬行時一屈一伸，種類很多，為害各種植物。（《漢語大詞典》（八），p.975）

[^27]: 未＋（能）【石】。（大正25，523d，n.4）

[^28]: 呰＝訾【聖】。（大正25，523d，n.5）

[^29]: 〔波羅蜜〕－【宋】【元】【明】【宮】。（大正25，523d，n.6）

[^30]: 次＋（第）【聖】，但傍註有「或本無」三字。（大正25，523d，n.7）

[^31]: 弗＋（言）【聖】。（大正25，523d，n.8）

[^32]: 愛＝受【聖】。（大正25，523d，n.9）

[^33]: （爾時）＋釋【聖】。（大正25，523d，n.10）

[^34]: 空＋（外空）【聖】。（大正25，523d，n.11）

[^35]: 《大般若波羅蜜多經》卷438〈43 東北方品〉：

爾時，天帝釋白佛言：「世尊！諸菩薩摩訶薩修行般若波羅蜜多時，云何住色？云何住受、想、行、識？云何住眼乃至意？云何住色乃至法？云何住眼識乃至意識？云何住般若波羅蜜多乃至布施波羅蜜多？云何住內空乃至無性自性空？云何住四念住乃至八聖道支？云何住佛十力乃至十八佛不共法？」（大正7，204c22-28）

[^36]: 《大般若波羅蜜多經》卷438〈43
東北方品〉：「世尊！諸菩薩摩訶薩修行般若波羅蜜多時，云何習色？云何習受、想、行、識？乃至云何習佛十力乃至習十八佛不共法？」（大正7，204c28-205a2）

[^37]: 行＝得【石】。（大正25，523d，n.12）

[^38]: （1）《大般若波羅蜜多經》卷438〈43
東北方品〉：「憍尸迦！諸菩薩摩訶薩修行般若波羅蜜多時，若於色不住不習，是為住習色；若於受、想、行、識不住不習，是為住習受、想、行、識；若於眼乃至意不住不習，是為住習眼乃至意；若於色乃至法不住不習，是為住習色乃至法；若於眼識乃至意識不住不習，是為住習眼識乃至意識。」（大正7，205a5-11）

（2）案：若依《大般若波羅蜜多經》，「若於五蘊不住不習，是為住習五蘊；若於六根不住不習，是為住習六根；若於六塵不住不習，是為住習六塵；若於六識不住不習，是為住習六識」，但如依《摩訶般若波羅蜜經》則為「不住蘊處界，皆為習行般若波羅蜜」。

[^39]: 習＋（行）【宋】【元】【明】【聖】【石】。（大正25，523d，n.13）

[^40]: 《大般若波羅蜜多經》卷438〈43
東北方品〉：「何以故？憍尸迦！諸菩薩摩訶薩修行般若波羅蜜多時，於色不得可住可習，於受、想、行、識不得可住可習，乃至於佛十力不得可住、可習，乃至於十八佛不共法不得可住可習故。」（大正7，205a19-23）

[^41]: 《大般若波羅蜜多經》卷438〈43
東北方品〉：「復次，憍尸迦！諸菩薩摩訶薩修行般若波羅蜜多時，若於色非住非不住、非習非不習，是為住習色。......若於佛十力乃至十八佛不共法非住非不住、非習非不習，是為住習佛十力乃至十八佛不共法。」（大正7，205a23-b10）

[^42]: 《大般若波羅蜜多經》卷438〈43 東北方品〉：

佛言：「如是，舍利子！色真如難測量故，般若波羅蜜多難可測量；受、想、行、識真如難測量故，般若波羅蜜多難可測量；乃至十八佛不共法真如難測量故，般若波羅蜜多難可測量。」（大正7，205b24-28）

[^43]: 《大般若波羅蜜多經》卷438〈43 東北方品〉：

佛言：「如是，舍利子！色真如無量故，般若波羅蜜多亦無量；受、想、行、識真如無量故，般若波羅蜜多亦無量；乃至十八佛不共法真如無量故，般若波羅蜜多亦無量。」（大正7，205b29-c4）

[^44]: 《大般若波羅蜜多經》卷438〈43
東北方品〉：「舍利子！若菩薩摩訶薩修行般若波羅蜜多時，不行色甚深性，是行般若波羅蜜多。」（大正7，205c4-6）

[^45]: 相＝想【聖】。（大正25，523d，n.20）

[^46]: 《大般若波羅蜜多經》卷438〈43
東北方品〉：「何以故？舍利子！色甚深性即非色，受、想、行、識甚深性即非受、想、行、識，乃至十八佛不共法甚深性即非十八佛不共法故。」（大正7，205c21-24）

[^47]: 難＋（可）【石】。（大正25，523d，n.21）

[^48]: 相＝想【宋】【元】【明】【宮】。（大正25，523d，n.22）

[^49]: 思量＝思議【石】。（大正25，524d，n.1）

[^50]: 《大般若波羅蜜多經》卷438〈43 東北方品〉：

爾時，舍利子白佛言：「世尊！如是般若波羅蜜多既最甚深，難測無量難可信解，不應在彼新學大乘菩薩前說。」（大正7，206b7-9）

[^51]: 呰毀＝毀呰【宋】【元】【明】，呰＝訾【聖】＊。（大正25，524d，n.2）

[^52]: 〔釋曰〕－【宋】【宮】【聖】。（大正25，524d，n.3）

[^53]: 〔善哉〕－【宋】【宮】【聖】＊。（大正25，524d，n.4）

[^54]: 《思益梵天所問經》卷1〈1
序品〉：「佛告網明：『如是，如是！如汝所言，若佛不加威神，眾生無有能見佛身，亦無能問。網明！當知，如來有光名寂莊嚴，若有眾生遇斯光者，能見佛身，不壞眼根；又如來光名無畏辯，若有眾生遇斯光者，能問如來其辯無盡；又如來光名集諸善根，若有眾生遇斯光者，能問如來轉輪聖王行業因緣；又如來光名淨莊嚴，若有眾生遇斯光者，能問如來天帝釋行業因緣；又如來光名得自在，若有眾生遇斯光者，能問如來梵天王行業因緣；又如來光名離煩惱，若有眾生遇斯光者，能問如來聲聞乘所行之道；又如來光名善遠離，若有眾生遇斯光者，能問如來辟支佛所行之道；又如來光名益一切智，若有眾生遇斯光者，能問如來大乘佛事。』」（大正15，33b28-c14）

[^55]: 見色無常等過罪，故不住色，不住色，則不習，即不取色常無常等相。（印順法師，《大智度論筆記》［E019］p.318）

[^56]: （1）到＝倒【宮】【聖】。（大正25，524d，n.5）

（2）《大正藏》原作「到」，今依【宮】【聖】及《高麗藏》作「倒」（第14冊，1037b22）。

[^57]: 般若＋（波羅蜜）【聖】。（大正25，524d，n.7）

[^58]: 不習＝色習【聖】，但傍註有「不或本」三字。（大正25，524d，n.8）

[^59]: （隨）＋滅【宋】【元】【明】【宮】【聖】。（大正25，524d，n.9）

[^60]: 等＋（習色等）【宋】【元】【明】【宮】。（大正25，524d，n.10）

[^61]: 故＝是【聖】。（大正25，524d，n.11）

[^62]: 深，不深。（印順法師，《大智度論筆記》〔E014〕p.309）

[^63]: 〔是〕－【聖】。（大正25，524d，n.12）

[^64]: 自＝目【宋】。（大正25，524d，n.13）

[^65]: 《大正藏》原作「知」，今依《高麗藏》作「如」（第14冊，1038b3）。

[^66]: 參見《大智度論》卷66〈45歎信行品〉（大正25，524b21-29）。

[^67]: 參見《大智度論》卷66〈45歎信行品〉（大正25，523c14-20）。

[^68]: 致＋（菩薩）【聖】。（大正25，524d，n.14）

[^69]: 渡＝度【聖】。（大正25，524d，n.15）

[^70]: 明註曰「令」，北藏作「今」，令＝合【聖】。（大正25，524d，n.16）

[^71]: 《正觀》（6），p.175：參見《摩訶般若波羅蜜經》卷11〈41
信毀品〉（大正8，304c6-21）；《放光般若經》卷9〈42
泥犁品〉（大正8，63a10-17）；《大般若波羅蜜多經》卷435（大正7，187c1-188a6）；《道行般若經》卷3〈5
泥犁品〉（大正8，441b1-12）；《大明度經》卷3〈6
地獄品〉（大正8，488a2-10）；《摩訶般若鈔經》卷3〈5
地獄品〉（大正8，523a）；《小品般若經》卷3〈8
泥犁品〉（大正8，550c5-26）。

[^72]: （摩訶般若波羅蜜品第四十四之二）＋【經】【聖乙】，〔【經】〕－【宋】【宮】【聖乙】＊。（大正25，525d，n.1）

[^73]: 垂（ㄔㄨㄟˊ）：11.將近。（《漢語大詞典》（二），p.1077）

[^74]: （得）＋阿【聖】【石】。（大正25，525d，n.2）

[^75]: 《大般若波羅蜜多經》卷438〈43 東北方品〉：

舍利子言：「有！憍尸迦！是菩薩摩訶薩不久當受大菩提記。憍尸迦！若菩薩摩訶薩聞說如是甚深般若波羅蜜多，心不驚惶、不恐、不怖亦不猶豫，當知是菩薩摩訶薩已受無上大菩提記。設未受者，不過一佛或二佛所，定當得受大菩提記。若不爾者，聞說如是甚深般若波羅蜜多，心定驚惶、恐怖、猶豫。」（大正7，206b24-c2）

[^76]: 蜜＝羅【聖乙】。（大正25，525d，n.3）

[^77]: 〔中〕－【宋】【元】【明】【宮】。（大正25，525d，n.4）

[^78]: 《大般若波羅蜜多經》卷438〈43 東北方品〉：

爾時，佛告舍利子言：「如是！如是！如汝所說。舍利子！若菩薩摩訶薩久學大乘，久發大願，久修六種波羅蜜多及餘無量無邊佛法，久於無量無邊如來應正等覺供養、恭敬、尊重、讚歎，久事無量無邊善友──由此因緣，聞說如是甚深般若波羅蜜多，心不驚惶、不恐、不怖，亦不猶豫，聞已信解、受持、讀、誦、如理思惟、為他演說，或能書寫、如說修行。」（大正7，206c2-10）

[^79]: 覺＝學【聖】。（大正25，525d，n.5）

[^80]: （實）＋修【聖乙】【石】。（大正25，525d，n.6）

[^81]: 成＋（就）【聖】【聖乙】【石】。（大正25，525d，n.7）

[^82]: 〔是〕－【宮】。（大正25，525d，n.8）

[^83]: 〔善〕－【聖乙】。（大正25，525d，n.9）

[^84]: 《大般若波羅蜜多經》卷438〈43
東北方品〉：「世尊！若善男子、善女人等得聞如是甚深般若波羅蜜多，信解、受持、讀誦、修習、如理思惟、為他演說，是善男子、善女人等或已得受大菩提記，或近當受大菩提記。世尊！是善男子、善女人等如住不退位菩薩摩訶薩，疾得無上正等菩提，由此得聞甚深般若波羅蜜多，能深信解、受持、讀誦、如理思惟、隨教修行、為他演說。」（大正7，207a3-10）

[^85]: 嶮（ㄒㄧㄢˇ）：同" 險
"。1.險要，險阻，危險。（《漢語大詞典》（三），p.869）

[^86]: 若放牧＝若於牧【聖】，＝若放忟【聖乙】。（大正25，525d，n.10）

[^87]: 園＝薗【聖乙】＊。（大正25，525d，n.11）

[^88]: 邑：5.人民聚居之處。大曰都，小曰邑。泛指村落、城鎮。（《漢語大詞典》（十），p.576）

[^89]: 〔如〕－【聖乙】。（大正25，525d，n.12）

[^90]: 蟲＝虫【宋】【宮】【聖】【聖乙】下同。（大正25，525d，n.13）

[^91]: 〔是〕－【聖乙】。（大正25，525d，n.14）

[^92]: 受＋（持）【聖】。（大正25，525d，n.15）

[^93]: 出＝山【宮】【聖】【聖乙】【石】。（大正25，525d，n.16）

案：《大正藏》原作「出」，今依【宮】【聖】【聖乙】【石】作「山」。

[^94]: 未＝不【聖】。（大正25，525d，n.17）

[^95]: 劫百＝百劫【宋】【元】【明】【宮】【聖】【聖乙】【石】。（大正25，525d，n.18）

[^96]: 〔劫〕－【宮】【聖乙】。（大正25，525d，n.19）

[^97]: 〔萬〕－【宋】【元】【明】【宮】。（大正25，525d，n.20）

[^98]: 陳＝障【聖乙】＊。（大正25，525d，n.21）

[^99]: （葉）＋華【聖】。（大正25，525d，n.22）

[^100]: 出＝生【聖】。（大正25，525d，n.23）

[^101]: 〔大〕－【宮】【聖】【聖乙】【石】。（大正25，525d，n.24）

[^102]: 喜＋（言）【宮】【聖乙】【石】。（大正25，525d，n.25）

[^103]: 〔先〕－【宮】【聖】。（大正25，525d，n.26）

[^104]: 妊＝任【聖】【麗乙】。（大正25，525d，n.27）

[^105]: 諸菩薩＝諸人【宋】【元】【明】【宮】【聖】【聖乙】【石】。（大正25，525d，n.28）

[^106]: 「多陀阿伽度、阿羅呵、三藐三佛陀」等佛之異名，參見《大智度論》卷2（大正25，71b14-c13）、卷10（大正25，133a3-b3）、卷21（大正25，219b2-18）、卷24（大正25，236a21-b9）。

[^107]: 《大般若波羅蜜多經》卷438〈43
東北方品〉：「爾時，具壽善現白佛言：『世尊！甚奇！如來、應、正等覺善能攝受諸菩薩摩訶薩，善能付囑諸菩薩摩訶薩。』」（大正7，207c6-9）

[^108]: 〔是〕－【宋】【元】【明】【宮】，【聖】。（大正25，525d，n.29）

[^109]: 〔薩〕－【聖乙】。（大正25，525d，n.30）

[^110]: 〔安樂〕－【宋】【元】【明】【宮】【聖】【聖乙】。（大正25，525d，n.31）

[^111]: 《大般若波羅蜜多經》卷438〈43
東北方品〉：「是諸菩薩摩訶薩眾精勤修學菩薩行時，為欲饒益無量百千諸有情故，為欲攝受無量百千諸菩薩故，以四攝事而攝受之。何等為四？一者、布施。二者、愛語。三者、利行。四者、同事。是菩薩摩訶薩自正安住十善業道，亦安立他令勤修學十善業道。」（大正7，207c12-17）

[^112]: 想＝相【聖乙】。（大正25，525d，n.32）

[^113]: （令）＋住【聖】。（大正25，526d，n.1）

[^114]: 世界＝國土【聖乙】【石】＊。（大正25，526d，n.2）

[^115]: 辯＝辨【聖】【聖乙】。（大正25，526d，n.3）

[^116]: 〔令〕－【聖乙】【石】。（大正25，526d，n.4）

[^117]: 《大般若波羅蜜多經》卷438〈43
東北方品〉：「自能攝受圓滿色身，亦勸無量百千菩薩令能攝受圓滿色身。」（大正7，208a11-12）

[^118]: （1）菩薩百劫修相好，參見《大智度論》卷4〈1 序品〉：

問曰：菩薩幾時能種三十二相？

答曰：極遲百劫，極疾九十一劫。釋迦牟尼菩薩九十一大劫行辦三十二相。（大正25，87b24-27）

（2）有菩薩成就三十二相，欲令眾生眼見其身而得度，參見《大智度論》卷39〈4
往生品〉：

【經】舍利弗！有菩薩摩訶薩行六波羅蜜時，成就三十二相，諸根淨利。諸根淨利故，眾人愛敬；以愛敬故，漸以三乘法而度脫之。如是，舍利弗！菩薩摩訶薩行般若波羅蜜時，應學身清淨、口清淨。

【論】釋曰：

是菩薩欲令眾生眼見其身得度故，以三十二相莊嚴身。

「諸根淨利」者，眼等諸根明利，出過餘人；信、慧根諸心數根等，利淨第一；見者歎其希有：「我無此事！」愛敬是菩薩，信受其語，世世具足道法，以三乘道入涅槃。

是三十二相、眼等諸根，皆從身、口業因緣清淨得，以是故，佛說：「菩薩應當淨身、口業。」（大正25，344b17-28）

[^119]: 「童真地」，參見《大智度論》卷29〈1 序品〉：

「欲得鳩摩羅伽地」者，......如王子名鳩摩羅伽，佛為法王，菩薩入法正位，乃至十地故悉名王子，皆任為佛。如文殊師利，十力、四無所畏等悉具佛事故，住鳩摩羅伽地，廣度眾生。......若菩薩初生菩薩家者，如嬰兒；得無生法忍，乃至十住地，離諸惡事，名為鳩摩羅伽地。（大正25，275b18-29）

[^120]: （令）＋行【聖】。（大正25，526d，n.5）

[^121]: 〔【論】〕－【宋】【宮】【聖乙】。（大正25，526d，n.6）

[^122]: 不驚不怖＝不驚怖【宋】【元】【明】【宮】。（大正25，526d，n.7）

[^123]: 〔若〕－【聖乙】。（大正25，526d，n.8）

[^124]: 〔於〕－【石】。（大正25，526d，n.9）

[^125]: 於受＝受於【元】【明】【麗乙】。（大正25，526d，n.10）

[^126]: （當）＋得【聖】。（大正25，526d，n.11）

[^127]: 遊戲池中＝波地中遊戲【聖】。（大正25，526d，n.12）

[^128]: 在＋（外）【宋】【元】【明】。（大正25，526d，n.13）

[^129]: 〔由旬〕－【宋】【元】【明】【宮】。（大正25，526d，n.14）

[^130]: 〔行〕－【聖】。（大正25，526d，n.15）

[^131]: 〔法〕－【聖乙】【石】。（大正25，526d，n.16）

[^132]: 〔法〕－【宋】【元】【明】【宮】。（大正25，526d，n.17）

[^133]: 邑＋（者）【聖乙】【石】。（大正25，526d，n.18）

[^134]: 城＋（者）【聖乙】【石】。（大正25，526d，n.19）

[^135]: 道與城［可釋法華］：聚落邑城。（印順法師，《大智度論筆記》［E019］p.317）

[^136]: 穩＝隱【宋】【元】【明】【宮】＊。（大正25，526d，n.20）

[^137]: 邪＝耶【聖】【聖乙】。（大正25，526d，n.21）

[^138]: 蟲＝虫【宮】。（大正25，526d，n.22）

[^139]: 參見《正觀》（6），p.293，n.157：

在結構上，從《摩訶般若波羅蜜經》〈45 歎信行品〉［或作〈45
聞持品〉］以下到〈51
譬喻品〉，是在說久發意菩薩，在本品之初，先敘述久發意菩薩之後，舍利弗以夢中、覺時修行般若波羅蜜來說明久發意菩薩是「近受記」；接著，舍利弗舉譬喻，「如人欲過曠野險道，已見放牧者，園林等」（大正25，525a28-c1），來比喻久發意菩薩；然後，在佛陀的許可之下，舍利弗又舉三個譬喻（大正25，525b9-c8）：1、如欲見大海，發心往趣，不見樹相，2、如初春諸樹，陳葉已墮，3、母人懷妊，身體苦重，而《大智度論》先解說第1個「過險道」譬喻（大正25，526b5-28）後，為表明同一旨趣，才說「餘三譬喻，亦應如上分別說」。

[^140]: 華＝葉【聖】。（大正25，526d，n.23）

[^141]: 任＝妊【宋】【元】【明】【宮】。（大正25，526d，n.24）

[^142]: 然＋（可）【聖】。（大正25，526d，n.25）

[^143]: 付囑菩薩。（印順法師，《大智度論筆記》［E019］p.318）

[^144]: 寄＝奇【聖】。（大正25，526d，n.26）

[^145]: 故＝知【宋】【元】【明】【宮】。（大正25，526d，n.27）

[^146]: 常＋（者）【宋】【元】【明】【宮】。（大正25，526d，n.28）

[^147]: （若）＋菩薩【聖乙】【石】。（大正25，526d，n.29）

[^148]: 斷＝滅【宋】【元】【明】【宮】【聖】。（大正25，526d，n.30）

[^149]: 〔饒〕－【宋】【元】【明】【宮】【聖乙】，饒＋（益）【聖】。（大正25，526d，n.31）

[^150]: 〔天人〕－【宮】，〔天〕－【聖】【聖乙】【石】。（大正25，526d，n.32）

[^151]: 饒＝餘【宮】。（大正25，526d，n.33）

[^152]: 事＝具【宮】【聖】，〔事〕－【聖乙】。（大正25，526d，n.34）

[^153]: 四攝。（印順法師，《大智度論筆記》［E014］p.309）

[^154]: 愛法為＝受為法【聖】。（大正25，526d，n.35）

[^155]: 法為＝為法【聖】。（大正25，527d，n.1）

[^156]: 〔法〕－【宋】【宮】。（大正25，527d，n.2）

[^157]: 利＝種【聖】。（大正25，527d，n.3）

[^158]: 未＝不【宋】【元】【明】【宮】【聖】【聖乙】。（大正25，527d，n.4）

[^159]: （好）＋施【元】【明】【聖】【聖乙】【石】。（大正25，527d，n.5）

[^160]: 須陀洹等是般若分。（印順法師，《大智度論筆記》〔E019〕p.318）

[^161]: 〔是〕－【宋】【元】【明】【宮】。（大正25，527d，n.6）