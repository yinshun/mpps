問曰：是一切行法，何以故或時名為智（jñāna）？或時名為念（anusmṛti）？或時名為想（saṃjñā）？ ^lun-23-1

答曰：初習善法，為不失故，但名「念」；[^1]能轉相、轉心故，名為「想」；決定知，無所疑故，名為「智」。 ^lun-23-2

觀一切有為法無常，智慧相應相，是名「無常想」。 ^lun-23-3

一切有為法無常者，新新生滅故，屬因緣故，不增積故。 ^lun-23-4

復次，生時無來處，滅亦無去處，是故名無常。 ^lun-23-5

復次，二種世間無常故說無常：一者、眾生無常，二者、世界無常。 ^lun-23-6

如說： ^lun-23-7

「大地草木皆磨滅，須彌巨海亦崩竭，諸天住處皆燒盡，爾時世界何物常？ ^lun-23-8

十力世尊身光具，智慧明照亦無量，度脫一切諸眾生，名聞普遍滿十方， ^lun-23-9

今日廓然[^2]悉安在？何有智者不感傷[^3]！」[^4] ^lun-23-10

如是舍利弗、目犍連、須菩提等諸聖人，轉輪聖王、諸國王，常樂天王及諸天，聖德尊貴皆亦盡，大火焰明忽然滅。 ^lun-23-11

\`629\`世間轉壞，如風中燈，如險岸樹，如漏器盛水，不久空竭。 ^lun-23-12

如是一切眾生及眾生住處皆無常故，名為「無常」。 ^lun-23-13

問曰：菩薩何以故行是無常想？ ^lun-23-14

答曰：以眾生著常顛倒，受眾苦，不得免生死。行者（229b）得是無常想，教化眾生言：「諸法皆無常，汝莫著常顛倒，失行道時！」 ^lun-23-15

諸佛上妙法，所謂四真諦，四諦中苦諦為初，苦四行中無常行為初。[^5] ^lun-23-16

以是故，菩薩行無常想。 ^lun-23-17

問曰：有人見無常事至，轉更堅著。如國王夫人寶女從地中生，為十頭羅剎將度大海[^6]，王大憂愁！智臣諫言：「王智力具足，夫人還在不久，何以懷憂？」答言：「我所以憂者，不慮我婦叵得，但恐壯時易過。」 ^lun-23-18

亦如人好華好果，見時欲過，便大生著。 ^lun-23-19

如是知無常，乃更生諸結使，云何言「無常能令心厭，破諸結使」？ ^lun-23-20

答曰：如是見無常，是知無常少分，為不具足，與禽獸見無常無異。以是故，佛告舍利弗：「當具足修無常想。」 ^lun-23-21

問曰：何等是具足無常想？ ^lun-23-22

答曰：觀有為法念念生滅，如風吹塵，如山上水流，如火焰隨滅。一切有為法，無牢無強，不可取、不可著，為如幻化，誑惑凡夫。 ^lun-23-23

因是無常得入空門，是空中一切法不可得故，無常亦不可得。[^7]所以者何？一念中生、住、滅相不可得──生時不得有住、滅，住時不得有生、滅，滅時不得有生、住。生、住、滅相，性相違故無，是無故無常亦無。 ^lun-23-24

問曰：若無無常，佛何以苦諦中說無常？ ^lun-23-25

答曰： ^lun-23-26

凡夫人生邪見故，謂世間是常；為滅除是常見故說無常，不為無常是實故說。[^8] ^lun-23-27

復次，佛未出世，凡夫人但用世俗道遮諸煩惱；今欲拔諸煩惱根本故，說是無常。 ^lun-23-28

復次，諸外道法，但以形離五欲，謂是解脫；佛說邪相因緣故縛，觀無常正相故解脫。 ^lun-23-29

復有二種觀無常相：一者、（229c）有餘，二者、無餘。 ^lun-23-30

如佛說：「一切人、物滅盡，唯有名在，是名有餘；若人、物滅盡，名亦滅，是名無餘。」[^9] ^lun-23-31

復有二種觀無常相：一者、身死盡滅，二者、新新生滅。[^10] ^lun-23-32

復次，有言：持戒為重。所以者何？依戒因緣故，次第得漏盡。 ^lun-23-33

有言：多聞為重。所以者何？依智慧故，能有所得。 ^lun-23-34

有言：禪定為重。如佛所說，定能得道。 ^lun-23-35

有言：以十二頭陀為重。所以者何？能淨戒行故。 ^lun-23-36

如是各各以所行為貴，更不復懃求涅槃。佛言：「是諸功德皆是趣涅槃分；若觀諸法無常，是為真涅槃道。」[^11] ^lun-23-37

如是等種種因緣故，諸法雖空而說是無常想。 ^lun-23-38

復次，「無常想」，即是「聖道」別名。 ^lun-23-39

佛種種異名說「道」：或言「四念處」，或言「四諦」，或言「無常想」。如《經》中說：「善修無常想，能斷一切欲愛、色愛、無色愛，掉、慢、無明盡，能除三界結使。」[^12]以是故，即名為「道」。 ^lun-23-40

是無常想， ^lun-23-41

或有漏，或無漏──正得無常是無漏，初學無常是有漏。[^13] ^lun-23-42

摩訶衍中，諸菩薩心廣大，種種教化一切眾生故，是無常想亦有漏亦無漏。 ^lun-23-43

若無漏，在九地；若有漏，在十一地。[^14] ^lun-23-44

緣三界五受眾。[^15] ^lun-23-45

四根相應，除苦根。[^16] ^lun-23-46

凡夫、聖人得。[^17] ^lun-23-47

如是等種種因緣，說無常想[^18]功德。 ^lun-23-48

「苦想」者，行者作是念：「一切有為法無常故苦。」 ^lun-23-49

問曰：若有為法無常故苦者，諸賢聖人有為無漏法亦應當苦！ ^lun-23-50

答曰：諸法雖無常，愛著者生苦，無所著者無苦！ ^lun-23-51

問曰：有諸聖人雖無所著，亦皆有苦，如舍利弗風熱病苦[^19]，畢陵伽婆蹉眼痛苦[^20]，羅婆那跋提[^21]（音聲第一也）痔病苦[^22]，云何言「無苦」？ ^lun-23-52

答曰： ^lun-23-53

有二種苦：一者、身苦，二者、心苦。[^24]（230a） ^lun-23-54

是諸聖人以智慧力故，無復憂愁、嫉妬、瞋恚等心苦；已受先世業因緣四大造身，有老病、飢渴、寒熱等身苦，於身苦中亦復薄少。如人了了知負他債，償之不以為苦；若人不憶負債，債主強奪，瞋惱[^25]生苦。 ^lun-23-55

問曰：苦受是心心數法，身如草木，離心則無所覺，云何言「聖人但受身苦」？ ^lun-23-56

答曰：凡夫人受苦時，心生愁惱，為瞋使所使，心但向五欲。如佛所說：「凡夫人除五欲，不知更有出苦法。於樂受中，貪欲使所使；不苦不樂受中，無明使\`633\`所使。凡夫人受苦時，內受三毒苦，外受寒熱、鞭杖等。如人內熱盛，外熱亦盛。」[^26]如經說：「凡夫人失所愛物，身、心俱受苦，如二箭雙射；[^27]諸賢聖人無憂愁苦，但有身苦，更無餘苦。」[^28] ^lun-23-57

復次，五識相應苦，及外因緣杖楚、寒熱等苦，是名身苦；餘殘名心苦。 ^lun-23-58

復次，我言：「有為無漏法，不著故非苦。」聖人身是有漏，有漏法則苦，有何咎？是末後身所受苦亦微少。 ^lun-23-59

問曰：若無常即是苦者，道亦是苦，云何以苦離苦？ ^lun-23-60

答曰： ^lun-23-61

無常即是苦，為五受眾故說。 ^lun-23-62

道雖作法故無常，不名為苦。所以者何？是能滅苦，不生諸著，與空、無我等諸智和合故，但是無常而非苦。如諸阿羅漢得道時，說偈言：「我等不貪生，亦復不樂死；一心及智慧，待時至而去！」[^29] ^lun-23-63

佛取涅槃時，阿難等諸未離欲人，未善修八聖道故，皆涕泣憂愁；諸離欲阿那含，皆驚愕；諸漏盡阿羅漢，其心不變，但言：「世間眼（230b）滅疾！」[^30]以得道力故，雖從佛得大利益，知重佛無量功德而不生苦。 ^lun-23-64

以是故知「道」雖無常，非苦因緣故，不名為苦。 ^lun-23-65

但五受眾是苦。何以故？愛著故，無常敗壞故。如受念處中苦義[^31]，此中應廣說。 ^lun-23-66

復次，苦者，有身常是苦，癡覆故不覺。如說： ^lun-23-67

「騎乘疲極故，求索[^32]住立處；住立疲極故，求索坐息處； ^lun-23-68

坐久疲極故，求索安臥處；眾極由作生，初樂後則苦。 ^lun-23-69

視眴[^33]息出入，屈伸坐臥起，行立及去來，此事無不苦！」 ^lun-23-70

問曰：是五受眾為一切皆苦？為苦想觀故苦？ ^lun-23-71

若一切皆苦，佛云何說有三種受：苦受、樂受、不苦不樂受？[^35] ^lun-23-72

若以苦想故苦，云何說「苦諦為實苦」？ ^lun-23-73

答曰：五受眾一切皆苦。 ^lun-23-74

凡夫人四顛倒因緣，為欲所逼，以五欲為樂；如人塗瘡，大痛息故以為樂，瘡非樂也。 ^lun-23-75

佛說三種受，為世間故，於實法中非是樂也！若五受眾中實有樂，何以故佛說「滅五受眾名為樂」[^36]？ ^lun-23-76

復次，隨其所嗜，樂心則生樂，無定也。樂若實定，不待[^37]心著；如火實熱，不待著而熱也。以樂無定，故名為苦。 ^lun-23-77

復次，世間顛倒樂，能得今世、後世無量苦果報，故名為苦。譬如大河水中著少毒，不能令水異；世間顛倒毒藥[^38]，於一切大苦水中[^39]則不現。如說： ^lun-23-78

「從天下生地獄時，憶本天上歡樂事，宮觀婇女滿目前，園苑浴池以娛志。（230c） ^lun-23-79

又見獄火來燒身，似如大火焚竹林，是時雖見天上樂，徒自感結無所益！」 ^lun-23-80

是苦想攝、緣，如無常想。[^40] ^lun-23-81

如是等種種分別苦，名為「苦想」。 ^lun-23-82

「無我想」者，苦則是無我。所以者何？五受眾中盡皆是苦相[^41]，無有自在，若無\`635\`自在是則無我；若有我自在者，不應令身有苦。如所說： ^lun-23-83

「諸有無智人，身心計是我，漸近堅著故，不知無常法。 ^lun-23-84

是身無作者，亦無有受者；是身為無生[^42]，而作種種事。 ^lun-23-85

六情塵因緣，六種識得生；從三事[^43]和合，因緣觸法生。 ^lun-23-86

從觸法因緣，受念業法生；[^44]如珠日[^45]草薪，和合故火生。 ^lun-23-87

情塵識和合，所作事業成；相續相似有，如種有牙[^46]莖！[^47]」 ^lun-23-88

復次，我相不可得故無我。[^48]一切法有相故則知有，如見煙覺熱，故知有火；於五塵中各各別異，故知有情；種種思惟籌量諸法故，知有心心數法。此我無相，故知無我。 ^lun-23-89

問曰：有出入氣，則是我相；視眴、壽命心、苦樂、愛憎、精懃等是我相。若無我，誰有是出入息、視眴、壽命心、苦樂、愛憎、精懃等？當知有我在內動發故。 ^lun-23-90

壽命心亦是我法。若無我，如牛無御。有我故能制心入法，不為放逸；若無我者，誰制御心？ ^lun-23-91

受苦樂者是我。若無我者，為如樹木，則不應別苦樂！愛憎、精懃亦如是。 ^lun-23-92

我雖微細，不可以五情知，因是相故，可（231a）知為有。 ^lun-23-93

答曰： ^lun-23-94

是諸相皆是識相。有識，則有入出息、視眴、壽命等；若識離身則無。 ^lun-23-95

汝等我常遍故，死人亦應有視眴、入出息、壽命等！ ^lun-23-96

復次，出入息等是色法，隨心風力故動發。此是識相，非我相。 ^lun-23-97

壽命是心不相應行，[^49]亦是識相。 ^lun-23-98

問曰：若入無心定中或眠[^50]無夢時，息亦出入，有壽命，何以故言「皆是識相」？ ^lun-23-99

答曰：無心定等，識雖暫無，不久必還生，識不捨身故；[^51]有識時多，無識時少，是故名識相。[^52]如人出行，不得言其家無主。 ^lun-23-100

苦樂、憎愛、精懃等，是心相應，[^53]共緣，隨心行；心有故便有，心無故便無。以是故，是識相，非我相。 ^lun-23-101

復次，若有我者，我有二種：若常，若無常。如說： ^lun-23-102

「若我是常，則無後身；常不生故，亦無解脫！ ^lun-23-103

亦無妄[^54]無作，以是故當知：無作罪福者，亦無有受者。 ^lun-23-104

捨我及我所，然後得涅槃；若實有我者，不應捨我心。[^55] ^lun-23-105

若我無常者，則應隨身滅；如大岸墮水，亦無有罪福。」[^56] ^lun-23-106

如是，我及知者、不知者，作者、不作者，如「檀波羅蜜」中說。[^57] ^lun-23-107

不得是我相故，知一切法中無我；若知一切法中無我，則不應生我心。 ^lun-23-108

若無我，亦無我所心，我、我所離故，則無有縛；若無縛，則是涅槃。 ^lun-23-109

是故行者應行無我想。 ^lun-23-110

問曰：是無常、苦、無我，為一事？為三事？ ^lun-23-111

若是一事，不應說三。 ^lun-23-112

若是[^58]三事，佛何以故說「無常即是苦，苦即是無我」[^59]？ ^lun-23-113

\`637\`答曰：是一（231b）事，所謂受有漏法；觀門分別故，有三種異。[^60] ^lun-23-114

無常行相應，是「無常想」；苦行相應，是「苦想」；無我行相應，是「無我想」。 ^lun-23-115

無常，不令入三界；苦，令知三界罪過；無我，則捨世間。 ^lun-23-116

復次，無常，生厭心；苦，生畏怖；無我，出拔令解脫。 ^lun-23-117

無常者，佛說「五受眾是無常」；苦者，佛說「無常則是苦」；無我者，佛說「苦即是無我」。 ^lun-23-118

無常者，佛示五受眾盡滅相；苦者，佛示如箭入心；無我者，佛示捨離相。 ^lun-23-119

無常者，示斷愛；苦者，示斷我習慢；無我者，示斷邪見。 ^lun-23-120

無常者，遮常見；苦者，遮今世涅槃樂見；無我者，遮著處。 ^lun-23-121

無常者，世間所可著常法是；苦者，世間計樂處是；無我者，世間所可計我牢固者是。 ^lun-23-122

是為三相分別想。 ^lun-23-123

無我想緣、攝種種，如苦想中說。[^61] ^lun-23-124

「食厭想」者，觀是食從不淨因緣生。 ^lun-23-125

如肉從精血水道生，是為膿虫[^62]住處；如酥乳酪，血變所成，與爛膿無異；廚人污[^63]垢，\`638\`種種不淨。 ^lun-23-126

若著口中，腦[^64]有爛涎[^65]，二道流下，與唾和合，然後成味，其狀如吐，從腹門入；地持、水爛，風動、火煮，如釜[^66]熟糜[^67]，滓濁[^68]下沈，清者在上。譬如釀酒，滓濁為屎，清[^69]者為尿。[^70] ^lun-23-127

腰[^71]有三孔，風吹膩汁，散入百脈，與先血和合，凝變為肉。從新肉生脂、骨、髓，從是中生身根；從新舊肉合生五情根，從五根生五識；五識次第生意識，分別取相，籌量好醜；然後生我、我所心等諸煩惱，及諸罪業。 ^lun-23-128

觀食如是本末因緣種種不淨，知內四大與外四大無異，但以我見故，強為我有。 ^lun-23-129

復次，思惟此食，墾植耘除，收穫蹂[^72]（231c）治，舂[^73]磨洮[^74]汰[^75]，炊煮乃成，用功甚重；計一鉢之飯，作夫流汗集合，量之食少汗多。此食作之功重，辛苦如是，入口食之，即成不淨，無所一直[^76]，宿昔之間變為屎尿。本是美味，人之所嗜；變成不淨，惡不欲見。 ^lun-23-130

行者自思：「如此弊食，我若貪著，當墮地獄噉燒鐵丸；從地獄出，當作畜生──牛、羊、駱駝，償其宿債；或作猪狗，常噉糞除。」如是觀食，則生厭想。 ^lun-23-131

因食厭故，於五欲中[^77]皆厭。 ^lun-23-132

譬如一婆羅門修淨潔法，有事緣故到不淨國；自思：「我當云何得免此不淨？唯當乾食，可得清淨。」見一老母賣白髓餅，而語之言：「我有因緣住此百日，常作此餅送來，當多與價！」老母日日作餅送之；婆羅門貪著，飽食歡喜。老母作\`639\`餅，初時白淨，後轉無色、無味；即問老母：「何緣爾耶？」母言：「癰瘡差故。」婆羅門問：「此言何謂？」母言：「我大家夫人隱處生癰，以麵、酥、甘草拊[^78]之，癰熟膿出，和合酥餅；日日如是，以此作餅與汝，是以餅好。今夫人癰差，我當何處更得？」婆羅門聞之，兩拳打頭，搥胸吁[^79]嘔：「我當云何破此淨法？我為了矣！」棄捨緣事，馳還本國。[^80] ^lun-23-133

行者亦如是，著是飲食，歡喜樂噉，見其好色細滑，香美可口，不觀不淨；後受苦報，悔將何及！若能觀食本末如是，生惡厭心，因離食欲，四[^81]欲皆捨，於欲界中樂悉皆捨離；斷此五欲，於五下分結亦斷。 ^lun-23-134

如是等種種因緣惡罪，不復樂著，是名「食厭想」。 ^lun-23-135

問曰：無常、苦、無我想與無漏智慧相應，[^83]食厭等四想與有漏（232a）智慧相應，[^84]次第法應在前，今何以後說？ ^lun-23-136

答曰： ^lun-23-137

佛法有二種道：見道，修道。[^85] ^lun-23-138

見道中用是三想，破諸邪見等，得聖果，猶未離欲；為離欲故，三想次第說是食厭等四想，得離婬欲等諸煩惱。 ^lun-23-139

初三想示見諦道，中四想為示學修道，後三想示無學道。[^86] ^lun-23-140

初習身念處中，雖有食厭想，功用少故佛不說。今為須陀洹、斯陀含度欲故，無我想次第說[^87]食厭等四想。 ^lun-23-141

「一切世間不可樂想」者， ^lun-23-142

若念世間色欲滋味，車乘、服飾，廬[^88]觀[^89]、園宅，種種樂事，則生樂想；若念世間眾惡罪事，則心生厭想。何等惡事？惡事有二種：一者、眾生，二者、土地。[^90] ^lun-23-143

眾生有八苦之患：生、老、病、死、恩愛別離、怨憎同處、所求不得，略而言之，五受眾苦。[^91] ^lun-23-144

眾生之罪，婬欲多故，不別好醜，不隨父母師長教誨，無有慚愧，與禽獸無異。 ^lun-23-145

瞋恚多故，不別輕重，瞋毒狂發，乃至不受佛語，不欲聞法，不畏惡道；杖楚橫加，不知他苦；入大闇中，都無所見。 ^lun-23-146

愚癡多故，所求不以道，不識事緣，如搆[^92]角求乳；無明覆故，雖蒙日照，永無所見。 ^lun-23-147

慳貪多故，其舍如塚，人不向之。 ^lun-23-148

憍慢多故，不敬賢聖，不孝父母；憍逸自壞，永無所直。 ^lun-23-149

邪見多故，不信今世、後世，不信罪福，不可共處。 ^lun-23-150

如是等諸煩惱多故弊敗，為無所直。 ^lun-23-151

惡業多故，造無間罪：或殺父母，或傷害賢聖。或要時榮貴，讒賊忠貞，殘害親戚。 ^lun-23-152

復次，世間眾生，善好者少，弊惡者多。 ^lun-23-153

或時雖有善行，貧賤鄙陋；或雖富貴端政[^93]，而所行不善。 ^lun-23-154

或雖好布施，而貧乏（232b）無財；或雖富有財寶，而慳惜貪著，不肯布施。 ^lun-23-155

或見人有所思，默無所說，便謂憍高自畜，不下接物。 ^lun-23-156

或見好下接物，恩惠普潤，便謂欺誑諂飾。 ^lun-23-157

或見能語善論，便謂恃是小智，以為憍慢。 ^lun-23-158

或見質直好人，便共欺誑調捉[^94]，引挽[^95]陵[^96]易[^97]。 ^lun-23-159

\`641\`或見善心柔濡[^98]，便共輕陵踏蹴[^99]，不以理遇。 ^lun-23-160

若見持戒清淨者，便謂所行矯異，輕賤不數[^100]。 ^lun-23-161

如是等眾生弊惡，無一可樂。 ^lun-23-162

土地惡者，一切土地多衰無吉，寒熱飢渴、疾病惡疫、毒氣侵害、老病死畏，無處不有。身所去處，眾苦隨之，無處得免！雖有好國豐樂安隱，多為諸煩惱所惱，則不名樂土。一切皆有二種苦：身苦，心苦，無國不有。如說： ^lun-23-163

「有國土多寒，或有國多熱，有國無救護，或有國多惡， ^lun-23-164

有國常飢餓，或有國多病，有國不修福，如是無樂處。」 ^lun-23-165

眾生、土地有如是惡，思惟世間無一可樂。 ^lun-23-166

欲界惡事如是。 ^lun-23-167

上二界死時、退時，大生懊惱，甚於下界；譬如極高處墮，摧碎爛壞。 ^lun-23-168

問曰：無常想、苦想、無我想、一切世間不可樂想，有何等異而別說？ ^lun-23-169

答曰： ^lun-23-170

有二種觀：總觀，別觀。前為總觀，此中別觀。 ^lun-23-171

復有二種觀：法觀、眾生觀。前為呵一切法觀，此中觀眾生罪惡不同。 ^lun-23-172

復次，前者無漏道，此中有漏道。 ^lun-23-173

前見諦道，今思惟道。 ^lun-23-174

如是等種種差別。 ^lun-23-175

一切地中攝，緣三界法。 ^lun-23-176

是名「一切世間不可樂想」。 ^lun-23-177

「死想」者，如「死念」中說。[^101] ^lun-23-178

「不淨想」者，如「身念處」中說。[^102] ^lun-23-179

斷想、（232c）離想、盡想者，緣涅槃相。 ^lun-23-180

斷諸結使故，名「斷想」；[^104]離結使故，名「離想」；[^105]盡諸結使故，名「盡想」。[^106] ^lun-23-181

問曰：若爾者，一想便足，何以說三？ ^lun-23-182

答曰：如前一法三種說：無常即是苦，苦即是無我；[^107]此亦如是，一切世間罪惡深重故三種呵。如伐大樹，不可以一下斷。涅槃微妙法，昔所未得，是故種種讚，名為「斷想」、「離想」、「盡想」。 ^lun-23-183

復次，斷三毒故名為「斷」，離愛故名為「離」，滅一切苦更不生故名為「盡」。 ^lun-23-184

復次，行者於煖法、頂法、忍法、世間第一法，正智慧觀，遠諸煩惱，是名「離想」；得無漏道，斷諸結使，是名「斷想」；入涅槃時，滅五受眾不復相續，是名「盡想」。 ^lun-23-185

「斷想」，有餘涅槃；「盡想」，無餘涅槃；「離想」，二[^108]涅槃方便門。 ^lun-23-186

是三想，有漏、無漏故，一切地中攝。（十想竟） ^lun-23-187

〈大智度初品中十一智釋論第三十八〉 ^lun-23-188

（丹云：三三昧義、三根義合） ^lun-23-189

（大正25，232c16-235a20） ^lun-23-190

「法智」者，欲界繫法中無漏智，欲界繫因中無漏智，欲界繫法滅中無漏智；為斷欲界繫[^111]法道中無漏智，及法智品[^112]中無漏智。 ^lun-23-191

「比智」者，於色、無色界中無漏智亦如是。 ^lun-23-192

「他心智」者，知欲界、色界繫現[^114]在他心心數法，及無漏[^115]心心數法少分。 ^lun-23-193

「世智」者，諸有漏智慧。 ^lun-23-194

「苦智」者，五受眾[^118]無常、苦、空、無我，觀時得無漏智。 ^lun-23-195

「集智」者，有漏法因：因、集、生、緣，觀時無漏智。 ^lun-23-196

「滅智」者，滅、止、妙、出，觀時無漏智。 ^lun-23-197

「道智」者，道、正、行、達，觀時無漏智。 ^lun-23-198

「盡智」者，我見苦已，斷集已，盡證已，修道已；（233a）如是念時，無漏智慧見明覺。 ^lun-23-199

「無生智」者，我見苦已不復更見，斷集已不復更斷，盡證已不復更證，修道已不復更修；如是念時，無漏智慧見明覺。 ^lun-23-200

「如實智」[^119]者，一切法總相、別相，如實正知，無有罣礙。 ^lun-23-201

是法智緣欲界繫法、及欲界繫法因、欲界繫法滅、為斷欲界繫法道。 ^lun-23-202

比智亦如是。[^121] ^lun-23-203

世智，緣一切法。[^122] ^lun-23-204

他心智，緣他心有漏、無漏心心數法。[^123] ^lun-23-205

苦智、集智，緣五受眾。[^124] ^lun-23-206

滅智[^125]，緣盡。[^126] ^lun-23-207

道智，緣無漏五眾。[^127] ^lun-23-208

盡智、無生智，俱緣四諦。[^128] ^lun-23-209

十智[^129]，一有漏[^130]，八無漏[^131]，一當分別──他心智，緣有漏心是有漏，緣無漏心是無漏。[^132] ^lun-23-210

法智，攝法智及他心智、苦智、集智、滅智、道智、盡智、無生智少分。[^134] ^lun-23-211

比智，亦如是。[^135] ^lun-23-212

世智，攝世智及他心智少分。[^136] ^lun-23-213

他心智，攝他心智及法智、比智、世智、道智、盡智、無生智少分。[^137] ^lun-23-214

苦智，攝苦智及法智、比智、盡智、無生智少分。[^138] ^lun-23-215

集智、滅智亦如是。[^139] ^lun-23-216

道智，攝道智及法智、比智、他心智、盡智、無生智少分。[^140] ^lun-23-217

盡智，攝盡智及法智、比智、他心智、苦智、集智、滅智、道智少分。[^141] ^lun-23-218

無生智亦如是。 ^lun-23-219

九智，八根相應[^142]，除慧根、憂根、苦根。 ^lun-23-220

世智，十根相應，除慧根。[^143] ^lun-23-221

法智、比智、苦智，空三昧相應。 ^lun-23-222

法智、比智、滅智、盡智、無生智，無相三昧相應。 ^lun-23-223

法智、比智、他心智、苦智、集智、道智、盡智、無生智，無作三昧相應。 ^lun-23-224

法智、比智、世智、苦智、盡智、無生智，無常想、苦想、無我想相應。 ^lun-23-225

世智，中四想相應。 ^lun-23-226

法智、比智、滅智、盡智、無生智，後三想相應。 ^lun-23-227

有人言：世智或與離想相應。 ^lun-23-228

法智，緣九智，除比智。 ^lun-23-229

比智亦如是。[^147] ^lun-23-230

世智、他心智、盡智、無生智，緣十智。 ^lun-23-231

苦智、集智，（233b）緣世智及有漏他心智。 ^lun-23-232

滅智不[^148]緣智。 ^lun-23-233

道智，緣九智，除世智。 ^lun-23-234

法智、比智，十六相。 ^lun-23-235

他心智，四相。[^150] ^lun-23-236

苦、集、滅、道，各各四相。 ^lun-23-237

盡智、無生智，俱十四相，除空相、無我相。[^151] ^lun-23-238

煖[^152]法、頂法、忍法中世智，十六相。 ^lun-23-239

世間第一法中世智，四相[^153]。除[^154]無相。（轉[^155]相觀相也。舊言十六聖行[^156]） ^lun-23-240

初入無漏心，成就一世智。 ^lun-23-241

第二心，增苦智、法智。 ^lun-23-242

第四心，增比智。 ^lun-23-243

第六心，增集智。 ^lun-23-244

第十心，增滅智。 ^lun-23-245

\`649\`第十四心，增道智。 ^lun-23-246

若離欲者，增他心智。 ^lun-23-247

無學道，增盡智。 ^lun-23-248

得不壞解脫，增無生智。 ^lun-23-249

初無漏心中，不修智。 ^lun-23-250

第二心中，現在、未來修二智。[^159] ^lun-23-251

第四心中，現在修二智，未來修三智。[^160] ^lun-23-252

第六心中，現在、未來修二智。 ^lun-23-253

第八心中，現在修二智，未來修三智。 ^lun-23-254

第十心中，現在、未來修二智。 ^lun-23-255

第十二心中，現在修二智，未來修三智。 ^lun-23-256

第十四心中，現在、未來修二智。 ^lun-23-257

第十六心中，現在修二智，未來修六智，若離欲修七智。[^161] ^lun-23-258

須陀洹欲離欲界結使，十七心[^163]中修七智，除他心智、盡智、無生智。[^164] ^lun-23-259

第九解脫心中修八智，除盡智、無生智。 ^lun-23-260

信解脫[^165]人轉作見得[^166]，雙道[^167]中修六智，除他心智、世智、盡智、無生智。[^168] ^lun-23-261

離七地欲[^169]時， ^lun-23-262

無礙道中修七智，除他心智、盡智、無生智。[^170] ^lun-23-263

解脫道中修八智，除盡智、無生智。[^171] ^lun-23-264

離有頂欲時， ^lun-23-265

無礙道中修六智，除他心智、世智、盡智、無生智。[^172] ^lun-23-266

八解脫道中修七智，除世智、盡智、無生智。[^173] ^lun-23-267

無學初心第九解脫， ^lun-23-268

不時解脫人修十智，及一切有漏、無漏善根。 ^lun-23-269

若時解脫人修九智[^174]，及一切有漏、無漏善根。 ^lun-23-270

如是等種種，以[^175]阿毘曇門廣分別。 ^lun-23-271

「如實智」分別相，此《般若波羅（233c）蜜》後品[^176]廣說。 ^lun-23-272

復次，有人言： ^lun-23-273

「法智」者，知欲界五眾無常、苦、空、無我，知諸法因緣和合生，所謂無明因緣諸行，乃至生因緣老死。如佛為須尸摩梵志說：「先用法智分別諸法，後用涅槃智。」[^177] ^lun-23-274

「比智」者，知現在五受眾無常、苦、空、無我，過去、未來及色、無色界中五受眾無常、苦、空、無我亦如是。譬如見現在火熱能燒，以此比知過去、未來及餘國火亦如是。 ^lun-23-275

「他心智」者，知他眾生心心數法。 ^lun-23-276

問曰：若知他心心數法，何以故但名「知他心」？ ^lun-23-277

答曰：心是主故，但名「知他心」；若說心，當知已說心數法。 ^lun-23-278

「世智」者，名為假智。聖人於實法中知，凡夫人但假名中知，以是故名假智。如棟梁椽[^178]壁名為屋，但知是事，不知實義，是名「世智」。 ^lun-23-279

「苦智」者，用苦慧呵五受眾。 ^lun-23-280

問曰：五受眾亦無常、亦苦、亦空、亦無我，何以故但說「苦智」，不說「無常、空、無我智」？ ^lun-23-281

答曰：為苦諦故說「苦智」，集諦故說「集智」，滅諦故說「滅智」，道諦故說「道智」。 ^lun-23-282

問曰：五受眾有種種惡，何以故[^179]但說苦諦，不說無常諦、空、無我諦？ ^lun-23-283

答曰：若說無常、空、無我諦，亦不壞法相；以眾生多著樂畏苦故，佛呵世間一切皆是苦，欲令捨離故。無常、空、無我中，眾生不大畏，故不說。 ^lun-23-284

復次，佛說[^180]法中「五受眾」有異名，名[^181]為「苦」，以是故，但說苦智[^182]。 ^lun-23-285

是苦智，或有漏，或無漏：若在煖[^183]法、頂法、忍法、世間第一法，是有漏；若入見諦道，是無漏。何以故？從煖法至世間第一法中，四種觀苦故。 ^lun-23-286

集智、滅智、道智亦如是。 ^lun-23-287

復次，「苦智」名知苦相實不生。（234a） ^lun-23-288

「集智」名知一切法離，無有和合。 ^lun-23-289

「滅智」名知諸法常寂滅如涅槃。 ^lun-23-290

「道智」名知一切法常清淨、無正無邪。 ^lun-23-291

「盡智」名知一切法無所有。 ^lun-23-292

「無生智」名知一切生法不實、不定故不生。 ^lun-23-293

「如實智」者，十種智所不能知，以如實智故能知。 ^lun-23-294

十智各各相、各各緣、各各別異、各各有觀法；是如實智中無相、無緣、無別、滅諸觀法，亦不有觀。 ^lun-23-295

十智中有法眼、慧眼，如實智中唯有佛眼。 ^lun-23-296

十智，阿羅漢、辟支佛、菩薩共有；如實智唯獨佛有。所以者何？獨佛有不誑法。以是故，知如實智獨佛有。 ^lun-23-297

復次，是十智入如實智中，失本名字，唯有一實智；譬如十方諸流水，皆入大海，捨本名字，但名[^185]大海。[^186] ^lun-23-298

如[^187]是等種種分別十一智義[^188]，此中略說。（丹云：十一智竟）[^189] ^lun-23-299

一切禪定攝心，皆名為「三摩提」。（秦[^190]言「正心行處」）[^191]是心從無始世界來，常曲不\`654\`端；得是正心行處，心則端直。譬如蛇行常曲，入竹筒中則直。 ^lun-23-300

是三昧三種[^192]： ^lun-23-301

欲界、未到地、初禪，與[^193]覺觀相應故，名「有覺有觀」。[^194] ^lun-23-302

二[^195]禪中間，但觀相應故，名「無覺有觀」。[^196] ^lun-23-303

從第二禪乃至有頂地，非覺觀相應故，名「無覺無觀」。[^197] ^lun-23-304

問曰：三昧相應心數法乃至二十，[^198]何以故但說覺、觀？ ^lun-23-305

\`655\`答曰：是覺觀嬈[^199]亂三昧，以是故說，是二事雖善，而是三昧賊，難可捨離。 ^lun-23-306

有人言：心有覺觀者無三昧，以是故，佛說有覺有觀三昧，但不牢固；覺觀力小微，是時可得有三昧。是覺觀能生三昧，亦能壞三昧；譬如風能生雨，亦能壞雨。（234b）三種善覺觀，能生初禪；得初禪時發大歡喜，覺觀故心散還失。以是故但說「覺」、「觀」。[^200] ^lun-23-307

問曰：覺、觀有何差別？ ^lun-23-308

答曰：麁心相名「覺」，細心相名「觀」。 ^lun-23-309

初緣中心發相名「覺」，後分別籌量好醜名「觀」。 ^lun-23-310

有三種麁覺：欲覺、瞋覺、惱覺。[^201] ^lun-23-311

有三種善覺：出要覺、無瞋覺、無惱覺。[^202] ^lun-23-312

有三種細覺：親里覺、國土覺、不死覺。[^203] ^lun-23-313

六種覺[^204]妨三昧，三種善覺[^205]能開三昧門。[^206] ^lun-23-314

若覺觀過多，還失三昧；如風能使船，風過則壞船。 ^lun-23-315

如是種種分別「覺」、「觀」。 ^lun-23-316

問曰：經說三種法：有覺有觀法，無覺有觀法，無覺無觀法；有覺有觀地，無覺有觀地，無覺無觀地。今何以但說三種三昧？ ^lun-23-317

答曰：妙而可用者取。 ^lun-23-318

有覺有觀法者，欲界、未到地、初禪中覺觀相應法，若善、若不善、若無記。 ^lun-23-319

無覺有觀法者，禪中間觀相應法，若善、若無記。 ^lun-23-320

無覺無觀法者，離覺觀法，一切色、心不相應行及無為法。 ^lun-23-321

有覺有觀地者，欲界、未到地、梵世。 ^lun-23-322

無覺有觀地者，禪中間，善修是地作大梵王。 ^lun-23-323

無覺無觀地者，一切光音、一切遍淨、一切廣果、[^209]一切無色地。 ^lun-23-324

於中上妙者是三昧。何等是三昧？從空等三三昧乃至金剛，及阿羅漢、辟支佛諸三昧，觀十方佛三昧乃至首楞嚴三昧，從斷一切疑三昧乃至三昧王等諸佛三昧。 ^lun-23-325

如是等種種分別，略說三三昧義竟。 ^lun-23-326

「未[^210]知欲知根」者，無漏九根[^211]和合。信行、法行人，於見諦道中名「未知欲知根」，所謂信等五根，喜、樂、捨根，意根。[^212] ^lun-23-327

信解、見得人，思惟道中，是九根轉（234c）名「知根」。[^213] ^lun-23-328

無學[^214]道中，是九根名「知已根」。[^215] ^lun-23-329

問曰：何以故於二十二根[^216]中但取是三根？ ^lun-23-330

答曰：利解了了自在相，是名為「根」。[^217]餘十九根，根相不具足，故不取。是三根利，能直入至涅槃，諸有為法中主故，得自在，能勝諸根。[^218] ^lun-23-331

復次，十根[^219]但有漏自得，無所利益故；九根[^220]不定，或有漏，或無漏，故不說菩薩應具足。[^221] ^lun-23-332

問曰：十想亦有漏、亦[^222]無漏，何以故說「應具足」？ ^lun-23-333

答曰：十想皆是助道求涅槃法。[^223] ^lun-23-334

信等五根雖是善法，不盡求涅槃。如《阿毘曇》中說：「誰成就信等五[^224]根？不斷善根者。」[^225] ^lun-23-335

復次，若五根清淨變為無漏，三根中已攝。是三根中必有意根，三受中必有一受。以是故但說三根。 ^lun-23-336

復次，二十二根，有善、有不善、有無記，雜，是故不說「應具足」。 ^lun-23-337

是三根，受眾、行眾、識眾攝。 ^lun-23-338

未知欲知根在六地[^226]，知根、知已根在九地[^227]。 ^lun-23-339

三根緣四諦。 ^lun-23-340

六想[^228]相應。 ^lun-23-341

未知欲知根，三根因；知根，二根因；[^229]知已根，但知已根因。 ^lun-23-342

未知欲知根次第生二根[^230]；知根次第或生有漏根，或生知根，或生知已根；知已根或生有漏根，或生知已根。 ^lun-23-343

如是等，以阿毘曇門廣分別說。[^231] ^lun-23-344

復次，「未知欲知根」名諸法實相未知欲知故，生信等五根；是五根力故，能得諸法實相。[^232]如人初入胎中得二根：身根，命根；爾時如段肉[^233]，未具諸根，[^234]不[^235]能有所別知；五根成就，能知五塵。菩薩亦如是，初發心欲作佛，未具足是五根，雖有願欲知諸法實相，不能得知。 ^lun-23-345

菩薩生是信等五根，則能知諸法實相。 ^lun-23-346

如眼四大及四大造色和合名為眼，（235a）先雖有四大、四大造色，未清淨故，不名眼根；不斷善根人雖有信，未清淨故，不名為根。[^236] ^lun-23-347

\`659\`若菩薩得是信等五根，是時能信諸法實[^237]相[^238]不生不滅、不垢不淨、非有非無，非取非捨，常寂滅、真淨、如虛空，不可示、不可說，一切語言道過，出一切心心數法，所行如涅槃，是則佛法[^239]。菩薩以信根力故，能受；精進根力故，懃行、不退不轉；念根力故，不令不善法入，攝諸善法；定根力故，心散五欲中能攝實相中；慧根力故，於佛智慧中少多得義味，不可壞。 ^lun-23-348

五根所依意根，必與受俱[^240]，若喜、若樂、若捨。 ^lun-23-349

依是根入菩薩位，乃至未得無生法忍果，是名「未知欲知根」。[^241] ^lun-23-350

此中知諸法實相了了故名「知根」[^242]。從是得無生法忍果，住阿鞞跋致地，得受記，乃至滿十地坐道場得金剛三昧，於其中間，名為「知根」。 ^lun-23-351

斷一切煩惱習，得阿耨多羅三藐三菩提，一切可知法智慧遍滿故，名為「知已根」。（丹云：三根竟。）[^243] ^lun-23-352

\`660\`一、說一切有部的修行位次 ^lun-23-353

+:------------+:-------+:----------+:--------+:------------+:------------+:-------+ ^lun-23-354

| 修行位次    | 賢     | 五 停 心            |  三　賢（外凡）          | 七加行 | ^lun-23-355

|             |        +---------------------+                           |        | ^lun-23-356

|             |        | 別相念住            |                           |        | ^lun-23-357

|             |        +---------------------+                           |        | ^lun-23-358

|             |        | 總相念住            |                           |        | ^lun-23-359

|             |        +---------------------+---------------------------+        | ^lun-23-360

|             |        | 煖                  |  四善根（內凡）          |        | ^lun-23-361

|             |        +---------------------+                           |        | ^lun-23-362

|             |        | 頂                  |                           |        | ^lun-23-363

|             |        +---------------------+                           |        | ^lun-23-364

|             |        | 忍                  |                           |        | ^lun-23-365

|             |        +---------------------+                           |        | ^lun-23-366

|             |        | 世第一法            |                           |        | ^lun-23-367

|             +--------+-----------+---------+-------------+-------------+--------+ ^lun-23-368

|             | 聖     | 預　流    | 向                    | 見道        | 有學   | ^lun-23-369

|             |        |           +-----------------------+-------------+        | ^lun-23-370

|             |        |           | 果                    | 修道        |        | ^lun-23-371

|             |        +-----------+-----------------------+             |        | ^lun-23-372

|             |        | 一　來    | 向                    |             |        | ^lun-23-373

|             |        |           +-----------------------+             |        | ^lun-23-374

|             |        |           | 果                    |             |        | ^lun-23-375

|             |        +-----------+-----------------------+             |        | ^lun-23-376

|             |        | 不　還    | 向                    |             |        | ^lun-23-377

|             |        |           +-----------------------+             +--------+ ^lun-23-378

|             |        |           | 果                    |             |        | ^lun-23-379

|             |        +-----------+-----------------------+             +--------+ ^lun-23-380

|             |        | 阿羅漢    | 向                    |             |        | ^lun-23-381

|             |        |           +-----------------------+-------------+--------+ ^lun-23-382

|             |        |           | 果                    | 無學道      | 無學   | ^lun-23-383

+-------------+--------+-----------+-----------------------+-------------+--------+ ^lun-23-384

二、八忍八智（見道位十五心及修道位第十六心） ^lun-23-385

+:---------+:---------------+:------+:---------------------------+------:+ ^lun-23-386

| 上下八位 | 欲界           | 苦諦  | 苦法智忍－無間道－第 一 心 |       | ^lun-23-387

|          |                |       +----------------------------+-------+ ^lun-23-388

|          |                |       | 苦 法 智－解脫道－第 二 心 |       | ^lun-23-389

|          |                +-------+----------------------------+-------+ ^lun-23-390

|          |                | 苦諦  | 苦類智忍－無間道－第 三 心 |       | ^lun-23-391

|          |                |       +----------------------------+-------+ ^lun-23-392

|          |                |       | 苦 類 智－解脫道－第 四 心 |       | ^lun-23-393

|          |                +-------+----------------------------+-------+ ^lun-23-394

|          |                | 集諦  | 集法智忍－無間道－第 五 心 |       | ^lun-23-395

|          |                |       +----------------------------+-------+ ^lun-23-396

|          |                |       | 集 法 智－解脫道－第 六 心 |       | ^lun-23-397

|          |                +-------+----------------------------+-------+ ^lun-23-398

|          |                | 集諦  | 集類智忍－無間道－第 七 心 |       | ^lun-23-399

|          |                |       +----------------------------+-------+ ^lun-23-400

|          |                |       | 集 類 智－解脫道－第 八 心 | 見道  | ^lun-23-401

|          +----------------+-------+----------------------------+-------+ ^lun-23-402

|          | 上界           | 滅諦  | 滅法智忍－無間道－第 九 心 |       | ^lun-23-403

|          |                |       +----------------------------+-------+ ^lun-23-404

|          |                |       | 滅 法 智－解脫道－第 十 心 |       | ^lun-23-405

|          |                +-------+----------------------------+-------+ ^lun-23-406

|          |                | 滅諦  | 滅類智忍－無間道－第十一心 |       | ^lun-23-407

|          |                |       +----------------------------+-------+ ^lun-23-408

|          |                |       | 滅 類 智－解脫道－第十二心 |       | ^lun-23-409

|          |                +-------+----------------------------+-------+ ^lun-23-410

|          |                | 道諦  | 道法智忍－無間道－第十三心 |       | ^lun-23-411

|          |                |       +----------------------------+-------+ ^lun-23-412

|          |                |       | 道 法 智－解脫道－第十四心 |       | ^lun-23-413

|          |                +-------+----------------------------+-------+ ^lun-23-414

|          |                | 道諦  | 道類智忍－無間道－第十五心 |       | ^lun-23-415

|          |                |       +----------------------------+-------+ ^lun-23-416

|          |                |       | 道 類 智－解脫道－第十六心 | 修道  | ^lun-23-417

+----------+----------------+-------+----------------------------+-------+ ^lun-23-418

三、四諦十六行相 ^lun-23-419

（一）苦諦：無常、苦、空、無我。 ^lun-23-420

（二）集諦：集、因、生、緣。 ^lun-23-421

（三）滅諦：滅、靜、妙、離。 ^lun-23-422

（四）道諦：道、如、行、出。 ^lun-23-423

---

[^1]: 參見《俱舍論》卷4：「念，謂於緣明記不忘。」（大正29，19a20-21）

[^2]: 廓然：4.空曠貌。（《漢語大詞典》（三），p.1254）

[^3]: 〔何有智者不感傷〕－【宋】【元】【明】【宮】【石】。（大正25，229d，n.7）

[^4]: 參見Lamotte（1970, p.1434,
n.1）：在佛陀圓寂時由他弟子們發表各種不同哀悼之偈頌，參見《大智度論》卷2（大正25，67a-b，69b-c）。

[^5]: 參見《大智度論》卷11〈1
序品〉：「十六者，觀苦四種：無常、苦、空、無我；觀苦因四種：集、因、緣、生；觀苦盡四種：盡、滅、妙、出；觀道四種：道、正、行、跡。」（大正25，138a7-10）

另參見《大毘婆沙論》卷79（大正27，408c9-13）。

[^6]: 十頭羅叉攫寶女去。（印順法師，《大智度論筆記》〔G001〕p.378）

[^7]: 無常：觀有為法念念生滅，如風塵、水流、火焰，無牢，不可取，如幻──得入空門＝空中無常亦無。（印順法師，《大智度論筆記》［D018］p.262）

[^8]: 破常顛倒故說無常，是對治，非第一義。（印順法師，《大智度論筆記》［C009］p.198）

[^9]: 出處待考。

[^10]: 《大智度論》卷43：「無常亦有二種：一者、念念滅，一切有為法不過一念住；二者、相續法壞，故名為無常。」（大正25，372b19-21）

[^11]: 參見《雜阿含經》卷10（270經）：「無常想者，能建立無我想；聖弟子住無我想，心離我慢，順得涅槃。」（大正2，71a1-2）

[^12]: 參見《雜阿含經》卷10（270經）：「諸比丘！云何修無常，修習、多修習，能斷一切欲愛、色愛、無色愛、掉、慢、無明？若比丘於空露地、若林樹間，善正思惟，觀察色無常，受、想、行、識無常；如是思惟，斷一切欲愛、色愛、無色愛、掉、慢、無明。所以者何？無常想者，能建立無我想；聖弟子住無我想，心離我慢，順得涅槃。」（大正2，70c25-71a2）

另參見Saṃyutta, III, p.155。

[^13]: 參見《大毘婆沙論》卷166：「有漏無漏者，不淨想、厭食想、一切世間不可樂想唯有漏，餘有漏、無漏。」（大正27，839a26-27）

[^14]: 參見《大毘婆沙論》卷166：

不淨想、厭食想在十地，謂欲界、靜慮中間、四靜慮，及四近分。

一切世間不可樂想在七地，謂欲界、未至、靜慮中間、根本四靜慮。

餘七想，有漏者，在十一地，謂欲界、未至、靜慮中間、根本四靜慮、四無色；無漏者，在九地，謂未至、靜慮中間、根本四靜慮、下三無色。

所依者，不淨想、厭食想、一切世間不可樂想依欲界，餘依三界。」（大正27，838a1-8）

[^15]: 參見《大毘婆沙論》卷166：「所緣者，無常想──有漏者，三諦為所緣；無漏者，苦諦為所緣。」（大正27，838b2-3）

《大毘婆沙論》卷166：「緣三界繫、不繫者：無常想、無常苦想、苦無我想、死想，緣三界繫。」（大正27，839a2-4）

《大毘婆沙論》卷166：「緣有漏、無漏者，前七想緣有漏，後三想緣無漏。」（大正27，839b2-3）

[^16]: 參見《大毘婆沙論》卷166：「〔十想：〕根者，總說皆與三根相應，謂樂、喜、捨根。」（大正27，838c18-19）

《大智度論》此處說樂、喜、捨、憂四根相應，比《大毘婆沙論》所說多一憂根。

[^17]: 參見《大毘婆沙論》卷166：「學等者──不淨想、厭食想、一切世間不可樂想，唯非學非無學；餘通三種，謂學、無學、非學非無學。」（大正27，839a10-12）

[^18]: 〔想〕－【宋】【元】【明】【宮】。（大正25，229d，n.12）

[^19]: 舍利弗風熱病。（印順法師，《大智度論筆記》〔G001〕p.378）

參見Lamotte（1970, p.1439, n.2）：風病，參見Vinaya, I,
p.214；《四分律》卷42（大正22，867b29-c26）。熱病：參見Vinaya, II,
p.140；《十誦律》卷26（大正23，190c24-191a8）。

《薩婆多毘尼毘婆沙》卷4：「舍利弗病者──佛弟子中多病，無過舍利弗，常患風冷又病熱血。有醫言：風病應服大麥漿。又言：血病應取大麥汁服之。又言：應燒石令熱著乳汁中服之。又言：應乳汁中煮蒜食之。又言：應取樹葉捩取汁以塗身上。又言：著禪帶。

舍利弗有大功德智慧，何以有如是病耶？又言：舍利弗前世業緣故，以過去世惱亂父母及以師僧，是故有病。又云：舍利弗智慧利根，深染法味，常修智慧及論議法，又樂禪定、勸作眾事，精勤三業無時暫懈，臥起不時，故有此病。又云：此是後邊身，先世罪業一切受盡，然後泥洹，故多病也。」（大正23，528c18-529a1）

[^20]: 參見《四分律》卷42（大正22，867b27-29），《十誦律》卷26（大正23，184c12-23），《毘尼母經》卷3（大正24，815b26-29）。

[^21]: 參見Lamotte（1970, p.1439,
n.4）：《根本說一切有部毘奈耶藥事》卷17（大正24，89c11-90a11）；Saṃyutta,
II, p.279；Aṅguttara, I, p.23；Udāna（巴利《自說經》）,
p.76；Theragāthā（巴利 《長老偈》）, p.49, v.466-472。

[^22]: 羅婆那跋提痔病。（印順法師，《大智度論筆記》〔G001〕p.378）

[^23]: ┌凡夫──無常故苦

┌有為有漏 ┤ ┌苦微少

諸行無常 ┤ └聖人身 ┴但身苦

└有為無漏 ──非苦 （印順法師，《大智度論筆記》〔F010〕p.336）

[^24]: 身心二苦。（印順法師，《大智度論筆記》［C030］p.234）

身心二苦有二說。第一說：老病、飢渴、寒熱等為身苦，憂愁、嫉妬、瞋恚等為心苦。第二說：五識相應苦及外因緣杖楚、寒熱等為身苦，其餘為心苦。

[^25]: 惱＝恚【石】。（大正25，230d，n.1）

[^26]: 參見《雜阿含經》卷10（470經）（大正2，120a8-22）。

[^27]: 凡夫受身心苦如二箭雙射。（印順法師，《大智度論筆記》［G002］p.379）

[^28]: 參見Lamotte（1970, p.1441,
n.2）：《雜阿含經》卷10（470經）（大正2，119c28-120b15）。

[^29]: 參見《中阿含經》卷18（74經）《八念經》（大正1，542a25-28）；《阿那律八念經》（大正1，836c25-26）。

[^30]: 參見《長阿含經》卷4（第2經）《遊行經》（大正1，24b26-c16）。

[^31]: 參見《大智度論》卷19（大正25，199c24-200a20）。

[^32]: 求索：1.尋找，搜尋。2.索取，乞求。（《漢語大詞典》（五），p.900）

[^33]: 眴（ㄕㄨㄣˋ）：1.看，眨眼。2.目轉動示意。（《漢語大詞典》（七），p.1204）

[^34]: 樂受非實：1、大苦息故，2、滅受乃樂故，3、隨眾而樂故，4、能生今後世無量苦故。（印順法師，《大智度論筆記》〔A043〕p.81）

[^35]: 參見Lamotte（1970, p.1446,
n.1）：《雜阿含經》卷17（476經）（大正2，121c13-28）。

[^36]: 佛說滅五受眾為樂。（印順法師，《大智度論筆記》〔G002〕p.379）

[^37]: 待＝侍【石】。（大正25，230d，n.5）

[^38]: 藥＝樂【宋】【元】【明】【宮】。（大正25，230d，n.6）

[^39]: 〔中〕－【宋】【元】【明】【宮】。（大正25，230d，n.7）

[^40]: 參見《大智度論》卷23：「〔無常想〕若無漏，在九地；若有漏，在十一地。緣三界五受眾。」（大正25，229c19-21）

[^41]: 相＝苦想【宋】【元】【明】【宮】，＝苦相【石】。（大正25，230d，n.10）

[^42]: 生＝主【宋】【元】【明】【宮】。（大正25，230d，n.11）

[^43]: 三事：六情（六根）、六塵、六識。

[^44]: 情塵生識，三和觸生，從觸受念業生。（印順法師，《大智度論筆記》［A059］p.100）

[^45]: 元照撰，《四分律行事鈔資持記》卷3：「火珠即水精珠，日光照之，用艾引火。」（大正40，394a15-16）

[^46]: 牙＝芽【明】。（大正25，230d，n.12）

[^47]: 相似相續有，如種有芽莖。（印順法師，《大智度論筆記》〔C005〕p.190）

[^48]: 我無相故無。（印順法師，《大智度論筆記》［D001］p.238）

[^49]: 壽命是心不相應行。（印順法師，《大智度論筆記》［A059］p.100）

[^50]: 眠＝睡【宋】【元】【明】【宮】。（大正25，231d，n.1）

[^51]: 無心定無識，不久還生，不捨身故。（印順法師，《大智度論筆記》［A059］p.100）

[^52]: 有關無心定中的無想定、滅盡定，參見《俱舍論》卷5（大正29，24b12-26a22）。

印順法師，《唯識學探源》，p.49：「經上雖說滅受想定是無心定，但也說入滅受想定的『識不離身』；所以，有情必然是有心的。悶絕等僅是沒有粗顯的心識，微細的意識還是存在，只是不容易發覺罷了。相續的細心，就在這樣的思想下展開。」

[^53]: 苦樂、憎愛、精勤是心相應。（印順法師，《大智度論筆記》〔A059〕p.100）

[^54]: 妄＝忘【宋】【元】【明】【宮】。（大正25，231d，n.2）

[^55]: 有我不應無我得涅槃故。（印順法師，《大智度論筆記》〔D001〕p.238）

[^56]: 破我：常無常俱無罪福解脫。（印順法師，《大智度論筆記》［D001］p.238）

[^57]: 參見《大智度論》卷12（大正25，148b1-150a17）。

[^58]: 〔是〕－【宋】【元】【明】【宮】。（大正25，231d，n.3）

[^59]: 《別譯雜阿含經》卷11（202經）：「若假因緣和合有者即是無常，無常即苦，苦即無我。」（大正2，448c11-13）

[^60]: ┌無常想：1、無常行相應，2、不令入三界，3、生厭，4、五受眾是，

│ 5、示五受眾盡滅相，6、斷愛，7、遮常，8、所著常是。

一事三想分別
┤苦　想：1、苦行相應，2、令知三界過，3、生畏，4、無常是，

│ 5、示如箭入心，6、斷我習慢，7、遮現樂，8、所著樂是。

└ 無我想：1、無我行相應，2、捨世間，3、令脫，4、苦是，

5、示捨離，6、斷邪見，7、遮著處，8、所著我牢固是。

（印順法師，《大智度論筆記》〔F010〕p.336）

[^61]: 參見《大智度論》卷23：「是苦想攝、緣，如無常想。」（大正25，230c3）

參見《大智度論》卷23：「〔無常想〕若無漏，在九地；若有漏，在十一地。緣三界五受眾。」（大正25，229c19-21）

[^62]: 虫＝蟲【元】【明】。（大正25，231d，n.6）

[^63]: 污＝汗【宋】【元】【明】【宮】。（大正25，231d，n.8）

[^64]: 《大正藏》原作「惱」，今依《高麗藏》作「腦」（第14冊，610c6）。

[^65]: 涎（ㄒㄧㄢˊ）：1.唾液，口水。5.粘液，漿汁。（《漢語大詞典》（五），p.1167）

[^66]: 釜（ㄈㄨˇ）：1.古炊器。斂口，圜底，或有二耳。其用如鬲，置於灶口，上置甑以蒸煮。盛行於漢代。有鐵製的，也有銅和陶製的。（《漢語大詞典》（六），p.1118）

[^67]: 糜（ㄇㄧˊ）：1.粥。（《漢語大詞典》（九），p.238）

[^68]: 滓濁：1.污穢，污濁。（《漢語大詞典》（六），p.41）

滓（ㄗˇ）：1.渣，沉澱的雜質。（《漢語大詞典》（六），p.41）

[^69]: 清＋（汁）【石】。（大正25，231d，n.10）

[^70]: 消化生理作用經過。（印順法師，《大智度論筆記》［E024］p.322）

[^71]: 腰＝胃【石】，＝膚【宮】。（大正25，231d，n.11）

[^72]: 蹂（ㄖㄡˊ）：1.搓揉。2.踐踏。（《漢語大詞典》（十），p.526）

[^73]: 舂（ㄔㄨㄥ）：1.用杵臼搗去穀物的皮殼。2.沖，沖擊。（《漢語大詞典》（八），p.1288）

[^74]: 洮＝淘【明】。（大正25，231d，n.14）

洮（ㄊㄠˊ）：同" 淘
"。以水沖洗，除去雜質。（《漢語大詞典》（五），p.1172）

[^75]: 淘汰：1.洗去雜質，去除雜質。（《漢語大詞典》（五），p.1401）

[^76]: 直：23.價值。（《漢語大詞典》（一），p.853）

[^77]: 〔中〕－【宋】【元】【明】【宮】。（大正25，231d，n.15）

[^78]: 拊（ㄈㄨˇ）：7.附著。（《漢語大詞典》（六），p.466）

[^79]: 吁＝干【宋】【宮】，＝乾【元】【明】。（大正25，231d，n.24）

吁（ㄒㄩ）：1.嘆詞。表示驚怪、不然、感慨等。3.憂愁。4.驚，驚動。5.吐。（《漢語大詞典》（三），p.82）

[^80]: 婆羅門食膿和白餅。（印順法師，《大智度論筆記》［G002］p.379）

[^81]: 四＝五【石】。（大正25，231d，n.26）

[^82]: ┌ 示見道───無常、苦、無我

十想與三道 ┤ 示修道───食不淨、一切世間不可樂、死、不淨

└ 示無學道──斷、離欲、盡想

（印順法師，《大智度論筆記》〔F010〕p.337）

[^83]: 前三想［無常想、苦想、無我想］與無漏相應。（印順法師，《大智度論筆記》［F003］p.328）

[^84]: 食厭等四想，有漏相應。（印順法師，《大智度論筆記》［F003］p.329）

[^85]: 二道（見道、修道）。（印順法師，《大智度論筆記》［J033］p.521）

[^86]: 十想配三道。（印順法師，《大智度論筆記》［F003］p.329）

[^87]: 〔說〕－【宋】【元】【明】【宮】。（大正25，232d，n.2）

[^88]: 《大正藏》原作「盧」，今依《高麗藏》作「廬」（第14冊，611b16）。

[^89]: 廬觀：泛指樓閣亭臺。《後漢書‧楊震傳》："﹝樊豐、謝惲等﹞各起家舍、園池、廬觀，役費無數。"（《漢語大詞典》（三），p.1289）

[^90]: 二種惡事。（印順法師，《大智度論筆記》〔J033〕p.521）

[^91]: 有關八苦，參見《大毘婆沙論》卷78（大正27，402b7-29）。

[^92]: 搆＝𤚲【元】【明】。（大正25，232d，n.14）

搆（ㄍㄡˋ）：12.擠取乳汁。（《漢語大詞典》（六），p.790）

[^93]: 政＝正【宋】【元】【明】【宮】。（大正25，232d，n.8）

[^94]: 捉＝投【宋】【元】【明】【宮】【石】。（大正25，232d，n.10）

[^95]: 挽（ㄨㄢˇ）：1.拉，牽引。（《漢語大詞典》（六），p.623）

[^96]: 陵＝浚【宋】【元】【明】【宮】。（大正25，232d，n.11）

[^97]: 陵易：欺凌。（《漢語大詞典》（十一）p.1001）

[^98]: 濡＝軟【宋】【元】【明】【宮】。（大正25，232d，n.12）

[^99]: 踏蹴（ㄘㄨˋ）：1.踐踏，踩踏。（《漢語大詞典》（十），p.508）

[^100]: 數（ㄕㄨˋ）：19.禮數，儀節。（《漢語大詞典》（五），p.506）

數（ㄕㄨㄛˋ）：2.親密，親近。《左傳‧成公十六年》："無日不數於六卿之門，國之材人無不事也。"杜預注："數，不疏。"（《漢語大詞典》（五），p.506）

[^101]: 參見《大智度論》卷22（大正25，228a3-b7）。

[^102]: 參見《大智度論》卷19（大正25，198c20-199c5）。

[^103]: ┌斷想：1、斷結，2、斷三毒，3、無漏道斷結使，4、有餘涅槃

三想之別
┤離想：1、離結，2、斷（離）愛，3、加行道遠煩惱，4、涅槃方便

└盡想：1、盡結，2、盡苦不生，3、入涅槃滅五受眾，4、無餘涅槃

（印順法師，《大智度論筆記》〔F010〕p.337）

[^104]: 參見《大毘婆沙論》卷29：「云何斷想？答：除愛結，餘結斷諸想解，名斷想。」（大正27，149c17-18）

[^105]: 參見《大毘婆沙論》卷29：「云何離想？答：愛結斷諸想解，名離想。」（大正27，149c18-19）

[^106]: 參見《大毘婆沙論》卷29：「云何滅想？答：諸餘順結法斷諸想解，名滅想。」（大正27，149c19-20）

[^107]: 參見《大智度論》卷23（大正25，231a27-b14）。

[^108]: 二＝無【元】【明】。（大正25，232d，n.18）

[^109]: 有關十想之諸門分別，參見《大毘婆沙論》卷166（大正27，837c28-839b21）。

[^110]: 《大毘婆沙論》卷106：「智體是法，故名法智。」（大正27，547c16）

詳見《大毘婆沙論》卷106（大正27，547c16-548a13）。

[^111]: 〔繫〕－【宮】。（大正25，232d，n.21）

[^112]: 圓暉述，《俱舍論頌疏論本》卷21：「品者，類也；法智、法忍，同品類故，名法智品。」（大正41，938a16-17）

[^113]: 《大毘婆沙論》卷106：「知他心故。」（大正27，548a14）詳見卷106（大正27，548a14-b9）。

[^114]: 現＝見【宋】【元】【明】【宮】。（大正25，232d，n.22）

[^115]: 漏＋（法）【石】。（大正25，232d，n.23）

[^116]: 《大毘婆沙論》卷106：「知世俗故。」（大正27，548b9-10）

詳見《大毘婆沙論》卷106（大正27，548b10-23）。

[^117]: 《大毘婆沙論》106：「問：何故名苦智，乃至道智耶？答：緣苦聖諦四行相轉，故名苦智；乃至緣道聖諦四行相轉，故名道智。」（大正27，548b23-26）詳見卷106（大正27，548b26-c17）。

[^118]: 眾＝陰【石】。（大正25，232d，n.12）

[^119]: 參見《摩訶般若波羅蜜經》卷5：「諸佛一切種智是名如實智。須菩提！是名菩薩摩訶薩摩訶衍，以不可得故。」（大正8，255a2-4）

[^120]: 參見Lamotte（1970, p.1474,
n.1）：《品類足論》卷1（大正26，694b4-c4）。

[^121]: 《大毘婆沙論》卷106：「法智、類智，俱緣四諦。」（大正27，549a12）

[^122]: 《大毘婆沙論》卷106：「世俗智，緣一切法。」（大正27，549a13）

[^123]: 《大毘婆沙論》卷106：「他心智，緣他心心所法。」（大正27，549a12-13）

[^124]: 《大毘婆沙論》卷106：「苦智，緣苦諦；集智，緣集諦。」（大正27，549a13-14）

[^125]: 智＋（緣智）【宋】【元】【明】【宮】。（大正25，233d，n.1）

[^126]: 《大毘婆沙論》卷106：「滅智，緣滅諦。」（大正27，549a14）

[^127]: 《阿毘達磨品類足論》卷1：「何故道智緣學、無學法？答：道智知學、無學法------道、如、行、出故。」（大正26，694b26-27）

《大毘婆沙論》卷106：「道智，緣道諦。」（大正27，549a14）

[^128]: 參見《品類足論》卷1：「何故盡智緣一切有為法及擇滅？答：盡智自遍知我已知苦、我已斷集、我已證滅、我已修道故。何故無生智緣一切有為法及擇滅？答：無生智自遍知我已知苦不復當知、我已斷集不復當斷、我已證滅不復當證、我已修道不復當修故。」（大正26，694b28-c4）

[^129]: 智＋（者）【宋】【元】【明】【宮】。（大正25，233d，n.2）

[^130]: 參見《大智度論》卷23：「世智者，諸有漏智慧。」（大正25，232c25）

《大毘婆沙論》卷109（大正27，563a27-29）。

[^131]: 八無漏：法智、比智、苦智、集智、滅智、道智、盡智、無生智。

[^132]: 《眾事分阿毘曇論》卷1：「問：此十智，幾有漏、幾無漏？答：一有漏、八無漏、一當分別──知他心智，或有漏、或無漏。云何有漏？謂知他心智，知他有漏心心法。云何無漏？謂知他心智，知他無漏心心法。」（大正26，631a29-b3）

另參見《品類足論》卷2（大正26，696a24-27）。

[^133]: 參見Lamotte（1970, p.1475,
n.2）：《品類足論》卷1（大正26，694c5-19）。

有關前八智之相攝，參見《發智論》卷8（大正26，957c2-10），《大毘婆沙論》卷167（大正27，843b13-844b5）。

[^134]: 《品類足論》卷1：「法智是幾智全，幾智少分？答：法智是法智全，七智少分──謂他心智、苦智、集智、滅智、道智、盡智、無生智。」（大正26，694c5-7）

[^135]: 《品類足論》卷1：「類智是幾智全，幾智少分？答：類智是類智全，七智少分──謂他心智、苦智、集智、滅智、道智、盡智、無生智。」（大正26，694c7-9）

[^136]: 《品類足論》卷1：「世俗智是幾智全，幾智少分？答：世俗智是世俗智全，一智少分──謂他心智。」（大正26，694c11-13）

[^137]: 《品類足論》卷1：「他心智是幾智全，幾智少分？答：他心智是他心智全，四智少分──謂法智、類智、世俗智、道智。」（大正26，694c9-11）

[^138]: 《品類足論》卷1：「苦智是幾智全，幾智少分？答：苦智是苦智全，四智少分──謂法智、類智、盡智、無生智。」（大正26，694c13-14）

[^139]: 《品類足論》卷1：「集智、滅智，應知亦爾。」（大正26，694c14-15）

[^140]: 《品類足論》卷1：「道智是幾智全，幾智少分？答：道智是道智全，五智少分──謂法智、類智、他心智、盡智、無生智。」（大正26，694c15-17）

[^141]: 《品類足論》卷1：「盡智是幾智全，幾智少分？答：盡智是盡智全，六智少分──謂法智、類智、苦智、集智、滅智、道智。無生智亦爾。」（大正26，694c17-19）

[^142]: 八根：意根、樂根、喜根、捨根、信根、精進根、念根、定根。

[^143]: 《大毘婆沙論》卷154：「世俗智，二根、八根少分相應。二根者，謂苦、憂根；八根少分相應者，謂意、樂、喜、捨、信等四根。云何與彼少分相應？謂彼八根通有漏無漏，今唯與彼有漏相應，故言少分。」（大正27，786b27-29）

[^144]: 《大毘婆沙論》卷106：「法智、類智，三三摩地俱。他心智，無漏者，道無願三摩地俱；有漏者，非三摩地俱。世俗智，非三摩地俱。苦智，空、無願三摩地俱。集智，集無願三摩地俱。滅智，無相三摩地俱。道智，道無願三摩地俱。」（大正27，549a17-21）

[^145]: 《大智度論》卷23：「十想：^（1）^無常想、^（2）^苦想、^（3）^無我想、^（4）^食不淨想、^（5）^一切世間不可樂想、^（6）^死想、^（7）^不淨想、^（8）^斷想、^（9）^離欲想、^（10）^盡想。」（大正25，229a7-8）

[^146]: 參見Lamotte（1970, p.1477,
n.1）：《雜阿毘曇心論》卷6（大正28，920b9-25）；《阿毘曇甘露味論》卷下（大正28，974c8-12）。

[^147]: 參見《雜阿毘曇心論》卷6：「法智緣九智，除比智；比智亦緣九智，除法智。問：何故不展轉相緣？答：下上境界故，法智緣下，比智緣上，是故不展轉相緣。」（大正28，920b12-15）

[^148]: 不緣智＝無生智緣【宋】【元】【明】【宮】。（大正25，233d，n.3）

[^149]: 參見Lamotte（1970, p.1477,
n.2）：《雜阿毘曇心論》卷6（大正28，918b11-c6），《阿毘曇甘露味論》卷下（大正28，974a26-b5）。

《大毘婆沙論》卷106：「行相者，法智、類智，俱作十六行相。他心智，無漏者，作道四行相；有漏者，作不明了行相。世俗智，作十六行相，亦作餘行相。苦、集、滅、道智，各作四行相。」（大正27，548c26-29）

[^150]: 《大毘婆沙論》卷99：「無漏他心智，作緣道諦四行相轉；有漏他心智，作不明了行相轉。」（大正27，513b1-2）

[^151]: 《大毘婆沙論》卷36：「盡智、無生智各十四行相。」（大正27，189c24-25）

《俱舍論》卷26〈7 分別智品〉（大正29，136c7-11）。

《順正理論》卷73：「盡、無生智除空、非我，各具有餘十四行相，由與出觀心轉相違，故在觀中無二行相，謂從二智出觀後時必自了知我生盡等。此中意說盡、無生智雖是勝義，而涉世俗，我生盡等是世俗故；空、非我是勝義，必涉勝義，此觀後決了知空、非我故，由此二智離空、非我。」（大正29，739c17-23）

[^152]: 煖＝軟【宮】。（大正25，233d，n.4）

[^153]: 《大毘婆沙論》卷106：「世俗智作十六行相，亦作餘行相。」（大正27，548c28-29）

另參見《大毘婆沙論》卷185：「云何作意入正性離生？答：或無常、或苦、或空、或無我。由此則止三三摩地及唯無相能入正性離生者，意此中無常、苦作意與無願三摩地相應，空、無我作意與空三摩地相應。問：何故唯此行相入正性離生，非餘耶？答：入正性離生者有二種：一、愛行，二、見行。愛行者，依無願入；見行者，依空入。菩薩雖是愛行，而能依空入正性離生。愛行者，復有二種，謂我慢增、懈怠增。我慢增者，以無常行相入；懈怠增者，以苦行相入。見行者，亦有二種，謂我見增、我所見增。我見增者，以無我行相入；我所見增者，以空行相入。是故唯作此四行相。」（大正27，927c12-24）

[^154]: 除＝餘【宮】。（大正25，233d，n.5）

《甘露味論》卷2：「煖、忍法中等智，十六行；世間第一法中等智，四行；餘殘，無行。」（大正28，974b1-2）

[^155]: 轉相＝相轉【宋】【元】【明】【宮】。（大正25，233d，n.6）

[^156]: 行＋（也）【石】。（大正25，233d，n.7）

[^157]: 參見Lamotte（1970, p.1478,
n.2）：《雜阿毘曇心論》卷6：「謂初無漏心，或有成就一，二或成就三，四時各增一。謂初無漏心或有成就一者，謂初苦法忍相應心，若未離欲，成就一等智；若離欲，成就他心智。二或成就三者，第二苦法智相應心，若未離欲，成就三智──苦智、法智、等智；若離欲，成就他心智。四時各增一者，於上四時一一增苦比智，若未離欲，四智──法智、比智、苦智、等智；若離欲，得他心智。集法智增集智，滅法智增滅智，道法智增道智。忍中不得智，非智性故。集滅道比智不增智，以苦比智得名故。」（大正28，918c16-26）

[^158]: 參見Lamotte（1970, p.1479,
n.1）：《雜阿毘曇心論》卷6（大正28，918c28-919c27）；《阿毘曇甘露味論》卷下（大正28，974b5-c8）；《大毘婆沙論》卷107（大正27，552a6-554b23）。

[^159]: 《雜阿毘曇心論》卷6：「若得修於智，謂在聖見道，即彼當來修，諸忍亦如是。若得修於智，謂在聖見道，即彼當來修者，見道諸智現在修，即彼未來修，謂苦法智現在修，未來修苦法智，非忍，非餘智；如是乃至道法智。諸忍亦如是者，苦法忍現在修，即彼未來修，非智，非餘忍；一切忍亦如是。」（大正28，918c28-919a5）

[^160]: 《大毘婆沙論》卷107：「若如是功德現在修，未來即修如是功德。如諸忍現在前時，現在修如是忍，未來亦修如是忍。諸智現在前時，現在修如是智，未來亦修如是智──除三心頃；未來亦修世俗智，謂苦集滅類智時，亦修未來現觀邊世俗智。」（大正27，552b10-15）

[^161]: 《大毘婆沙論》卷107：「道類智時，無他心智者，現在修道、類二智，未來修六智──除世俗、他心智。有他心智者，現在修道、類二智，未來修七智──除世俗智。」（大正27，552b26-29）

《雜阿毘曇心論》卷6：「或修七或六當知最後心者，若離欲，得道比智，未來修七智──除等智、盡智、無生智；若未離欲，修六智──除他心智。」（大正28，919a28-b2）

[^162]: 參見《雜阿毘曇心論》卷6（大正26，919b4-920a13）。

[^163]: 十七心，指九無間、八解脫。

[^164]: 《雜阿毘曇心論》卷6：「於彼上修道，十七無漏心，當知修於七，增益根或六。於『彼上修道，十七無漏心，當知修於七』者，若未離六種欲，從須陀洹果進九無礙道、八解脫道修七智。此道禪未來攝故無他心智，盡智、無生智是無學故不修，餘七智必修。」（大正28，919b4-9）

[^165]: （1）〔脫〕－【宋】【元】【明】【宮】。（大正25，233d，n.9）

（2）參見《大毘婆沙論》卷54：

「云何信勝解補特伽羅？謂隨信行，得道類智，捨隨信行，得信勝解。

問：彼於爾時何所捨得？

答：捨名得名，捨道得道。捨名者，捨隨信行名；得名者，得信勝解名。捨道者，捨見道；得道者，得修道。

此信勝解補特伽羅，或是預流果，或是一來向，或是一來果，或是不還向，或是不還果，或是阿羅漢向。

謂住預流果未勝進來名預流果，若從此勝進名一來向。

若住一來果未勝進來名一來果，若從此勝進名不還向。

若住不還果未勝進來名不還果，若從此勝進名阿羅漢向。」（大正27，278b17-28）

[^166]: （1）得＝到【石】。（大正25，233d，n.10）

（2）參見《大毘婆沙論》卷54：

「云何見至補特伽羅？謂隨法行，得道類智，捨隨法行，得見至。

問：彼於爾時何所捨、得。

答：捨名得名，捨道得道。捨名者，捨隨法行名；得名者，得見至名。捨道者，捨見道；得道者，得修道。

此見至補特伽羅，或是預流果乃至或是阿羅漢向，如信勝解，應說其相。」（大正27，278b28-c5）

（3）信解脫轉根作見得，參見《大毘婆沙論》卷67（大正27，347b2-350b6）。

[^167]: 雙道：無礙道、解脫道。

[^168]: 《雜阿毘曇心論》卷6：「『增益根或六』者，謂信解脫求見到，彼無礙道修六智，非他心智，無礙道相違故；非等智，似見道故；非盡智、無生智，無學故。若未離欲，解脫道亦修此六；若離欲，修七智，是故說『或』。」（大正28，919b11-15）

[^169]: 七地欲：四禪及前三無色定之欲。

[^170]: 《雜阿毘曇心論》卷6：「七地離欲無礙道，......修七智，除他心智，無礙道相違故。」（大正28，919c5-7）

[^171]: 《雜阿毘曇心論》卷6：「『得不還果時，及離上七地，勳修諸神通，解脫修習八』──得阿那含果必得根本禪故修八智──除盡智、無生智。『及四禪、三無色，此七地離欲時』──九解脫道修八智。」（大正28，919b20-24）

[^172]: 《雜阿毘曇心論》卷6：「『第一有離欲，無礙道修六。』......『第一有離欲，無礙道修六』者，第一有離欲，九無礙道修六智──除他心智及等智。」（大正28，919c10-13）

[^173]: 《雜阿毘曇心論》卷6：「第一有離欲，八解脫道修七智，除等智，非對治故。」（大正28，919c7-9）

[^174]: 時解脫人修九智──十智中除無生智。

[^175]: 以＝如【宋】【元】【明】【宮】。（大正25，233d，n.11）

[^176]: 參見Lamotte（1970, p.1483,
n.1）：《摩訶般若波羅蜜經》卷5（大正8，255a2-3），卷21（大正8，376b19-20）；《大智度論》卷48（大正25，406c6-7），卷84（大正25，647b15-16），卷84（大正25，650c21-23），卷99（大正25，749a13-14）。

[^177]: 為須尸摩梵說二智。（印順法師，《大智度論筆記》〔G002〕p.379）

參見Lamotte（1970, p.1483,
n.2）：《雜阿含經》卷14（347經）（大正2，97b5-6）。

[^178]: （1）椽（ㄔㄨㄢˊ）：1.椽子。（《漢語大詞典》（四），p.1200）

（2）椽子：放在檁子上架屋面板和瓦的條木。（《漢語大詞典》（四），p.1200）

（3）檁：架在屋架或山墻上用以支承椽子或屋面板的長條形構件。（《漢語大詞典》（四），p.1346）

（4）檁（ㄌㄧㄣˇ）子：即檁。也稱桁條、檁條。（《漢語大詞典》（四），p.1346）

[^179]: 〔故〕－【宋】【元】【明】【宮】。（大正25，233d，n.12）

[^180]: 〔說〕－【宋】【元】【明】【宮】。（大正25，233d，n.13）

[^181]: 〔名〕－【石】。（大正25，233d，n.14）

[^182]: 〔智〕－【宋】【元】【明】【宮】。（大正25，233d，n.15）

[^183]: 煖＝軟【宮】。（大正25，233d，n.1）

[^184]: 如實智與十智。（印順法師，《大智度論筆記》〔F006〕p.331）

[^185]: 名＝入【宋】【元】【明】【宮】。（大正25，234d，n.1）

[^186]: 參見《大智度論》卷27：「是聲聞法中十智，摩訶衍法中有十一智，名為如實相智。是十智入是如實智中，都為一智，所謂無漏智；如十方水入大海水中，都為一味。」（大正25，257c13-16）

[^187]: （知）＋如【宋】【元】【明】【宮】。（大正25，234d，n.2）

[^188]: 義＋（十一智竟）【石】。（大正25，234d，n.3）

[^189]: 〔丹云十一智竟〕－【宋】【元】【明】【宮】【石】。（大正25，234d，n.4）

[^190]: 秦＝此【明】。（大正25，234d，n.5）

[^191]: 三昧釋名：正心行處。（印順法師，《大智度論筆記》〔A057〕p.97）

參見《大智度論》卷7：「何等為三昧？善心一處住不動，是名三昧。」（大正25，110b24）

[^192]: 參見Lamotte（1970, p.1487,
n.1）：《中阿含經》卷17（72經）《長壽王本起經》（大正1，538c3-4），卷18（76經）《郁伽支羅經》（大正1，543c20-21）。

[^193]: 〔與〕－【石】。（大正25，234d，n.6）

[^194]: （1）《大智度論》卷17：「有覺、有觀者，得初禪中未曾所得善法功德故，心大驚悟。常為欲火所燒，得初禪時如入清涼池；又如貧人卒得寶藏。行者思惟，分別欲界過罪，知初禪利益功德甚多，心大歡喜，是名有覺、有觀。」（大正25，186a9-13）

（2）《大智度論》卷48：「云何名有覺有觀三昧？離諸欲離惡不善法，有覺有觀離生喜樂入初禪，是名有覺有觀三昧。」（大正25，406c18-21）

（3）《俱舍論》卷28：「有尋有伺三摩地者，謂與尋伺相應等持，此初靜慮及未至攝。」（大正29，149c8-9）

[^195]: 〔二〕－【宋】【元】【明】【宮】。（大正25，234d，n.7）

[^196]: （1）《大智度論》卷48：「云何名無覺有觀三昧？初禪二禪中間，是名無覺有觀三昧。」（大正25，406c21-22）

（2）《俱舍論》卷28（大正29，149c9-10）。

[^197]: （1）《大智度論》卷48：「云何名無覺無觀三昧？從二禪乃至非有想非無想定，是名無覺無觀三昧。」（大正25，406c22-24）

（2）另參見《大智度論》卷17（大正25，186b2-23），《俱舍論》卷28（大正29，149c10-12）。

[^198]: 與「三昧」相應之二十種心所法：

（1）十大地法（受、想、思、觸、欲、慧、念、作意、勝解、三昧）與一切心心所相應，「三昧」是十大地法之一，而自性不與自性相應，故「三昧」與餘九種大地法相應。

（2）又十大善地法（信、勤、捨、慚、愧、無貪、無瞋、不害、輕安、不放逸）與一切善心相應。九種大地法加上十大善地法，合計十九種心所。

（3）又不定法當中的覺、觀，有時與三昧相應------初禪與覺、觀相應；禪中間，與觀相應；二禪以上，不與覺、觀相應。

因此，與三昧相應之心所有可能是十九種或二十種或二十一種。

又如果是味等至可能還和不定法的貪心所相應，所以「三昧相應心所乃至二十」很可能只是概約的說法。

[^199]: 嬈＝撓【宋】【元】【明】【宮】。（大正25，234d，n.9）

嬈（ㄖㄠˇ）：煩擾，擾亂。（《漢語大詞典》（四），p.407）

[^200]: 參見Lamotte（1970, p.1488,
n.3）：《中阿含經》卷50（192經）《加樓烏陀夷經》（大正1，743b2-3）。

[^201]: 《大智度論》卷39：「三惡覺，所謂欲覺、瞋覺、惱覺名為麁。」（大正25，346a3）

[^202]: 參見Lamotte（1970, p.1489,
n.3）：《中阿含經》卷25（102經）《念經》（大正1，589a14-18）。

[^203]: 《大智度論》卷39：「親里覺、國土覺、不死覺名為細。」（大正25，346a3-4）

參見Lamotte（1970, p.1489,
n.4）：《雜阿含經》卷16（410經）（大正2，109c4-6）。

[^204]: 六種覺，即：三種麁覺──欲覺，瞋覺，惱覺；三種細覺──親里覺，國土覺，不死覺。

[^205]: 三種善覺：出要覺，無瞋覺，無惱覺。

[^206]: ┌善覺──出要、無瞋、無惱

九種覺 ┤粗覺──欲、瞋、惱─────┐

└細覺──親里、國土、不死──┴─障三昧

（印順法師，《大智度論筆記》〔F010〕p.337）

[^207]: 參見《眾事分阿毘曇論》卷5：「云何有覺有觀法？謂若覺觀相應。云何無覺有觀法？謂若法覺不相應觀相應。云何無覺無觀法？謂若法覺觀不相應。」（大正26，650b4-7）

[^208]: 參見《眾事分阿毘曇論》卷5：「云何有覺有觀地？謂欲界至梵世及無漏法。云何無覺有觀地？謂修禪中間已，能得至大梵及無漏法。云何無覺無觀地？謂一切光音、一切遍淨、一切果實、一切無色及無漏法。」（大正26，650b7-11）

[^209]: 一切光音，第二禪天；一切遍淨，第三禪天；一切廣果，第四禪天。

[^210]: （具足不生不滅故）＋未【石】。（大正25，234d，n.12）

[^211]: 九根：信根、精進根、念根、定根、慧根，樂根、喜根、捨根，意根。

[^212]: 《大智度論》卷48：「云何名未知欲知根？諸學人未得果，信根、精進根、念根、定根、慧根，是名未知欲知根。」（大正25，406c10-12）

另參見《大毘婆沙論》卷142（大正27，732c9-16）。

[^213]: 《大智度論》卷48：「云何名知根？諸學人得果，信根乃至慧根，是名知根。」（大正25，406c12-13）另參見《大毘婆沙論》卷143（大正27，733b8-14）。

[^214]: 學＝覺【宋】【元】【明】【宮】。（大正25，234d，n.13）

[^215]: 《大智度論》卷48：「云何名知者根？諸無學人若阿羅漢、若辟支佛、諸佛，信根乃至慧根，是名知者根。」（大正25，406c13-15）

另參見《大毘婆沙論》卷143（大正27，733c5-9）。

[^216]: 《大毘婆沙論》卷71：「二十二根者，謂眼根、耳根、鼻根、舌根、身根、女根、男根、命根、意根、樂根、苦根、喜根、憂根、捨根、信根、精進根、念根、定根、慧根、未知當知根、已知根、具知根。」（大正27，366a12-16）

另參見《阿毘曇毘婆沙論》卷37（大正28，270b21-24），《眾事分阿毘曇論》卷4（大正26，646b19-22），《阿毘曇八犍度論》卷21（大正26，867a20-23），《發智論》卷14（大正26，991b23-26）。

[^217]: 根義。（印順法師，《大智度論筆記》〔A061〕p.102）

[^218]: 參見Lamotte（1970, p.1497,
n.2）：《大毘婆沙論》卷142（大正27，730c6-10）。

[^219]: 十根：眼根、耳根、鼻根、舌根、身根，女根、男根，命根，苦根、憂根。

[^220]: 九根：信根、精進根、念根、定根、慧根，樂根、喜根、捨根，意根。

[^221]: 二十二根漏無漏義。（印順法師，《大智度論筆記》〔A061〕p.102）

[^222]: 〔亦〕－【宋】【元】【明】【宮】。（大正25，234d，n.14）

[^223]: 十想是求道助涅槃法，通漏無漏。（印順法師，《大智度論筆記》〔F003〕p.329）

[^224]: 〔五〕－【宋】【元】【明】【宮】。（大正25，234d，n.15）

[^225]: （1）不斷善根者成就信等根（同毘曇義）。（印順法師，《大智度論筆記》〔A041〕p.78）

（2）《發智論》卷6：「信等五根，不斷善根成就，已斷善根不成就。」（大正26，947a9-10）

（3）《阿毘曇八犍度論》卷8（大正26，807a15-16）。

（4）《大毘婆沙論》卷146：「異生者，謂斷善根。諸信等根，不斷善者所起，彼根非斷善者所起。」（大正27，748a26-28）

[^226]: 六地：未至定、中間禪，四禪。

[^227]: 九地：未至定、中間禪，四禪，空無邊處地、識無邊處地、無所有處地。

[^228]: 六想：無常想、苦想、無我想、斷想、離想、盡想。

[^229]: 二根：知根、知已跟。「知根，二根因」：知根，是作為知根與知已根二根的因。

[^230]: 二根：有漏根、未知欲知根。

[^231]: 三無漏根之法門分別，散說於二十二根之法門分別中，參見《品類足論》卷15（大正26，753c9-756c4），《大毘婆沙論》卷144-卷146（大正27，738a8-747c11）。

[^232]: 大乘五根，五根力得實相。（印順法師，《大智度論筆記》〔A041〕p.78）

[^233]: 《修行道地經》卷1〈5
五陰成敗品〉：「入於胞胎是為色陰，歡喜之時為痛樂陰，念於精時是為想陰，因本罪福緣得入胎是為行陰，神處胞中則應識陰，如是和合名曰五陰。尋在胎時即得二根：意根、身根也。七日住中而不增減，又二七日其胎稍轉譬如薄酪，至三七日似如生酪，又四七日精凝如熟酪，至五七日胎精遂變猶如生酥，又六七日變如息肉，至七七日轉如段肉。」（大正15，187a7-14）

[^234]: 胎中分位：入胎得身命二根，未具諸根。（印順法師，《大智度論筆記》〔D020〕p.265）

[^235]: 不＝未【宋】【元】【明】【宮】。（大正25，234d，n.17）

[^236]: 淨色眼：四大及四大造色和合名為眼，先雖有四大四大造色未清淨，不名眼根。（印順法師，《大智度論筆記》〔A059〕p.100）

[^237]: 〔實〕－【宋】【元】【明】【宮】。（大正25，235d，n.1）

[^238]: 參見Lamotte（1970, p.1501,
n.3）：《摩訶般若波羅蜜經》卷2（大正8，231b13-14），卷3（大正8，234c12-13），卷4（大正8，244a1-2），卷6（大正8，257b13-14），卷23（大正8，392a19-24），卷27（大正8，416c8-11）。

[^239]: 法相：諸法相不生不滅，不垢不淨，非有非無，非取非捨，常寂滅，真淨如虛空。不可示、不可說，一切語言道過，出一切心心數法，所行如涅槃，是則佛法。（印順法師，《大智度論筆記》〔C003〕p.186）

[^240]: 《大正藏》原作「具」，今依《高麗藏》作「俱」（第14冊，615c15）。

[^241]: 入菩薩位未得無生忍果，名未知欲知根。

得無生忍果，住阿鞞跋致地，得受記，乃至滿十地，坐道場，得金剛三昧，於中名知根。

斷煩惱習，得無上正遍知，名知已根。（印順法師，《大智度論筆記》〔A042〕p.79）

[^242]: 〔根〕－【宋】【元】【明】【宮】。（大正25，235d，n.2）

[^243]: 〔丹云：三根竟〕－【宋】【元】【明】【宮】，〔丹云〕－【石】。（大正25，235d，n.4）