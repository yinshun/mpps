【經】 ^jin-088-1

須菩提白佛言：「世尊！^（1）^云何無相、不可分別、自相空諸法中具足修六波羅蜜，所謂檀波羅蜜、尸羅波羅蜜、羼提波羅蜜、毘梨[^1]耶波羅蜜、禪波羅蜜、般若波羅蜜？世尊！^（2）^云何無異法中而分別說異相？^（3）^云何般若波羅蜜攝檀、尸、羼、精進、禪？^（4）^云何行異相法，以一相道得果？」[^2] ^jin-088-2

佛告須菩提：「菩薩摩訶薩住五陰如夢、如響、如影、如焰、如幻、如化，[^4]住是中，行布施、持戒、修（675b）忍辱、勤精進、入禪定、修智慧。[^5] ^jin-088-3

知是五陰實如夢、如響、如影、如焰、如幻、如化──五陰如夢無相，乃至如化無相。何以故？夢無自性，響、影、焰、幻、化皆無自性。若法無自性，是法無相；`2542`若法無相，是法一相，所謂無相。 ^jin-088-4

以是因緣故，須菩提！當知菩薩布施無相、施者無相[^6]、受者無相。[^7] ^jin-088-5

能如是知布施，是能具足檀波羅蜜乃至能具足般若波羅蜜，能具足四念處乃至八聖道分，能具足內空乃至無法有法空，能具足空三昧、無相[^8]、無作三昧，能具足八背捨、九次第定、五神通、五百陀羅尼門，能具足佛十力、四無所畏、四無礙智、十八不共法。 ^jin-088-6

是菩薩住是報得無漏法中，飛到東方無量國土，供養諸佛衣服、飲食，乃至隨其所須而供養之。[^9] ^jin-088-7

亦利益眾生──應以布施攝者，而布施攝之；應以持戒攝者，教令持戒；應以忍辱、精進、禪定、智慧攝者，教令忍辱、精進、禪定、智慧而攝取之；乃至應以種種善法攝者，以種種善法而攝取之。 ^jin-088-8

是菩薩成就是一切善法，受世間身，不為世間生死所污；為眾生故，於天、人中受尊貴富樂，以是尊貴富樂攝取眾生。[^10] ^jin-088-9

是菩薩知一切法無相故，知須陀洹果亦不於中住，知斯陀含果、阿那含果、阿羅漢果亦不於中住，知辟支佛道亦不於中住。 ^jin-088-10

何以故？是菩薩用一切種智知一切法已，應當得一切種智，不與聲聞、辟支佛共。 ^jin-088-11

如是，須菩提！菩薩摩訶薩知[^11]一切法無相已，知六波羅蜜無相，乃至知一切佛法無相。[^12] ^jin-088-12

復次，須菩提！菩薩摩訶薩住五陰如夢、如響、如影、如焰、如幻、如化，能具（675c）足無相尸羅波羅蜜。是戒不缺、不破、不雜、不著，聖人所讚無漏戒，入八聖道分；住是戒中，持一切戒，所謂名字戒、自然戒[^13]、律儀戒、作戒、無作戒、威儀戒、非威儀戒。[^14] ^jin-088-13

是菩薩成就諸戒，不作是願：『我以此戒因緣故，生剎利大姓、婆羅門大姓、居士大家，若小王家、若轉輪聖王家，若四天王天處生，若三十三天、夜摩天、兜率陀天、化樂天、他化自在天。』 ^jin-088-14

不作是願：『我持戒因緣故，當得須陀洹果、斯陀含果、阿那含果、阿羅漢果、辟支佛道。』 ^jin-088-15

何以故？一切法無相，所謂一相。無相法不能得無相法，有相法不能得有相法；無相法不能得有相法，有相法不能得無相法。[^15] ^jin-088-16

如是，須菩提！菩薩摩訶薩行般若波羅蜜時，能具足無相尸羅波羅蜜而入菩薩位；入菩薩位已，得無生法忍；行道種智，得報得五神通；住五百陀羅尼門，得四無礙智。 ^jin-088-17

從一佛國至一佛國，供養諸佛，成就眾生、淨佛國土。雖入五道中，生死業報不能染[^16]污。 ^jin-088-18

須菩提！譬如化轉輪聖王，雖坐臥行住，不見來處，不見去處，不見住處、坐處、臥處，而能利益眾生，亦不得眾生；菩薩亦如是。[^17] ^jin-088-19

須菩提！譬如須扇多佛，得阿耨多羅三藐三菩提，為三乘轉法輪，無有得菩薩記者；`2544`化作化[^18]佛已，捨身[^19]壽命，入無餘涅槃。[^20] ^jin-088-20

須菩提！菩薩亦如是，行般若波羅蜜時，能具足尸羅波羅蜜；具足尸羅波羅蜜已，攝取[^21]一切善法。 ^jin-088-21

復次，須菩提！菩薩摩訶薩行般若波羅蜜時，住五陰如夢、如響、如影、如焰、如幻、如化，具足無相羼提波羅蜜。」 ^jin-088-22

「世尊！云何菩薩摩訶薩具足無相羼（676a）提波羅蜜？」 ^jin-088-23

「須菩提！菩薩摩訶薩住二忍中，能具足羼提波羅蜜。何等二忍？生忍、法忍。[^22] ^jin-088-24

從初發意乃至坐道場，於其中間，若一切眾生來罵詈麁惡語，或以瓦石、刀杖[^23]加是菩薩，是菩薩欲具足羼提波羅蜜故，乃至不生一念惡。[^24] ^jin-088-25

是菩薩如是思惟：『罵我者誰？害[^25]我者誰？以惡言加我、以瓦石刀杖害我者誰？』 ^jin-088-26

何以故？是菩薩於一切法得無相忍故，云何作是念──『是人罵我、害我』？[^26] ^jin-088-27

`2545`若菩薩摩訶薩如是行，能具足羼提波羅蜜。 ^jin-088-28

以是羼提波羅蜜具足故，得無生法忍。」 ^jin-088-29

須菩提白佛言：「世尊！云何為無生法忍？是忍何所斷、何所知？」 ^jin-088-30

佛告須菩提：「得法忍，乃至不生少許不善法，是故名無生法[^27]忍。 ^jin-088-31

一切菩薩所斷煩惱盡，是名斷；用智慧知一切法不生，是名知。」[^28] ^jin-088-32

須菩提白佛言：「世尊！諸聲聞辟支佛無生法忍、菩薩無生法忍，有何等異？」[^29] ^jin-088-33

佛告須菩提：「諸須陀洹若智、若斷，是名菩薩忍；斯陀含若智、若斷，是名菩薩忍；阿那含若智、若斷，是名菩薩忍；阿羅漢若智、若斷，是名菩薩忍；辟支佛若智、若斷，是名菩薩忍。是為異。[^30] ^jin-088-34

須菩提！菩薩摩訶薩成就是忍，勝一切聲聞、辟支佛。 ^jin-088-35

住如[^31]是報得無生忍中，行菩薩道，能具足道種智；具足道種智故，常不離三十七助道法及空[^32]、無相、無作三昧，常不離五神通； ^jin-088-36

不離五神通故，能成就眾生、淨佛國土；成就眾生、淨佛國土已，當得一切種智。 ^jin-088-37

如是，須菩提！菩薩摩訶薩具足無相羼提波羅蜜。 ^jin-088-38

復次，須菩提！菩薩摩訶薩住無相五陰如夢、如響、如影、如焰、如幻、如化，行身精進、心（676b）精進。 ^jin-088-39

以身精進故起神通；起神通故，到十方國土，供養諸佛、饒益眾生；以身精進力教[^33]化眾生，令住三乘。 ^jin-088-40

如是，須菩提！菩薩摩訶薩行般若波羅蜜，能具足無相精進波羅蜜。[^34] ^jin-088-41

是菩薩以心精進、聖無漏精進，入八聖道分中，能具足毘梨耶波羅蜜。 ^jin-088-42

是毘梨耶波羅蜜皆攝一切善法──所謂四念處、四正勤、四如意足、五根、五力、七覺分、八聖道分，四禪、四無量心、四無色定、八解[^35]脫、九次第定，佛十力、四無所畏、四無礙智、十八不共法。 ^jin-088-43

是[^36]菩薩行是法，應具足一切種智；具足一切種智已，斷一切煩惱習，具足滿三十二相，身放無等無量光明；放光明已，三轉十二行法輪；法輪轉故，三千大千世界[^37]六種震動，光明遍照三千大千世界；三千大千世界中眾生聞說法聲，皆以三乘法而得度脫。[^38] ^jin-088-44

如是，須菩提！菩薩摩訶薩住精進波羅蜜中，能大饒益及能具足一切種智。 ^jin-088-45

復次，須菩提！菩薩住無相五陰如夢、如響、如影、如焰、如幻、如化，能具足禪波羅蜜。」 ^jin-088-46

「世尊！云何菩薩住五陰如夢、如響、如影、如焰、如幻、如化，能具足禪波羅蜜？」 ^jin-088-47

「須菩提！菩薩摩訶薩入初禪乃至入[^39]第四禪，入慈、悲、喜、捨無量心，入無邊虛空處乃至入非有想非無想處，入空三昧、無相[^40]、無作三昧，入如電光三昧，入如金剛三昧，入聖正三昧；除諸佛三昧，諸餘三昧──若共聲聞、辟支佛三昧，皆證皆入。 ^jin-088-48

亦不受三昧味，亦不受三昧果。 ^jin-088-49

何以故？是菩薩知是三昧無相、無所有性，當云何於無相法受無相法味、無所有法受無所有法味？ ^jin-088-50

若不受味，（676c）則不隨禪定力生若色界、若無色界。 ^jin-088-51

何以故？是菩薩不見是二界，亦不見是禪，亦不見入禪者，亦不見用法入禪者。[^41] ^jin-088-52

若不得是法，即能具足無相禪波羅蜜。[^42] ^jin-088-53

菩薩用是禪波羅蜜[^43]，能過聲聞、辟支佛地。」 ^jin-088-54

須菩提白佛言：「世尊！云何菩薩具足無相禪波羅蜜故能過聲聞、辟支佛地？」 ^jin-088-55

佛告須菩提[^44]：「菩薩[^45]善學內空，善學外空，乃至善學無法有法空；於是諸空，無法可住處──若須陀洹果，若斯陀含果、阿那含果、阿羅漢果，乃至一切種智；是諸空亦空。菩薩摩訶薩行如是諸空，能入菩薩位中。」[^46] ^jin-088-56

須菩提白佛言：「世尊！云何菩薩摩訶薩位？云何非位？」 ^jin-088-57

「須菩提！一切有所得是非菩薩位，一切無所得是菩薩位。」[^47] ^jin-088-58

「世尊！何等是有所得？何等是無所得？」 ^jin-088-59

「須菩提！色是有所得，受、想、行、識是有所得，眼、耳、鼻、舌、身、意，乃至一切種智有所得──是非菩薩位。[^48] ^jin-088-60

須菩提！菩薩位者，是諸法不可示、不[^49]可說。 ^jin-088-61

何等法不可示、不可說？ ^jin-088-62

若色乃至一切種智。何以故？須菩提！色性是不可示、不可說，乃至一切種智性是不可示、不可說。 ^jin-088-63

`2549`須菩提！如是名菩薩位。[^50] ^jin-088-64

是菩薩入位中，一切禪定、三昧具足，尚不隨禪定、三昧力生，何況住婬、怒、癡，於中起罪業生！[^51] ^jin-088-65

菩薩但住如幻法中饒益眾生，亦不得眾生及如幻法[^52]。 ^jin-088-66

若無所得，是時，能成就眾生、淨佛國土。[^53] ^jin-088-67

如是，須菩提！是名菩薩具足無相禪波羅蜜，乃至能轉法輪，所謂不可得法[^54]輪。[^55] ^jin-088-68

復次，須菩提！菩薩摩訶薩行般若波羅蜜，知一切法如夢、如響、如焰、如影、如幻、如化。」 ^jin-088-69

須菩提白佛言：「世尊！菩（677a）薩摩訶薩云何知一切法如夢、如響、如影、如焰、如幻、如化？」 ^jin-088-70

「須菩提！菩薩摩訶薩行般若波羅蜜時，不見夢、不見見夢者，不見響、不見聞響者，不見影、不見見影者，不見焰、不見見焰者，不見幻、不見見幻者，不見`2550`化、不見見化者。 ^jin-088-71

何以故？是夢、響、影、焰、幻、化皆是凡夫愚人顛倒法故。阿羅漢不見夢、不見見夢者，乃至不見化、不見見化者；辟支佛、菩薩摩訶薩、諸佛亦不見夢[^56]、不見見夢者，乃至不見化、亦不見見化者。 ^jin-088-72

何以故？一切法無所有性、不生、不定。[^57] ^jin-088-73

若法無所有性、不生、不定，菩薩摩訶薩當云何行般若波羅蜜，是中取生相、定相？是處不然！ ^jin-088-74

何以故？若諸法[^58]少多有性、有生、有定，不名修[^59]般若波羅蜜。[^60] ^jin-088-75

如是，須菩提！菩薩摩訶薩行般若波羅蜜，不著色乃至不著識，不著欲、色、無色界，不著諸禪、解脫、三昧，不著四念處乃至八聖道分，不著空三昧、無相[^61]、無作三昧，不著檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜。 ^jin-088-76

不著故，能具足菩薩初地，於初地中亦不生著。何以故？是菩薩不得是地，云何生貪著？ ^jin-088-77

乃至十地亦如是。 ^jin-088-78

是菩薩行般若波羅蜜，亦不得般若波羅蜜；若行般若波羅蜜時不得般若波羅蜜，是時見[^62]一切法皆入般若波羅蜜中，亦不得是法。何以故？是諸法與般若波羅蜜無二無別。 ^jin-088-79

何以故？諸法入如、法性、實際故無分別。」[^63] ^jin-088-80

須菩提白佛言：「世尊！若諸法無相[^64]、無分別，云何說是善是不善、是有漏是無漏、是世間是出世間、是有為是無為？」 ^jin-088-81

「須菩提！於[^65]汝（677b）意云何？諸法實相中，有法可說是善、是[^66]不善，乃至是有為、是無為，是須陀洹果乃至是阿羅漢、是辟支佛、是菩薩、是阿耨多羅三藐三菩提不？」 ^jin-088-82

「世尊！不可說也！」 ^jin-088-83

「須菩提！以是因緣故，當知一切法無相、無分別、無生、無定[^67]、不可示。[^68] ^jin-088-84

須菩提！我本行菩薩道時，亦無有法可得性──若色、若受想行識乃至若有為、若無為，須陀洹果乃至阿耨多羅三藐三菩提。[^69] ^jin-088-85

如是，須菩提！菩薩摩訶薩行般若波羅蜜，從初發意乃至阿耨多羅三藐三菩提，應善學諸法性。善學諸法性故[^70]，是名阿耨多羅三藐三菩提道。行是道，能具足六波羅蜜，成就眾生、淨佛國土；住是法中得阿耨多羅三藐三菩提，以三乘法度脫眾生，亦不著三乘。[^71] ^jin-088-86

如是，須菩提！菩薩摩訶薩以無相法應學般若波羅蜜。」[^72] ^jin-088-87

【經】 ^jin-088-88

須菩提白佛言：「世尊！若諸法如夢、如響、如影、如焰、如幻、如化，無有實事、無所有性、自相空者，云何分別是善法、是不善法，是世間法、（678a）是出世間法，是有漏法、是無漏法，是有為法、是無為法，是法能得須陀洹果，能得斯陀含果、阿那含果、阿羅漢果，能得辟支佛道，能得阿耨多羅三藐三菩提？」 ^jin-088-89

佛告須菩提：「凡夫愚人得夢、得見夢者，乃至得化、得見化者，起身口意善業、不善業、無記業，起福業、若起罪業、作不動業。 ^jin-088-90

是菩薩摩訶薩行般若波羅蜜，住二空中──畢竟空、無始空，為眾生說法，作是言：『諸眾生！是色空無所有，受、想、行、識空無所有；[^84]十二入、十八界空無所有。 ^jin-088-91

色是夢，受、想、行、識是夢；十二入、十八界是夢。 ^jin-088-92

色是響、是影、是焰、是幻、是化，受、想、行、識亦如是。 ^jin-088-93

十二入、十八界是夢、是響、是影、是焰、是幻、是化。 ^jin-088-94

是中無陰、入、界，無夢亦無見夢者，無響亦無聞響者，無影亦無見影者，無焰亦無見焰者，無幻亦無見幻者，無化亦無見化者。 ^jin-088-95

一切法無[^85]根本實性無所有，汝等於無陰中見有[^86]陰、無入見有入、無界見有界。是一切法皆從因緣和合生，以顛倒心起，屬業果報，汝等何以故於諸法空無根本中而取根本相？』[^87] ^jin-088-96

是時，菩薩摩訶薩行般若波羅蜜，以方便力故，於慳法中拔出眾生，教行檀波羅蜜；持是布施功德，得大福報。 ^jin-088-97

從大福報拔出，教令持戒；持戒功德，生天上尊貴處。 ^jin-088-98

復拔出，令住初禪；初禪功德，生梵天處。 ^jin-088-99

二禪、三禪、四禪、無邊空處、無邊[^88]識處、無所有處、非有想非無想處亦如是。 ^jin-088-100

眾生行是布施及布施果報，持戒及持戒果報，禪定及禪定果報，種種因緣[^89]拔出，安置無餘涅槃及涅槃道中，所謂四念處、四正勤、四如意足、五根、五力、（678b）七覺分、八聖道分，空解脫門、無相、無作解脫門，八背捨、九次第定，佛十力、四無所畏、四無礙智、十八不共法，安隱眾生，令住聖無漏法──無色、無形、無對法中。 ^jin-088-101

有可得須陀洹果者，安隱教化，令住須陀洹果；可得斯陀含果、阿那含果、阿羅漢果、辟支佛道者，令住斯陀含果、阿那含果、阿羅漢果、辟支佛道；可得阿耨多羅三藐三菩提者，亦安隱教化，令住阿耨多羅三藐三菩提中。」 ^jin-088-102

須菩提白佛言：「世尊！諸菩薩摩訶薩甚希有難及，能行是深般若波羅蜜，諸法無所有性，畢竟空、無始空，而分別諸法是善、是不善，是有漏、是無漏，乃至是有為、是無為。」[^90] ^jin-088-103

佛告須菩提：「如是！如是！諸菩薩摩訶薩甚希有難及，能行是深般若波羅蜜，諸法無所有性，畢竟空、無始空，而分別諸法。 ^jin-088-104

須菩提！汝等若知是菩薩摩訶薩希有難及法，則知一切聲聞、辟支佛不能報，何況`2556`餘人！」[^91] ^jin-088-105

須菩提白佛言：「世尊！何等是菩薩摩訶薩希有難及法，諸聲聞、辟支佛所無有？」 ^jin-088-106

佛告須菩提：「一心諦聽！有菩薩摩訶薩行般若波羅蜜，住報得六波羅蜜中及住報得五神通、三十七助道法，住諸陀羅尼、諸無礙智，到十方世界，可以布施度者，以布施攝之；可以持戒度者，以持戒攝之；可以忍辱、精進、禪定、智慧度者，隨其所應而攝取之。 ^jin-088-107

可以初禪度者，以初禪攝取之；可以二禪、三禪、四禪、無邊空處、無邊識處、無所有處、非有想非無想處度者，隨其所應而攝取之。 ^jin-088-108

可以慈、悲、喜、捨心度者，以慈、悲、喜、捨心攝取之。 ^jin-088-109

可以四念處、四正勤、四（678c）如意足、五根、五力、七覺分、八聖道分，空三昧、無相、無作三昧度者，隨所[^92]攝之。」 ^jin-088-110

「世尊！菩薩摩訶薩云何以布施饒益眾生？」 ^jin-088-111

「須菩提！菩薩行般若波羅蜜時布施，隨其所須飲食、衣服、車馬、香華、瓔珞、種種所須，盡給與之。若供養佛、辟支佛、阿羅漢、阿那含、斯陀含、須陀洹等無有異；若施入正道中人及凡人，下至禽獸，皆無分別，等一布施。何以故？一切法不異、不分別故。 ^jin-088-112

是菩薩無異、無[^93]別布施已，當得無分別法[^94]報，所謂一切種智。[^95] ^jin-088-113

須菩提！若菩薩摩訶薩見乞匃[^96]者，若生是心：『佛是福田，我應供養；禽獸非福`2557`田，不應供養。』是非菩薩法。何以故？菩薩摩訶薩發阿耨多羅三藐三菩提心，不作是念：『是眾生應以布施饒益，是不應布施。』 ^jin-088-114

是眾生布施因緣故，應[^97]生剎利大姓、婆羅門大姓、居士大家，乃至以是布施因緣，以三乘法度之，令入無餘涅槃。[^98] ^jin-088-115

若眾生來從菩薩乞，亦不生異心分別：『應與是，不應與是。』 ^jin-088-116

何以故？是菩薩為是眾生故發阿耨多羅三藐三菩提心；若分別簡擇，便墮諸佛、菩薩、辟支佛、學無學人、一切世間天及人訶責處：『誰請汝救一切眾生？汝為一切眾生舍、一切眾生護、一切眾生依，而分別簡擇應與、不應與？』 ^jin-088-117

復次，若菩薩摩訶薩行般若波羅蜜時，若人、若非人來，欲求乞菩薩身體支節[^99]，是時不應生二心：『若與？若不與？』何以故？是菩薩摩訶薩為眾生故受身，眾生來取，何可不與？ ^jin-088-118

『我以饒益眾生故受是身，眾生不乞，自應與之，何況乞而不與！』 ^jin-088-119

菩薩摩訶薩行般若波羅蜜，（679a）應如是學。 ^jin-088-120

復次，須菩提！菩薩摩訶薩見有乞者，應生是念：『是中誰與、誰受？所施何物？是一切法自性皆不可得，以畢竟空故；空相法，無與、無奪。』[^100] ^jin-088-121

何以故？畢竟空故，內空故，外空、內外空、大空、第一義空、自相空故。 ^jin-088-122

住是諸空布施，是時具足檀波羅蜜。具足檀波羅蜜故，若斷內外法時，作是念：『截我者誰？割我者誰？』 ^jin-088-123

復次，須菩提！我以佛眼見東方如恒河沙等諸菩薩摩訶薩入大地獄，令火滅湯[^101]冷，以三事教化：一者、神通，二者、知他心，三者、說法。[^102]是菩薩以神通力，令大地獄火滅湯冷；知他心；以慈、悲、喜、捨，隨意說法。[^103] ^jin-088-124

是眾生於菩薩生清淨心，從地獄得脫，漸以三乘法得盡苦際。 ^jin-088-125

南西北方、四維、上下亦如是。 ^jin-088-126

復次，須菩提！我以佛眼觀十方世界，見如恒河沙等國土中諸菩薩為諸佛給使[^104]，供養[^105]諸佛，隨意愛樂恭敬；若諸佛所說，盡能受持，乃至阿耨多羅三藐三菩提，終不忘失。[^106] ^jin-088-127

復次，須菩提！我以佛眼觀十方如恒河沙等國土中諸菩薩摩訶薩，為畜生故，捨其壽命，割截身體，分散諸方。諸有眾生食是諸菩薩摩訶薩肉者[^107]，皆愛敬菩薩；以愛敬故，即得離畜生道，值遇諸佛，聞佛說法，如說修行，漸以三乘──聲聞、辟支佛、佛法於無餘涅槃而般涅槃。[^108] ^jin-088-128

如是，須菩提！諸菩薩摩訶薩所益甚多──教化眾生令發阿耨多羅三藐三菩提心，如說修行，乃至於無餘涅槃而般涅槃。 ^jin-088-129

復次，須菩提！我以佛眼見十方如恒河沙等國土中諸菩薩摩訶薩除諸餓鬼飢渴苦，是諸餓鬼皆愛敬菩薩；以愛（679b）敬故，得離餓鬼道，值遇諸佛，聞諸佛說法，`2559`如說修行，漸以三乘──聲聞、辟支佛、佛法而般涅槃，乃至無餘涅槃。 ^jin-088-130

如是，須菩提！菩薩摩訶薩為度眾生故，行大悲心。 ^jin-088-131

復次，須菩提！我以佛眼見諸菩薩摩訶薩在四天王天上說法，在三十三天、夜摩天、兜率陀天、化樂天、他化自在天上說法；諸天聞菩薩說法，漸以三乘而得滅度。 ^jin-088-132

須菩提！是諸天眾中有貪著五欲者，是菩薩示現火起，燒其宮殿，而為說法，作是言：『諸天！一切有為法悉皆無常，誰得安者？』 ^jin-088-133

復次，須菩提！我以佛眼觀十方世界，見如恒河沙等國土中諸梵天著於邪見，諸菩薩摩訶薩教令遠離邪見，作是言：『汝等云何於空相虛妄諸法中而生邪見？』 ^jin-088-134

如是，須菩提！菩薩摩訶薩住大慈心，為眾生說法。 ^jin-088-135

須菩提！是為諸菩薩希有難及法。 ^jin-088-136

復次，須菩提！我以佛眼觀十方世界如恒河沙等國土中，諸菩薩摩訶薩以四事攝取眾生。 ^jin-088-137

何等為[^109]四？布施、愛語、利益、同事。 ^jin-088-138

云何菩薩以布施攝取[^110]眾生？ ^jin-088-139

須菩提！菩薩以二種施攝取眾生：財施、法施。 ^jin-088-140

何等財施攝取眾生？ ^jin-088-141

須菩提！菩薩摩訶薩以金、銀、琉璃、頗梨[^111]、真珠、珂貝[^112]、珊瑚等諸寶物，或以飲食、衣服、臥具、房舍、燈燭、華、香、瓔珞，若男、若女，若牛、羊、象、馬、車乘，若以己身，給施眾生；語眾生言：『汝等若有所須，各來取之；如取己物，莫得疑難！』 ^jin-088-142

是菩薩施已，教三歸依：歸依佛、歸依法、歸依僧；或教受五戒，或教一日戒；或教初禪乃至教非有想非無想定，或教慈、悲、喜、捨，或教念佛、念法、念僧、念戒、念捨、念天，或（679c）教不淨觀，或教安那般那觀，或相、或觸；或教四念處、四正勤、四如意足、五根、五力、七覺分、八聖道分，[^113]空三昧，無相[^114]、無作三昧，八背捨、九次第定，佛十力、四無所畏、四無礙智、十八不共法、大慈大悲、三十二相、八十隨形好；或教須陀洹果、斯陀含果、阿那含果、阿羅漢果，或教辟支佛道，或教阿耨多羅三藐三菩提。 ^jin-088-143

如是，須菩提！菩薩摩訶薩行般若波羅蜜，以方便力教眾生，財施已，後[^115]教令得無上安隱涅槃。 ^jin-088-144

須菩提！是名菩薩摩訶薩希有難及法。 ^jin-088-145

須菩提！菩薩云何以法施攝取眾生？ ^jin-088-146

須菩提！法施有二種：一者、世間，二者、出世間。 ^jin-088-147

何等為世間法施？ ^jin-088-148

敷演[^116]、顯示世間法，所謂不淨觀、安那般那念、四禪、四無量心、四無色定。如是等世間法，及諸餘共凡夫所行法，是名世間法施。 ^jin-088-149

是菩薩如是世間法施已，以種種因緣教化，令遠離世間法；遠離世間法已，以方便力，令得聖無漏法及聖無漏法果。 ^jin-088-150

何等是聖無漏法？何等是聖無漏法果？ ^jin-088-151

聖無漏法者，三十七助道法、三解脫門。 ^jin-088-152

聖無漏法果者，須陀洹果乃至阿羅漢果，辟支佛道，阿耨多羅三藐三菩提。[^117] ^jin-088-153

復次，須菩提！菩薩摩訶薩聖無漏法：須陀洹果中智慧乃至阿羅漢果中智慧、辟支佛道中智慧、三十七助道法中智慧、六波羅蜜中智慧乃至大慈大悲中智慧──如是等一切法，若世間若出世間智慧、若有漏若無漏、若有為若無為，是法中一切種智，是名菩薩摩訶薩聖無漏[^118]法。[^119] ^jin-088-154

何等為聖無漏法果？斷一切煩惱習，是名聖無漏法果。」 ^jin-088-155

須菩提白（680a）佛言：「世尊！菩薩摩訶薩得一切種智不？」 ^jin-088-156

佛言：「如是！如是！須菩提！菩薩摩訶薩得一切種智。」[^120] ^jin-088-157

須菩提言[^121]：「菩薩與佛有何等異？」 ^jin-088-158

佛言：「有異。菩薩摩訶薩得一切種智，是名為佛。 ^jin-088-159

所以者何？菩薩心與佛心無有異。 ^jin-088-160

菩薩住是一切種智中，於一切法無不照明。[^122] ^jin-088-161

是名菩薩摩訶薩世間法施。 ^jin-088-162

`2562`須菩提！菩薩摩訶薩因世間法施，得出世間法施。 ^jin-088-163

如是，須菩提！菩薩摩訶薩教眾生令得世間法已，以方便力教令得出世間法。 ^jin-088-164

須菩提！何等是菩薩出世間法不共凡夫法同？ ^jin-088-165

所謂四念處、四正勤、四如意足、五根、五力、七覺分、八聖道分，三解脫門、八背捨、九次第定，佛十力、四無所畏、四無礙智、十八不共法、三十二相、八十隨形好，五百陀羅尼門──是名出世間法。 ^jin-088-166

須菩提！云何為四念處？ ^jin-088-167

菩薩摩訶薩觀內身循[^125]身觀、觀外身循身觀、觀內外身循身觀，勤精進，以一心智慧觀身、觀[^126]身集因緣、觀身滅、觀身集生滅；行是道，無所依，於世間無所[^127]愛。 ^jin-088-168

受、心、法念處，亦如是。[^128] ^jin-088-169

須菩提！云何為四正勤？ ^jin-088-170

未生惡不善法，為不生故，勤、生欲、精進； ^jin-088-171

已生惡不善法，為斷故，勤、生欲、精進； ^jin-088-172

未生善法，為生故，勤、生欲、精進； ^jin-088-173

已生諸善法，為增長修具足故，勤、生欲、精進──是名四正勤。[^130] ^jin-088-174

須菩提！云何為四如意足？欲三昧斷行成就初如意足，精進三昧、心三昧、思惟三昧斷行成就如意足。[^132] ^jin-088-175

云何為五根？信根、精進根、念根、定根、慧根。 ^jin-088-176

云何為五力？信力、精進力、念力、定力、慧力。 ^jin-088-177

云何為七覺分？念覺分、擇法覺分、精進覺分、喜覺分、除息[^135]覺分、定覺（680b）分、捨覺分。 ^jin-088-178

云何為八聖道分？正見、正思惟、正語、正業、正命、正精進、正念、正定。 ^jin-088-179

云何為三三昧？空三昧門，無相[^138]、無作三昧門。 ^jin-088-180

云何為空三昧？以空行、無我行攝心，是名空三昧。 ^jin-088-181

云何為無相三昧？以寂滅行、離行攝心，是為無相三昧。 ^jin-088-182

云何為無作三昧？無常行、苦行攝心，是為無作三昧。 ^jin-088-183

云何為八背捨？內[^140]色相外觀色，是初背捨[^141]；內無色相外觀色，是二背捨；淨背捨，是三背捨；過一切色相，滅一切[^142]對相，不念一切異相故，觀無邊虛空，入無邊空處；乃至過一切非有想非無想處，入滅受想背捨。是名八背捨。 ^jin-088-184

云何九次第定？行者離欲、惡不善法[^144]，有覺有觀，離生喜樂，入初禪；第二、第三、第四禪；乃至過非有想非無想處，入滅受想定。是名九次第定。 ^jin-088-185

云何為佛十力？^（1）^是處、不是處，如實知；^（2）^知[^146]眾生過去、未來、現在諸業諸受法[^147]，知造業處，知因緣，知報；^（3）^諸禪定、解脫、三昧、定垢淨分別相，如實知；^（4）^知他眾生諸根上下相；^（5）^知他眾生種種欲解；^（6）^知一切[^148]世間種種無數性；^（7）^知一切到道相；^（8）^知種種宿命，一世乃至無量劫，如實知；^（9）^天眼見眾生，乃至生善惡道；^（10）^漏盡故，無漏心解脫，如實知。是為佛十力。 ^jin-088-186

云何為佛[^150]四無所畏？ ^jin-088-187

^（1）^佛作誠言：『我是一切正智人。』若有沙門、婆羅門，若天、若魔、若梵、若復餘眾如實言：『是法不知。』乃至不見是微畏相。『以是故，我得安隱、得無所畏，安住聖主處，在大眾中師子吼，能轉梵輪；諸沙門、婆羅門，若天、若魔、若梵、若復餘眾實不能轉。』一無畏也。 ^jin-088-188

^（2）^佛作誠言：『我一切漏盡。』若有[^151]沙（680c）門、婆羅門，若天、若魔、若梵、若復餘眾如實言：『是漏不盡。』乃至不見是微畏相。『以是故，我得安隱、得無所畏，安住聖主處，在大眾中作師子吼，能轉梵輪；諸沙門、婆羅門，若天、若魔、若梵、若復餘眾實不能轉。』二無畏也。 ^jin-088-189

^（3）^佛作誠言：『我說障法。』若有沙門、婆羅門，若天、若魔、若梵、若復餘眾如實言：『受是法不障道。』乃至不見是微畏相。『以是故，我得安隱、得無所畏，安住聖主處，在大眾中師子吼，能轉梵輪；諸沙門、婆羅門，若天、若魔、若梵、若復餘眾實不能轉。』三無畏也。 ^jin-088-190

^（4）^佛作誠言：『我所說聖道，能出世間；隨是行，能盡苦。』若有沙門、婆羅門，若天、若魔、若梵、若復餘眾如實言：『行是道不能出世間、不能盡苦。』乃至不見是微畏相。『以是故，我得安隱、得無所畏，安住聖主處，在大眾中師子吼，能轉梵輪；諸沙門、婆羅門，若天、若魔、若梵、若復餘眾實不能轉。』四無畏也。 ^jin-088-191

`2565`云何為四無礙智？一者、義無礙智，二者、法無礙智，三者、辭無礙智，四者、樂說無礙智。 ^jin-088-192

^（1）^云何為[^153]義無礙智？緣義智慧，是為義無礙智。 ^jin-088-193

^（2）^云何為[^154]法無礙智？緣法智慧，是為法無礙智。 ^jin-088-194

^（3）^云何為辭無礙智？緣辭智慧，是為辭無礙智。 ^jin-088-195

^（4）^云何為樂說無礙智？緣樂說智慧，是為樂說無礙智。 ^jin-088-196

云何為十八不共法？ ^jin-088-197

一者、諸佛身無失，二者[^156]、口無失，三、念無失，四、無異想[^157]，五、無不定心，六、無不知已[^158]捨心，七、欲無減[^159]，八、精進無減，九、念無減，十、慧無減，十一、解脫無減，十二、解脫知見無減，十三、一切身業隨智慧行，十四、一切口業隨智慧行，十五、一切意業隨智慧行，（681a）十六、智慧知過去世無礙，十七、智慧知未來世無礙，十八、智慧知現在世無礙。 ^jin-088-198

云何三十二相？ ^jin-088-199

一者、足下安平，立平如奩[^161]底；[^162]二者、足下千輻輞輪，輪相具足；三者、手足指長勝於餘人；四者、手足柔軟勝餘身分；五者、足跟廣具足滿好；六者、手足指合縵網勝於餘人；七者、足趺[^163]高平好，與跟相稱；[^164]八者、伊泥延鹿𨄔，𨄔[^165]纖好，如伊泥延鹿王；九者、平住兩手摩膝；十者、`2566`陰藏相，如馬王、象王；十一者、身縱廣等，如尼俱盧樹[^166]；十二者、一一孔一毛生，色青、柔軟、右旋；十三者、毛上向，青色柔軟[^167]右旋；十四者、金色相，其色微妙勝閻浮檀金；十五者、身光面一丈；十六者、皮薄細滑不受塵垢，不停蚊蜹[^168]；十七者、七處滿：兩足下、兩手中、兩肩上、項中皆滿字相分明；十八者、兩腋下滿；十九者、上身如師子；二十者、身廣端直；二十一者、肩圓好；二十二者、四十齒；二十三者、齒白齊密而根深；二十四者、四牙最白而大；二十五者、方頰[^169]車如師子；二十六者、味中得上味，咽中二處津液流出；二十七者、舌大、軟、薄，能覆面至耳髮際；二十八者、梵音深遠，如迦蘭頻伽聲；二十九者、眼色如金精[^170]；[^171]三十者、眼睫[^172]如牛王；三十一者、眉間白毫相，軟白如兜羅綿[^173]；三十二者、頂髻肉[^174]成。 ^jin-088-200

是三十二相，佛身成就。 ^jin-088-201

光明遍照三千大千世界[^175]，若欲廣照，則[^176]遍滿十方無量阿僧祇世界，為眾生故受丈光；若放無量光明，則無日月、時節、歲數。[^177] ^jin-088-202

佛音聲遍滿三千大千世界，若欲大聲，則遍滿十方無量阿僧祇世界；隨眾[^178]多`2567`少，音聲遍至。[^179]（681b） ^jin-088-203

---

[^1]: 梨＝黎【明】。（大正25，675d，n.11）

[^2]: （1）《放光般若經》卷17〈77 有相品〉：

^爾時須菩提白佛言：「世尊！菩薩摩訶薩云何於無所破壞法、無相法、無所有法中，能具足六波羅蜜念？云何於是無形法而知差別入般若波羅蜜中？云何於無相法以一相而逮正覺？」（大正8，123c20-24）

（2）《大般若波羅蜜多經》卷467〈75 無雜品〉：

^爾時，具壽善現白佛言：「世尊！云何於一切無雜、無相、自相空法中，能圓滿六波羅蜜多？云何於一切無差別法中而施設差別？云何了知如是諸法差別之相？云何於般若波羅蜜多中能攝受一切六波羅蜜多，如是乃至攝受一切世、出世法？云何於一切異相法中施設一相，所謂無相，及於一相無相法中施設一切差別法相？」（大正7，364a19-26）

（3）《放光般若經》僅有三問，《摩訶般若波羅蜜經》有四問，而《大般若波羅蜜多經》（二分本）則有五問。

[^3]: 《大品經義疏》卷10：

^佛答中為二：初、總答，次、得六度別答。雖總別二答，不別答四問，但總答也。問意云：「既空無相，應無四事？」佛答：「夢幻等四事，何共四事，如夢幻四事，何曾事耶？」即是答四問也。（《卍新續藏經》24，330b4-7）

[^4]: 如夢、如化等，參見《大智度論》卷6〈1
序品〉（大正25，101c8-108a18）。

[^5]: 《大般若波羅蜜多經》卷467〈75 無雜品〉：

^佛告善現：「諸菩薩摩訶薩行深般若波羅蜜多時，安住如夢、如響、如像、如光影、如陽焰、如幻、如化五取蘊中，為諸有情布施、持戒、安忍、精進、修定、學慧。」（大正7，364a26-29）

[^6]: 〔施者無相〕－【宋】【元】【明】【宮】。（大正25，675d，n.12）

[^7]: 《大般若波羅蜜多經》卷467〈75
無雜品〉：「^如實了知如夢乃至如化五蘊皆同一相，所謂無相。所以者何？夢乃至化皆無自性，若法無自性是法則無相，若法無相是法一相，所謂無相。由此因緣，當知一切施者、受者、施物、施性、施果、施緣皆同無相。」（大正7，364a29-b5）

[^8]: 相＋（三昧）【石】。（大正25，675d，n.13）

[^9]: 《大般若波羅蜜多經》卷467〈75
無雜品〉：「^是菩薩摩訶薩安住如是諸異熟聖無漏法中，能往十方殑伽沙等諸佛世界，以無量種上妙供具，恭敬供養、尊重讚歎諸佛世尊。」（大正7，364b17-20）

[^10]: 《大般若波羅蜜多經》卷467〈75
無雜品〉：「^是菩薩摩訶薩成就一切殊勝善根，於一切法皆得自在，雖受生死不為生死過失所染。為欲利樂諸有情故，攝受人天富貴自在，由此富貴自在威力，能作有情諸饒益事，以四攝事而攝受之。」（大正7，364b24-28）

[^11]: 知＋（知）【聖】。（大正25，675d，n.14）

[^12]: 《大般若波羅蜜多經》卷467〈75
無雜品〉：「^如是，善現！諸菩薩摩訶薩知一切法皆無相故，如實了知布施等六波羅蜜多及餘無量無邊佛法皆同無相；由此因緣，普能圓滿一切佛法，便能證得一切智智。」（大正7，364c4-7）

[^13]: 《彌沙塞部和醯五分律》卷15：

^菩薩復前向須摩那樹，樹下有剃頭師，求令除髮，即為剃之。釋提桓因如屈伸臂頃至菩薩前，以衣承髮持還天宮。剃已作是念：「我今已為出家自然具戒。」（大正22，102b9-13）

[^14]: 《大般若波羅蜜多經》卷467〈75
無雜品〉：「^復次，善現！諸菩薩摩訶薩行深般若波羅蜜多時，安住如夢、如響、如像、如光影、如陽焰、如幻、如化五取蘊中，圓滿淨戒波羅蜜多。是菩薩摩訶薩如實了知如夢乃至如化五蘊，便能圓滿無相淨戒波羅蜜多。如是淨戒，無缺無隙，無瑕無穢，無所取著，應受供養，智者所讚，妙善受持，妙善究竟，是聖無漏，是出世間道支所攝。安住此戒，能善受持受施設戒、法爾得戒、律儀戒、有表戒、無表戒、現行戒、不現行戒、威儀戒、非威儀戒。」（大正7，364c8-17）

[^15]: 《大般若波羅蜜多經》卷467〈75
無雜品〉：「^所以者何？如是諸法皆同一相，所謂無相，無住、無得。無相之法不得無相，有相之法不得有相，無相之法不得有相，有相之法不得無相，由是因緣都無所得。」（大正7，364c27-365a1）

[^16]: 〔染〕－【聖】。（大正25，675d，n.15）

[^17]: 《大般若波羅蜜多經》卷467〈75
無雜品〉：「^是菩薩摩訶薩為化有情，雖現流轉諸趣生死，而不為彼過失所染。如幻化人雖現行住坐臥等事，而無真實往來等業；雖現種種饒益有情，而於有情及彼施設都無所得。」（大正7，365a10-14）

[^18]: 〔化〕－【宋】【元】【明】【宮】。（大正25，675d，n.16）

[^19]: 〔身〕－【宋】【元】【明】【宮】【聖】。（大正25，675d，n.17）

[^20]: 《大般若波羅蜜多經》卷467〈75
無雜品〉：「^如有如來、應、正等覺名善寂靜，證得無上正等菩提，轉妙法輪度無量眾，令出生死證得涅槃，而無有情堪受決得無上正等菩提記者。時，彼如來化作化佛令久住世，自捨壽行入無餘依般涅槃界。彼佛化身住一劫已，授一菩薩無上正等菩提記已方入涅槃。彼佛化身雖作種種饒益有情事而無所得，謂不得色、受、想、行、識，乃至不得一切有漏、無漏等法及諸有情。是菩薩摩訶薩亦復如是，雖有所作而無所得。」（大正7，365a14-23）

[^21]: 〔取〕－【宋】【元】【明】【宮】【聖】。（大正25，675d，n.18）

[^22]: 《大般若波羅蜜多經》卷467〈75
無雜品〉：「^善現！是菩薩摩訶薩如實了知是五取蘊無實相故，修二種忍便能圓滿無相安忍波羅蜜多。云何為二？謂安受忍及觀察忍。」（大正7，365b5-7）

[^23]: 杖＝仗【宋】。（大正25，676d，n.1）

[^24]: 《大般若波羅蜜多經》卷467〈75 無雜品〉：

^安受忍者，謂諸菩薩從初發心乃至安坐妙菩提座，於其中間，假使一切有情之類競來訶毀，以麁惡言罵詈凌辱，復以瓦石、刀杖加害。是時，菩薩為滿安忍波羅蜜多，乃至不生一念忿恨，亦復不起加報之心，但作是念：「彼諸有情深可哀愍，增上煩惱擾動其心不得自在，於我發起如是惡業，我今不應瞋恨於彼。」復作是念：「由我攝受怨家諸蘊，令彼有情於我發起如是惡業，但應自責不應瞋彼。」菩薩如是審觀察時，於彼有情深生慈愍，如是等類名安受忍。（大正7，365b7-18）

[^25]: 害＝割【宋】【元】【明】【宮】。（大正25，676d，n.2）

[^26]: 《大般若波羅蜜多經》卷467〈75 無雜品〉：

^觀察忍者，謂諸菩薩作是思惟：「諸行如幻、虛妄不實、不得自在，亦如虛空無我，有情、命者、生者、養者、士夫、補特伽羅、意生、儒童、作者、受者、知者、見者皆不可得，唯是虛妄分別所起，一切皆是自心所變。誰訶毀我？誰罵詈我？誰凌辱我？誰以種種瓦石、刀杖加害於我？誰復受彼凌辱加害？皆是自心虛妄分別，我今不應橫起執著，如是諸法由自性空、勝義空故都無所有。」菩薩如是審觀察時，如實了知諸行空寂，於一切法不生異想，如是等類名觀察忍。（大正7，365b18-28）

[^27]: 〔法〕－【宋】【元】【明】【宮】。（大正25，676d，n.3）

[^28]: 《大般若波羅蜜多經》卷467〈75 無雜品〉：

^佛告善現：「由此勢力，乃至少分惡不善法亦不得生，是故名為無生法忍。此令一切我及我所慢等煩惱畢竟不生，如實忍受諸行如夢乃至如化。此忍名智，得此智故說名獲得無生法忍。」（大正7，365c3-7）

[^29]: 《大般若波羅蜜多經》卷467〈75 無雜品〉：

^具壽善現復白佛言：「聲聞、獨覺及諸菩薩無生法忍有何差別？」（大正7，365c7-9）

[^30]: 《大般若波羅蜜多經》卷467〈75 無雜品〉：

^佛告善現：「諸預流者若智、若斷乃至獨覺若智、若斷，亦名菩薩摩訶薩忍。復有菩薩摩訶薩忍，謂忍諸法畢竟不生。是為差別。」（大正7，365c9-12）

[^31]: 〔如〕－【宋】【元】【明】【宮】。（大正25，676d，n.4）

[^32]: 及空＝乃至【石】。（大正25，676d，n.5）

[^33]: 教＝故【宮】。（大正25，676d，n.6）

[^34]: 《大般若波羅蜜多經》卷468〈75
無雜品〉：「^是菩薩摩訶薩發起勇猛身精進故，引發殊勝迅疾神通，能往十方殑伽沙等諸佛世界，親近如來、應、正等覺，以無量種上妙供具供養恭敬、尊重讚歎，於諸佛所種諸善根，利益安樂諸有情類，亦能嚴淨種種佛土。是菩薩摩訶薩由身精進成熟有情，隨其所宜以三乘法方便安立各令究竟。如是，善現！諸菩薩摩訶薩行深般若波羅蜜多，由身精進能速圓滿無相精進波羅蜜多。」（大正7，366a10-19）

[^35]: 解脫＝背捨【石】。（大正25，676d，n.7）

[^36]: 是＋（中）【宋】【元】【明】【宮】【聖】。（大正25，676d，n.8）

[^37]: 世界＝國土【石】。（大正25，676d，n.9）

[^38]: 《大般若波羅蜜多經》卷468〈75
無雜品〉：「^是菩薩摩訶薩發起勇猛心精進故，引發諸聖無漏道支所攝聖道圓滿精進波羅蜜多，於中具能攝諸善法，謂四念住乃至八聖道支，......若如來十力乃至十八佛不共法，若無忘失法、恒住捨性，若一切智、道相智、一切相智。是菩薩摩訶薩由心精進，諸相隨好皆得圓滿，放大光明照無邊界。由心精進極圓滿故，便能永斷一切煩惱習氣相續，證得無上正等菩提，轉妙法輪具三十二相，令三千界六種變動。其中有情蒙光照觸、覩斯變動、聞正法音，隨其所應，於三乘道得不退轉各得究竟。」（大正7，366a19-b7）

[^39]: 〔入〕－【宋】【元】【明】【宮】【聖】。（大正25，676d，n.10）

[^40]: 相＋（三昧）【石】。（大正25，676d，n.11）

[^41]: （1）《放光般若經》卷17〈77
無有相品〉：「^何以故？不見其形故，亦不見三昧、亦不見三昧相，亦無所見故。」（大正8，124c26-27）

（2）《大般若波羅蜜多經》卷468〈75
無雜品〉：「^所以者何？是菩薩摩訶薩於一切界都無所得，於能入定及所入定、由此入定、為此入定亦無所得。」（大正7，366c1-3）

[^42]: 《大般若波羅蜜多經》卷468〈75
無雜品〉：「^是菩薩摩訶薩於一切法無所得故，速能圓滿無相靜慮波羅蜜多，由此靜慮波羅蜜多超諸聲聞及獨覺地。」（大正7，366c3-6）

[^43]: 蜜＋（菩薩）【石】。（大正25，676d，n.12）

[^44]: 提＋（是）【石】。（大正25，676d，n.13）

[^45]: 薩＋（摩訶薩）【石】。（大正25，676d，n.14）

[^46]: 《大般若波羅蜜多經》卷468〈75 無雜品〉：

^佛告善現：「是菩薩摩訶薩善學內空乃至無性自性空故，便能圓滿無相靜慮波羅蜜多，超諸聲聞及獨覺地。是菩薩摩訶薩住諸空中，於一切法都無所得，不見有法離諸空者。是菩薩摩訶薩安住此中，不得預流果乃至不得獨覺菩提，亦復不得諸菩薩行及佛無上正等菩提，如是諸空亦皆空故。是菩薩摩訶薩由住此空，超諸聲聞、獨覺等地，證入菩薩正性離生。」（大正7，366c8-16）

[^47]: 《大般若波羅蜜多經》卷468〈75 無雜品〉：

^具壽善現復白佛言：「諸菩薩摩訶薩以何為生？以何為離生？」

佛告善現：「諸菩薩摩訶薩以一切有所得為生，以一切無所得為離生。」（大正7，366c16-19）

[^48]: 《大般若波羅蜜多經》卷468〈75 無雜品〉：

^佛告善現：「諸菩薩摩訶薩以一切法為有所得，謂菩薩摩訶薩以色、受、想、行、識為有所得，......以諸佛無上正等菩提為有所得，以一切智智為有所得。善現！諸菩薩摩訶薩以如是等種種法門為有所得，即有所得說名為生。」（大正7，366c21-367a19）

[^49]: （亦）＋不【宮】。（大正25，676d，n.15）

[^50]: 《大般若波羅蜜多經》卷468〈75
無雜品〉：「^復次，善現！諸菩薩摩訶薩以一切法無行、無得、無說、無示為無所得。謂諸菩薩摩訶薩以色、受、想、行、識，無行、無得、無說、無示為無所得。所以者何？色自性乃至識自性皆不可行、得、說、示故。......諸菩薩摩訶薩以一切智智無行、無得、無說、無示為無所得。所以者何？一切智智自性皆不可行、得、說、示故。善現！諸菩薩摩訶薩以如是等種種法門無行、無得、無說、無示為無所得，即無所得說名離生。」（大正7，367a19-368a26）

[^51]: 《大般若波羅蜜多經》卷468〈75
無雜品〉：「^諸菩薩摩訶薩證入正性離生位已，圓滿一切靜慮、解脫、等持、等至，尚不隨定勢力而生，況隨貪、瞋、癡等煩惱！若隨煩惱勢力而生，無有是處！是菩薩摩訶薩安住此中造作諸業，由業勢力流轉諸趣亦無是處！」（大正7，368a26-b1）

[^52]: 及如幻法＝亦不得【石】。（大正25，676d，n.16）

[^53]: 《大般若波羅蜜多經》卷468〈75
無雜品〉：「^是菩薩摩訶薩雖住如幻諸行聚中，作諸有情如實饒益，而不得幻及諸有情。是菩薩摩訶薩於如是事無所得時，成熟有情、嚴淨佛土常無懈廢。」（大正7，368b1-5）

[^54]: 法＋（法）【石】。（大正25，676d，n.17）

[^55]: 《大般若波羅蜜多經》卷468〈75
無雜品〉：「^如是，善現！諸菩薩摩訶薩行深般若波羅蜜多時，速能圓滿無相靜慮波羅蜜多。由此靜慮波羅蜜多速圓滿故，疾證無上正等菩提，轉妙法輪度有情眾，如是法輪名無所得。」（大正7，368b5-9）

[^56]: 夢＋（亦）【石】。（大正25，677d，n.1）

[^57]: 《大般若波羅蜜多經》卷468〈75
無雜品〉：「^所以者何？以一切法無性為性，非成非實，無相無為，非實有性，與涅槃等。」（大正7，368b25-26）

[^58]: 法＝生以【聖】。（大正25，677d，n.2）

[^59]: 〔修〕－【宋】【宮】。（大正25，677d，n.3）

[^60]: 《大般若波羅蜜多經》卷468〈75
無雜品〉：「^若一切法無性為性，廣說乃至與涅槃等，云何菩薩摩訶薩行深般若波羅蜜多時，於一切法起有性想、成想、實想、有相、有為、有實性想？若起此想，無有是處！所以者何？若一切法有少自性，有成有實，有相有為，有實性可得者，則所修行甚深般若波羅蜜多應非般若波羅蜜多。」（大正7，368b26-c4）

[^61]: 相＋（三昧）【石】。（大正25，677d，n.4）

[^62]: （不）＋見【元】【明】【石】。（大正25，677d，n.5）

[^63]: 《大般若波羅蜜多經》卷468〈75
無雜品〉：「^是菩薩摩訶薩雖行深般若波羅蜜多，而不得深般若波羅蜜多，由不得深般若波羅蜜多故，亦不得一切法。是菩薩摩訶薩雖觀般若波羅蜜多攝一切法，而於諸法都無所得。所以者何？以一切法與此般若波羅蜜多皆無二、無二處。何以故？一切法性不可分別說為真如、說為法界、說為實際，諸法無雜、無差別故。」（大正7，368c28-369a6）

[^64]: 〔無相〕－【聖】【石】。（大正25，677d，n.6）

[^65]: 〔於〕－【宋】【宮】。（大正25，677d，n.7）

[^66]: 〔是〕－【宋】【宮】。（大正25，677d，n.8）

[^67]: 定＝空【聖】。（大正25，677d，n.9）

[^68]: 《大般若波羅蜜多經》卷468〈75 無雜品〉：

^佛告善現：「由是因緣，當知一切法無雜、無差別、無相、無生、無滅、無礙、無說、無示。」（大正7，369a16-17）

[^69]: 《大般若波羅蜜多經》卷468〈75
無雜品〉：「^善現當知！我本修學菩薩道時，於法自性都無所得，謂不得色、受、想、行、識，......不得預流果乃至獨覺菩提，不得一切菩薩摩訶薩行，不得諸佛無上正等菩提。」（大正7，369
a17-b10）

[^70]: 〔故〕－【宮】【聖】。（大正25，677d，n.10）

[^71]: 《大般若波羅蜜多經》卷468〈75
無雜品〉：「^如是，善現！諸菩薩摩訶薩行深般若波羅蜜多時，從初發心乃至安坐妙菩提座，常應善學諸法自性；若能善學諸法自性，則能善淨大菩提道，亦能圓滿諸菩薩行，成熟有情、嚴淨佛土，速證無上正等菩提，轉妙法輪，以三乘法方便調伏諸有情眾，令於三有不復輪迴，證得涅槃究竟安樂。」（大正7，369b10-17）

[^72]: 《大般若波羅蜜多經》卷468〈75
無雜品〉：「^如是，善現！諸菩薩摩訶薩應以無相而為方便，修學般若波羅蜜多。」（大正7，369b17-18）

[^73]: 〔【論】〕－【宋】【元】【明】【宮】【聖】。（大正25，677d，n.11）

[^74]: 今＝令【宋】【元】【明】【宮】。（大正25，677d，n.12）

[^75]: 夫＝人【宋】【元】【明】【宮】【聖】【石】。（大正25，677d，n.13）

[^76]: 住＝在【明】，〔住〕－【石】。（大正25，677d，n.14）

[^77]: 〔六〕－【宋】【元】【明】【宮】【聖】。（大正25，677d，n.15）

[^78]: 〔雲〕－【聖】。（大正25，677d，n.16）

夫＝人【宋】【元】【明】【宮】【聖】【石】。（大正25，677d，n.16）

[^79]: 〔一〕－【宋】【宮】。（大正25，677d，n.17）

[^80]: （1）數：1.計算，查點。5.數說，一件一件地說。8.分辨，詳察。（《漢語大詞典》（五），p.507）

（2）《大智度論》卷3〈1 序品〉：

^種種諸學人，及諸數法人，是人所行法，願為如實說！是中，云何學人（śaikṣa）？云何數法人（saṃkhyāta-dharma）？

爾時，舍利弗默然。如是三問，三默。

佛示義端，告舍利弗：「有生不？」

舍利弗答：「世尊！有生」。

有生者，欲為滅有為生法故，名學人；以智慧得無生法故，名數法人。（大正25，82c14-19）

[^81]: 尸＋（羅）【宋】【元】【明】【宮】【石】。（大正25，677d，n.18）

[^82]: 《摩訶般若波羅蜜經》卷23〈76
一念品〉（大正8，386c27-389c28），《大般若波羅蜜多經》卷466〈74
無相品〉（大正7，359a27-360b14）。

[^83]: 卷第八十九首【石】，（大智......八）十二字＝（釋四攝品第七十八之上）十字【明】，（大智度論釋第七十八品四攝品）十三字【宮】，（摩訶般若波羅蜜品第七十七四攝品八十九）十八字【石】。（大正25，677d，n.21）

[^84]: 《大般若波羅蜜多經》卷468〈76 眾德相品〉：

^諸菩薩摩訶薩行深般若波羅蜜多時，以二種空觀察諸法。何謂二空？一、畢竟空。二、無際空。是菩薩摩訶薩安住如是二種空中，為諸有情宣說正法。謂作是言：「汝等應知色是空，離我、我所；受、想、行、識是空，離我、我所。」（大正7，369c8-13）

[^85]: 〔無〕－【宋】【宮】。（大正25，678d，n.1）

[^86]: 〔有〕－【宋】【元】【明】【宮】。（大正25，678d，n.2）

[^87]: （1）《放光般若經》卷18〈78
住二空品〉：「^諸法皆無形，所有皆無所有。無有五陰，汝等見有五陰；無十二衰，汝等見有諸衰；無十八性，汝等見有諸性。以因緣顛倒故便有諸法隨行所受。云何汝等於無所有法而有形相？」（大正8，125c20-24）

（2）《大般若波羅蜜多經》卷468〈76 眾德相品〉：

^復作是言：「汝等應知是一切法皆無實事，無性為性。汝等虛妄分別力故，於無蘊中起有蘊想，於無處中起有處想，於無界中起有界想，於無觸中起有觸想，於無受中起有受想。」

復作是言：「汝等應知蘊、處、界等一切法性，皆從緣生，顛倒所起諸業異熟之所攝受，汝等何因於是虛妄無實事法起實事想？」（大正7，371a5-12）

[^88]: 〔無邊〕－【宋】【元】【明】【宮】。（大正25，678d，n.5）

[^89]: 種種因緣＝因緣種種【宋】【元】【明】【宮】【聖】。（大正25，678d，n.6）

[^90]: 《大般若波羅蜜多經》卷469〈76 眾德相品〉：

^爾時，具壽善現白佛言：「世尊！諸菩薩摩訶薩甚為希有，行深般若波羅蜜多，觀察二空，雖知諸法一切如夢、如響、如像、如光影、如陽焰、如幻、如化，皆非實有，無性為性，自相皆空，而能安立善、非善等諸法差別皆無雜亂。」（大正7，371b27-c2）

[^91]: 《大般若波羅蜜多經》卷469〈76 眾德相品〉：

^汝等若知「諸菩薩摩訶薩行深般若波羅蜜多時所有甚奇希有之法，聲聞、獨覺皆不成就，不能測量」，汝等一切聲聞、獨覺於諸菩薩摩訶薩辯尚不能對，況餘有情而能酬答！（大正7，371c6-10）

[^92]: 所＝而【宋】【元】【明】【宮】【石】。（大正25，678d，n.13）

[^93]: 無＋（分）【元】【明】【石】。（大正25，678d，n.15）

[^94]: 〔法〕－【宋】【元】【明】【宮】。（大正25，678d，n.16）

[^95]: 《大般若波羅蜜多經》卷469〈76
眾德相品〉：「^如是施時，其心平等無差別想而行布施──如施持戒，犯戒亦爾；如施人趣，非人亦爾；如施內道，外道亦爾；如施諸聖，異生亦爾；如施尊貴，下賤亦爾。上從諸佛下至傍生，平等平等無所分別，不觀福田勝劣有異。所以者何？諸菩薩摩訶薩了達一切自相皆空，空中都無上下差別故，無異想、無所分別而行布施。是菩薩摩訶薩由無異想、無所分別而行布施，當得無異、無分別法，謂得圓滿一切相智及餘無量諸佛功德。」（大正7，372a14-23）

[^96]: （1）案：《大正藏》原作「匈」，今依《高麗藏》作「匃」（第14冊，1264c4）。

（2）匃：同「丐」。（《漢語大字典》（一），p.257）

[^97]: 〔應〕－【宋】【元】【明】【宮】【聖】。（大正25，678d，n.18）

[^98]: （1）《放光般若經》卷18〈78 住二空品〉：

^菩薩發道意不作是念：「我持布施，當生四姓家。」諸所施已攝取眾生者，皆令至無餘泥洹而般泥洹。（大正8，126b2-4）

（2）《大般若波羅蜜多經》卷469〈76 眾德相品〉：

^諸菩薩摩訶薩要淨自心，福田方淨。見求乞者，不應念言：「如是有情有所求乞，我應布施；如是有情有所求乞，我不應施。」若作是念，違本所發大菩提心──謂諸菩薩發菩提心：「我為有情當作依怙、洲渚、舍宅、救護之處。」

見來乞者，應起是心：「今此有情貧窮孤露，我當以施而攝受之。彼由此緣，不盜他物，少欲喜足，能轉施他；由是因緣，離斷生命，廣說乃至離雜穢語，亦能調伏貪恚、邪見；身壞命終，乘前福業，生剎帝利大族、或婆羅門大族、或長者大族、或居士大族、或餘隨一富貴家生，豐饒財寶，修諸善業。或因布施攝受因緣，漸依三乘而趣圓寂──謂令趣證聲聞、獨覺及無上乘般涅槃界。」（大正7，372a28-b12）

[^99]: 支節：1.四肢。2.指四肢關節。（《漢語大詞典》（四），p.1382）

[^100]: 《大般若波羅蜜多經》卷469〈76 眾德相品〉：

^復次，善現！若菩薩摩訶薩見乞求者便起是心：「今^※^於此中誰施？誰受？所施何物？由何而施？為何而施？云何而施？諸法自性皆不可得。所以者何？如是諸法皆畢竟空，非空法中有與有奪、有施有受。」（大正7，372c8-12）

※案：《大正藏》原作「令」，今依《高麗藏》作「今」（第4冊，152b9）。

[^101]: 湯：1.沸水，熱水。（《漢語大詞典》（五），p.1459）

[^102]: 三事教化，即神足、他心、教誡三神變。參見《雜阿含經》卷8（197經）（大正2，50b14-c6）。

[^103]: 《大般若波羅蜜多經》卷469〈76
眾德相品〉：「^復次，善現！我以佛眼遍觀十方殑伽沙等諸世界中，有菩薩摩訶薩為欲利樂諸有情類，以故思願，入大地獄，見諸有情受諸劇苦；見已，發起三種示導。云何為三？一者、神變示導，二者、記說示導，三者、教誡示導。是菩薩摩訶薩以神變示導滅除地獄湯火刀等種種苦具，以記說示導記彼有情心之所念而為說法，以教誡示導於彼發起慈悲喜捨而為說法，令彼地獄諸有情類於菩薩所生淨信心；由此因緣，從地獄出，得生天上、或生人中，漸依三乘盡苦邊際，證涅槃界究竟安樂。」（大正7，372c20-373a2）

[^104]: 給使：1.服事，供人役使。2.供役使之人。（《漢語大詞典》（九），p.825）

[^105]: 養＝給【宋】【元】【明】【宮】【聖】。（大正25，679d，n.3）

[^106]: 《大般若波羅蜜多經》卷469〈76
眾德相品〉：「^復次，善現！我以佛眼遍觀十方殑伽沙等諸世界中，有菩薩摩訶薩承事、供養諸佛世尊；是菩薩摩訶薩承事、供養佛世尊時，深心歡喜、愛樂、恭敬，非不歡喜、愛樂、恭敬；於諸如來應正等覺所說正法，恭敬聽聞、受持、讀、誦，乃至無上正等菩提，終不忘失。」（大正7，373a2-7）

[^107]: 〔者〕－【宋】【元】【明】【宮】。（大正25，679d，n.4）

[^108]: 《大般若波羅蜜多經》卷469〈76
眾德相品〉：「^復次，善現！我以佛眼遍觀十方殑伽沙等諸世界中，有菩薩摩訶薩為欲饒益傍生趣中諸有情故自捨身命。是菩薩摩訶薩見諸傍生飢火所逼欲相殘害，起慈愍心自割身分、斷諸支節，散擲十方，恣令食噉。諸傍生類得此菩薩身肉食者，皆於菩薩深起愛敬慚愧之心，由是因緣脫傍生趣，得生天上或生人中，值遇如來、應、正等覺，聞說正法，如實修行，漸依三乘而趣圓寂，謂隨證入無上大乘、獨覺、聲聞般涅槃界。」（大正7，373a8-18）

[^109]: 〔為〕－【宋】【元】【明】【宮】。（大正25，679d，n.7）

[^110]: 〔取〕－【宋】【元】【明】【宮】【聖】。（大正25，679d，n.8）

[^111]: 頗（ㄆㄛ）梨：指狀如水晶的寶石。（《漢語大詞典》（十二），p.287）

[^112]: （1）珂貝＝呵珼【石】。（大正25，679d，n.9）

（2）珂（ㄎㄜ）：1.白色似玉的美石。一說為螺屬，貝類。（《漢語大詞典》（四），p.531）

[^113]: 《大般若波羅蜜多經》卷469〈76
眾德相品〉：「^或勸修學不淨觀、持息念，或勸修學無常想乃至滅想，或勸修學四念住乃至八聖道支。」（大正7，373c20-22）

[^114]: 相＋（三昧）【石】。（大正25，679d，n.12）

[^115]: 後＝復【元】【明】。（大正25，679d，n.14）

[^116]: 敷演：1.陳述而加以發揮。（《漢語大詞典》（五），p.505）

[^117]: （1）《放光般若經》卷18〈78
住二空品〉：「^何等為賢聖道法、賢聖果報？賢聖法者，謂三十七品及三脫門；賢聖果者，從須陀洹至羅漢、辟支佛。」（大正8，127a21-23）

（2）《大般若波羅蜜多經》卷469〈76
眾德相品〉：「^善現！云何聖法及聖法果？善現！言聖法者，謂三十七菩提分法及三解脫門等；聖法果者，謂預流果乃至獨覺菩提等。」（大正7，374a22-25）

（3）案：《摩訶般若波羅蜜經》中的「聖無漏法果」提到「聲聞四果、辟支佛道及阿耨多羅三藐三菩提」，但《放光般若經》及《大般若波羅蜜多經》（二分本）僅說「聲聞四果及辟支佛道」。

[^118]: 〔無漏〕－【宋】。（大正25，679d，n.18）

[^119]: 《大般若波羅蜜多經》卷469〈76
眾德相品〉：「^復次，善現！諸菩薩摩訶薩聖法者，謂預流果智、一來果智、不還果智、阿羅漢果智、獨覺菩提智、諸佛無上正等菩提智，四念住乃至八聖道支智，空、無相、無願解脫門智，四靜慮、四無量、四無色定智，八解脫、八勝處、九次第定、十遍處智，布施波羅蜜多乃至般若波羅蜜多智，一切陀羅尼門、三摩地門智，苦、集、滅、道聖諦智，內空乃至無性自性空智，真如乃至不思議界智，極喜地乃至法雲地智，五眼、六神通智，淨觀地乃至如來地智，如來十力乃至十八佛不共法智，三十二大士相、八十隨好智，無忘失法、恒住捨性智，一切智、道相智、一切相智智，善法、非善法智，有記法、無記法智，有漏法、無漏法智，世間法、出世間法智，有為法、無為法智，是名聖法。」（大正7，374b4-19）

[^120]: 《大般若波羅蜜多經》卷469〈76 眾德相品〉：

^具壽善現白言：「世尊！諸菩薩摩訶薩為亦能得一切相智？」

佛告善現：「如是！如是！諸菩薩摩訶薩亦名能得一切相智。」（大正7，374b20-23）

[^121]: 〔言菩......何〕三十一字－【聖】。（大正25，680d，n.1）

[^122]: 《大般若波羅蜜多經》卷469〈76 眾德相品〉：

^佛告善現：「諸菩薩摩訶薩名為隨得一切相智，諸佛世尊名為已得一切相智。所以者何？非諸菩薩與佛世尊條然有異，謂諸菩薩與佛世尊俱住諸法無差別性，於諸法相求正遍知說名菩薩，若至究竟名佛世尊。然佛世尊於一切法自相、共相照了無闇，清淨、具足。在因位時名為菩薩，若至果位名佛世尊。是謂菩薩與佛世尊雖俱名得一切相智，而有差別。」（大正7，374b24-c4）

[^123]: 參見《大智度論》卷19〈1 序品〉（大正25，197b19-205c21）。

[^124]: 參見《大智度論》卷19〈1 序品〉（大正25，198c10-202b22）、卷31〈1
序品〉（大正25，285c23-287c6）、卷48〈19
四念處品〉（大正25，402c18-406a14）。

[^125]: 循＝修【石】。（大正25，680d，n.3）

[^126]: 〔觀〕－【宋】【元】【明】【聖】。（大正25，680d，n.5）

[^127]: 所愛＝所受【宋】【元】【明】，＝愛【聖】。（大正25，680d，n.6）

[^128]: 《大般若波羅蜜多經》卷469〈76
眾德相品〉：「^善現！四念住者，謂菩薩摩訶薩於內身、外身、內外身住循身觀，具足正勤，正知正念，除世貪憂，住身集觀，住身滅觀，由彼於身住循身觀，住身集觀，住身滅觀，無所依止，於諸世間無所執受，是為第一；於受、於心、於法亦爾。是名四念住。」（大正7，374c23-28）

[^129]: 參見《大智度論》卷19〈1 序品〉（大正25，202b22-c6）。

[^130]: 《大般若波羅蜜多經》卷469〈76
眾德相品〉：「^善現！四正斷者，謂菩薩摩訶薩為令未生惡不善法永不生故，為令已生惡不善法永斷滅故，為令未生善法生故，為令已生善法堅住不忘，修滿倍增廣大智作證故，生起樂欲，發勤精進，策心持心，是名四正斷。」（大正7，374c28-375a4）

[^131]: 參見《大智度論》卷2〈1 序品〉（大正25，68a19-68b3）、卷5〈1
序品〉（大正25，97c22-98a7）。

[^132]: 《大般若波羅蜜多經》卷469〈76
眾德相品〉：「^善現！四神足者，謂菩薩摩訶薩欲三摩地斷行成就修習神足，勤三摩地斷行成就修習神足，心三摩地斷行成就修習神足，觀三摩地斷行成就修習神足，依止厭，依止離，依止滅，迴向於捨，是名四神足。」（大正7，375a4-9）

[^133]: 「五根、五力」，參見《大智度論》卷19〈1
序品〉（大正25，198b26-c2、202c20-29、204c29-205a2）、卷73〈56
轉不轉品〉（大正25，576c9-577a1）。

[^134]: 參見《大智度論》卷19〈1 序品〉（大正25，205a2-29）。

[^135]: 〔息〕－【聖】【石】。（大正25，680d，n.7）

[^136]: 參見《大智度論》卷19〈1
序品〉（大正25，197b20-21、203a23-24）、卷22〈1
序品〉（大正25，226b13-19）、卷62〈40
照明品〉（大正25，499c17-25）、卷87〈75
次第學品〉（大正25，669a8-10）。

[^137]: 參見《大智度論》卷20〈1 序品〉（大正25，206a8-208a1）。

[^138]: 相＋（三昧）【石】。（大正25，680d，n.8）

[^139]: 參見《大智度論》卷21〈1 序品〉（大正25，215a7-216a27）。

[^140]: 內＋（有）【元】【明】。（大正25，680d，n.9）

[^141]: 背捨＝解脫【宋】【聖】。（大正25，680d，n.10）

[^142]: 一切＝有【宋】【元】【明】【聖】。（大正25，680d，n.11）

[^143]: 參見《大智度論》卷21〈1 序品〉（大正25，216c24-217a1）。

[^144]: 法＋（相）【宋】。（大正25，680d，n.12）

[^145]: 參見《大智度論》卷24〈1 序品〉（大正25，235c22-241b15）、卷25〈1
序品〉（大正25，245c16-26）。

[^146]: 〔知〕－【宋】【元】【明】。（大正25，680d，n.14）

[^147]: 〔法〕－【聖】【石】。（大正25，680d，n.15）

[^148]: 〔一切〕－【宋】【元】【明】。（大正25，680d，n.16）

[^149]: 參見《大智度論》卷25〈1 序品〉（大正25，241b24-245b9）、卷48〈19
四念處品〉（大正25，407a26-b22）。

[^150]: 〔佛〕－【宋】【元】【明】。（大正25，680d，n.17）

[^151]: 〔有〕－【宋】【元】【明】。（大正25，680d，n.18）

[^152]: 參見《大智度論》卷25〈1 序品〉（大正25，246a22-247b2）、卷74〈57
燈炷品〉（大正25，581a14-22）。

[^153]: 〔為〕－【宋】【元】【明】【聖】。（大正25，680d，n.19）

[^154]: 〔為〕－【宋】【元】【明】。（大正25，680d，n.20）

[^155]: 參見《大智度論》卷26〈1 序品〉（大正25，247b11-256b4）。

[^156]: 〔者〕－【石】。（大正25，680d，n.21）

[^157]: 想＝相【宋】【元】。（大正25，680d，n.22）

[^158]: 〔已〕－【宋】【元】【明】【聖】。（大正25，680d，n.23）

[^159]: 減＝咸【聖】。（大正25，680d，n.24）

[^160]: 參見《大智度論》卷4〈1 序品〉（大正25，90a22-91b21）、卷21〈1
序品〉（大正25，219c8-220a12）、卷29〈1
序品〉（大正25，273b20-275a5）。

[^161]: （1）奩（ㄌㄧㄢˊ）：1.古代盛梳妝用品的器具。《後漢書‧皇后紀‧光烈陰皇后》："視太后鏡奩中物，感動悲涕。"李賢
注："奩，鏡匣也。"2.泛指盒匣一類的盛物器具。（《漢語大詞典》（二），p.1558）

（2）案：「立平如奩底」，像鏡匣的底一樣平穩的意思。

[^162]: 《大智度論》卷4〈1
序品〉：「^一者、足下安平立相：足下一切著地，間無所受，不容一針。」（大正25，90a27-29）

[^163]: 趺（ㄈㄨ）：1.同" 跗 "。腳背。2.同" 跗
"。腳。（《漢語大詞典》（十），p.431）

[^164]: 《大般若波羅蜜多經》卷469〈76
眾德相品〉：「^如來足趺脩高充滿，柔軟妙好，與跟相稱，是為第七。」（大正7，376b26-27）

[^165]: （1）𨄔𨄔＝腨腨【元】【明】。（大正25，681d，n.2）

（2）𨄔（ㄕㄨㄢˋ）：同「腨」。脛骨後肉。（《漢語大字典》（六），p.3733）

（3）腨（ㄕㄨㄢˋ）：脛肉，小腿肚子。《說文‧肉部》："腨，腓腸也。"（《漢語大字典》（三），p.2096）

[^166]: 尼俱盧樹（nyagrodha）：banyan（印度）榕樹。

[^167]: 軟＋（而）【宋】【元】【明】。（大正25，681d，n.3）

[^168]: （1）蜹＝虻【石】。（大正25，681d，n.5）

（2）蜹（ㄖㄨㄟˋ）：同「蚋」，蚊虫。（《漢語大字典》（四），p.2853）

[^169]: 頰（ㄐㄧㄚˊ）：1.臉的兩側從眼到下頜部分。（《漢語大詞典》（十二），p.311）

[^170]: （1）參見《大智度論》卷21〈1
序品〉：「^諸青色，如金精山。」（大正25，215b25-26）

（2）《佛說觀佛三昧海經》卷10〈12 觀佛密行品〉：

^力士長跪白船師言：「我此明珠有六種色：即以黃繒裹珠置之水中水即金色；復還收珠以白繒裹置之水中水即變白；收取復以綠繒裹置之水中，水色變作綠琉璃色；收取以碧^※^繒裹置之水中，水即變作真金精色；收取復以絳繒裹置之水中，水即變作車璩色；收取復以紫繒裹置之水中，水即變成天金剛色。水上復有紫摩尼光。」（大正15，696a21-29）

※碧：2.青綠色。3.青白色。（《漢語大詞典》（七），p.1066）

[^171]: （1）《大智度論》卷4〈1
序品〉：「^二十九者，真青眼相：如好青蓮華。」（大正25，91a13-14）

（2）《大般若波羅蜜多經》卷469〈76
眾德相品〉：「^如來眼睛紺青鮮白，紅環間飾皎潔分明，是二十九。」（大正7，376c21-22）

[^172]: 睫＝䀹【宋】，＝𥇒【元】【明】。（大正25，681d，n.6）

[^173]: （1）兜羅綿：1.棉。亦為草木花絮之總稱。（《漢語大詞典》（二），p.280）

（2）《一切經音義》卷11：「^兜羅綿（上都侯反。梵語，細耎綿也。即柳花絮草、花絮等是也）。」（大正54，371b11）

[^174]: 肉＋（骨）【宋】【元】【明】【石】。（大正25，681d，n.7）

[^175]: 世界＝國土【石】。（大正25，681d，n.8）

[^176]: 〔則〕－【宋】【元】【明】【聖】。（大正25，681d，n.9）

[^177]: 《大般若波羅蜜多經》卷470〈76
眾德相品〉：「^善現！如來、應、正等覺成就如是諸相好故，身光任運能照三千大千世界無不遍滿，若作意時即能普照無量無邊無數世界，然為憐愍諸有情故，攝光常照面各一尋，若縱身光，即日月等所有光明皆悉不現，諸有情類便不能知晝夜、半月、月時、歲數，所作事業有不得成。」（大正7，378a4-10）

[^178]: 眾＋（生）【元】【明】。（大正25，681d，n.11）

[^179]: 《大般若波羅蜜多經》卷470〈76
眾德相品〉：「^佛聲任運能遍三千大千世界，若作意時即能遍滿無量無邊無數世界，然為利樂諸有情故，聲隨眾量不減不增。」（大正7，378a10-12）

[^180]: 上來已＝上已來【宋】【聖】【石】，＝從上已來【元】【明】。（大正25，681d，n.12）

[^181]: 〔品〕－【元】【明】。（大正25，681d，n.13）

[^182]: 《正觀》（6），p.212：《大智度論》卷86（大正25，665a23-b4）、卷87（大正25，674b12-18）、卷40（大正25，356a）。

[^183]: 中＝法【宋】【元】【明】【聖】。（大正25，681d，n.14）

[^184]: 悲＝愁【宋】【元】【明】【聖】。（大正25，681d，n.15）

[^185]: 〔貪〕－【宋】【元】【明】。（大正25，681d，n.16）

[^186]: 次復＝復次【宋】【元】【明】。（大正25，681d，n.17）

[^187]: 問＝門【聖】。（大正25，681d，n.18）

[^188]: 〔門〕－【宋】【元】【明】。（大正25，682d，n.1）

[^189]: （1）參見Lamotte（1944, p.264,
n.1）：《大智度論》卷14（大正25，166c）；《六度集經》（44經）（大正3，25a15-c7）；《僧伽羅剎所集經》（大正4，119a）；《大莊嚴論經》（63經）（大正4，320a），（65經）（大正4，325c）；《賢愚經》（12經）（大正4，359c-360b），《金剛般若波羅蜜經》（大正8，750b）；《大般涅槃經》卷31（大正12，551a-b）；《大方等大集經》卷50（大正13，330b）；《阿育王傳》卷5（大正50，119b）；《大唐西域記》卷3（大正51，882b）；《經律異相》卷8（大正53，40b-c）。

（2）本生：羼提比丘。（印順法師，《大智度論筆記》［H013］p.402）

[^190]: （是）＋三【石】。（大正25，682d，n.2）

[^191]: 倍＝位【聖】。（大正25，682d，n.3）

[^192]: 〔見〕－【宋】【元】【明】。（大正25，682d，n.4）

[^193]: 大赦：對全國已判罪犯普遍赦免或減刑。（《漢語大詞典》（二）p.1368）

[^194]: 及：1.追上，趕上。2
.至，到達。10.來得及。（《漢語大詞典》（一）p.635）

[^195]: 〔說〕－【宋】【元】【明】。（大正25，682d，n.5）

[^196]: 參見《維摩詰所說經》卷下〈11
菩薩行品〉（大正14，553b29-553c13）。

[^197]: 〔慈〕－【聖】。（大正25，682d，n.6）

[^198]: （1）參見《妙法蓮華經》卷6〈23
藥王菩薩本事品〉（大正9，53a5-54a12）。

（2）《法華經》：藥王燒身。（印順法師，《大智度論筆記》［H015］p.406）

[^199]: 緣＋（果報）【宋】【元】【明】。（大正25，682d，n.8）

[^200]: 有＝又【宋】【元】【明】。（大正25，682d，n.12）

[^201]: 《正觀》（6），p.212：《大智度論》卷4（大正25，91a20-b5）。又參見《大智度論》卷2（大正25，70b19-29）、卷25（大正25，244c-245a）。

[^202]: 故＝果【宋】【元】【明】。（大正25，683d，n.1）

[^203]: 〔為〕－【聖】。（大正25，683d，n.3）

[^204]: （1）〔法身大〕－【聖】。（大正25，683d，n.4）

（2）〔大〕－【石】。（大正25，683d，n.5）

[^205]: 「四念處」等三十七道品，參見《大智度論》卷19〈1
序品〉（大正25，198c10-202b22）。

[^206]: 〔則〕－【宋】【元】【明】。（大正25，683d，n.6）

[^207]: 〔非處〕－【聖】。（大正25，683d，n.7）

[^208]: 〔者〕－【宋】【元】【明】。（大正25，683d，n.8）

[^209]: 〔力〕－【宋】【元】【明】。（大正25，683d，n.9）

[^210]: 〔而〕－【宋】【元】【明】。（大正25，683d，n.10）

[^211]: 作＝行【石】。（大正25，683d，n.11）

[^212]: 欲＝故【宋】【元】【明】。（大正25，683d，n.12）

[^213]: 瘡＝創【聖】【石】。（大正25，683d，n.14）

[^214]: 尚可得道，舍利弗不知而不度。（印順法師，《大智度論筆記》［H027］p.421）

[^215]: 利鈍根＝根利鈍【宋】【元】【明】。（大正25，683d，n.18）

[^216]: 七種道，即上所言「三惡道并人、天、阿修羅、涅槃道」。

參見《大智度論》卷88〈78
四攝品〉：「^佛既知眾生二種性已，知其果報，善道、惡道種種差別。惡性者墮三惡道；善性者有四種道：人、天、阿修羅、涅槃道。」（大正25，683c2-4）

[^217]: 《正觀》（6），p.212：《大智度論》卷29（大正25，274b26-c4）。

[^218]: 現＋（相）【宋】【元】【明】。（大正25，684d，n.2）

[^219]: 又＝入【明】。（大正25，684d，n.3）

[^220]: 爪＝抓【宋】【宮】，＝瓜【明】，＝扴【石】。（大正25，684d，n.4）

[^221]: 案：「彌帝[肄-聿+(入/米)]力利」，或作「彌帝隸尸利」。參見印順法師，《大智度論》（標點本），p.3320校勘：原「力」乃「尸」字之誤。

[^222]: 腫＝朣【明】。（大正25，684d，n.5）

[^223]: 〔好〕－【宋】【元】【明】【宮】【聖】【石】。（大正25，684d，n.7）

[^224]: 密＝蜜【宋】【元】【明】【宮】。（大正25，684d，n.9）

[^225]: （1）參見《大寶積經》卷10〈3
密迹金剛力士會〉（大正11，53b24-c5）。

（2）密迹經：現金色等光。（印順法師，《大智度論筆記》［H016］p.407）

[^226]: [骨*專]＝膊【宋】【元】【明】【宮】。（大正25，684d，n.10）

[^227]: 三十二相之「肩圓好」（No.21）。

[^228]: （1）三十二相之「頂髻肉成」（No.32）。

（2）髻（ㄐㄧˋ）：1.在頭頂或腦後盤成各種形狀的髮髻。（《漢語大詞典》（十二），p.739）

[^229]: 髀（ㄅㄧˋ）：1.大腿骨。2.指股部，大腿。（《漢語大詞典》（十二），p.408）

[^230]: （1）三十二相之「足下二輪相」（No.2）。

（2）《大智度論》卷4〈1
序品〉：「^二者、足下二輪相：千輻輞轂，三事具足，自然成就，不待人工，諸天工師毘首羯磨，不能化作如是妙相。」（大正25，90a29-b2）

[^231]: 三十二相之「手足指長勝於餘人」（No.3），八十隨好之「指長纖圓」（No.14）。

[^232]: 八十隨好之「鼻直高好」（No.2）。

[^233]: 三十二相之「舌大、軟、薄，能覆面至耳髮際」（No.27）。

[^234]: 〔相〕－【宋】【元】【明】【宮】。（大正25，684d，n.13）

[^235]: 好＋（釋第七六品訖第七十七品上）【聖】。（大正25，684d，n.14）