 ^lun-081-1

問曰：何以但一波羅蜜為主[^57]？ ^lun-081-2

答曰： ^lun-081-3

行因緣次第應[^58]爾。 ^lun-081-4

菩薩有二種[^59]：在家、出家。 ^lun-081-5

在家菩薩福德因緣故大富，大富故求佛道因緣。行諸波羅蜜，宜先行布施。 ^lun-081-6

何以故？既有財物，又知罪福，兼有慈悲心於眾生故，宜先行布施；隨次第因緣，行諸波羅蜜。 ^lun-081-7

出家菩薩以無財故，次第宜持戒、忍辱、禪定。次第[^60]所宜故名為主。除財施，餘波羅蜜皆（628c）出家人所宜行。[^61] ^lun-081-8

菩薩以羼提波羅蜜為主，作是願：「若人來截割[^62]身體，不應生瞋心；我今行菩薩道，應具足諸波羅蜜。」 ^lun-081-9

諸波羅蜜中，檀波羅蜜最在初；於檀中，所重惜者，無過於身，能以施人，不惜不瞋──能具足忍辱波羅蜜攝取檀。 ^lun-081-10

菩薩住忍辱中，布施眾生衣食等諸物，盡給與；受者逆罵、打害菩薩，破其施、忍；菩薩作是念：「我不應為虛誑身故毀波羅蜜道，我應布施，不應生惡心，不以小惡因緣故而生廢[^63]退。」 ^lun-081-11

是菩薩命未盡間，增益施心；若命終時，二波羅蜜力故，即生好處，續行布施。 ^lun-081-12

「取尸羅波羅蜜」者。 ^lun-081-13

問曰：住忍辱時不為惡即是戒，何以故更說「住忍取戒波羅蜜」？應當住戒攝忍！ ^lun-081-14

答曰： ^lun-081-15

此中說相，不說次第相生。雖和合而各各有相；若次第法，應先戒後忍。 ^lun-081-16

「戒」名不奪他命，「忍」名不自惜命；是故於忍辱中別說戒相。 ^lun-081-17

復次，「忍」名自攝其心，不起瞋恚。 ^lun-081-18

持戒有二種：一者、不惱眾生，二者、自為，生[^64]禪定根本故。[^65] ^lun-081-19

有菩薩行忍辱，未[^66]受持戒法，但以畏罪故忍辱，未能深憐愍眾生。是人或從師聞，或自思惟：「持戒是佛道因緣，不嬈眾生；我今已能忍辱，則行此事易。」是名說「忍辱能取尸羅波羅蜜」。 ^lun-081-20

復次，忍辱是心數法，持戒是色法。 ^lun-081-21

持戒名心生、口說、受持；忍辱但是心生，非受持法。 ^lun-081-22

復次，身、口清淨名持戒；意清淨名忍辱。 ^lun-081-23

問曰：禪、智波羅蜜亦是心清淨法，何以但說忍辱？ ^lun-081-24

答曰：禪、智力大故不說；持戒時心未能清淨，須忍（629a）辱守心故。 ^lun-081-25

此經中自說因緣：「有菩薩大功德、智慧、利根，於現在佛所發心行諸波羅蜜，是故世世增益，乃至阿耨多羅三藐三菩提，不墮惡處。」 ^lun-081-26

為是菩薩故說：「從初發心乃至坐道場，不生瞋心奪眾生命，亦不著二乘。」皆是二波羅蜜功德故。 ^lun-081-27

離三種心[^67]，迴向阿耨多羅三藐三菩提。 ^lun-081-28

「三心」者，無人、無法、無迴向處[^68]──無有我心、顛倒心。 ^lun-081-29

「取毘梨耶波羅蜜」者， ^lun-081-30

若自集功德、若度眾生，發心不懈，乃至成辦其事；若有遮道因緣，心不沒、不退，能堪受眾苦，不以久遠勤苦為難。 ^lun-081-31

如經中說：「是菩薩乃至過千萬由旬，乃至不得一人令入實法得涅槃，是時心亦不[^69]愁；若[^70]得一人令持五戒等，爾時心歡喜。」不作是念：「我過此無量國土，正[^71]得此一人，以為愁苦。」 ^lun-081-32

何以故？一人相即是一切人相，一切人相即是一人相，是諸法相不二故。 ^lun-081-33

「取禪波羅蜜」者，是菩薩忍辱力故，其心調柔；心調柔故，易得禪定；於禪定中，得慈、悲等諸清淨心、心數法，皆以是不著心迴向阿耨多羅三藐三菩提。 ^lun-081-34

「取般若波羅蜜」者， ^lun-081-35

菩薩住眾生忍中，忍一切眾生加惡事，行大慈悲，是故得大福德；得大福德故，心柔軟；心柔軟故，易得法忍──所謂一切畢竟無生；住是法忍中，觀一切法空相、離相、無盡、寂滅相，如涅槃相。 ^lun-081-36

爾時，還增長眾生忍──如是畢竟空中誰有罵者？誰有害者？ ^lun-081-37

爾時，具足二忍故，不見三事：忍法、忍者、忍處。 ^lun-081-38

如是不戲論一切法故，能見一切法空寂滅相如涅（629b）槃。 ^lun-081-39

本願求佛道、不著是畢竟空法故，乃至未坐道場不證實際；坐道場已，具足[^72]佛法；得佛道，轉法輪，隨意利益眾生──皆是般若波羅蜜力。 ^lun-081-40

「住毘梨耶波羅蜜取檀波羅蜜」者， ^lun-081-41

菩薩初用精進門入諸波羅蜜中，勤行五波羅蜜，身心精進，不休不息。精進更無異體。 ^lun-081-42

住是精進中，不畏阿鼻泥梨[^73]苦，何況餘苦！ ^lun-081-43

菩薩亦知一切法畢竟空；從畢竟空出，以慈悲心故，還起善業，不取涅槃，是精進力。 ^lun-081-44

菩薩住精進中，應作是念：「我久久必應當得阿耨多羅三藐三菩提，不應不得。」 ^lun-081-45

`2343`是人過一由旬乃至百千由旬，以財、法二事施惠眾生；乃至過百千萬億國土，正使不得一人入三乘，菩薩心亦不悔、不沒，不作是念：「我爾所佛土而不得一人可度，云何可得度一切人？」 ^lun-081-46

過百千國土，或得一人可令行十善，不中入三乘；不以一人不得實相故，心懷輕悔。 ^lun-081-47

復作是念：「我今並使此人行十善道，漸以三乘而度脫之。」 ^lun-081-48

教十善已，復以財、法二施滿足眾生，持是功德迴向阿耨多羅三藐三菩提。 ^lun-081-49

身、心精進，過無數國，為眾生說法。 ^lun-081-50

問曰：一切布施皆以精進，何以但言此二施從精進生？ ^lun-081-51

答曰：雖一切施皆由精進生，此以多[^74]精進力生故。如經說：「過百千國土，以二施滿足眾生。」 ^lun-081-52

「取尸羅波羅蜜」者， ^lun-081-53

菩薩直[^75]行十善道，是名尸羅波羅蜜；或從忍辱等波羅蜜生。 ^lun-081-54

若菩薩從初發心乃至坐道場，捨十不善道，行四十種善道[^76]，不休不息，是名精進波羅（629c）蜜力。 ^lun-081-55

有人一種不能行，何況四種！ ^lun-081-56

亦以尸羅波羅蜜故，不生三界、不受二乘。 ^lun-081-57

眾生以懈怠煩惱心故，生三界中；厭惡生死故，捨佛道、取小乘──此皆是懈怠相。 ^lun-081-58

是故說「是菩薩不貪三界、不證二乘」。 ^lun-081-59

「取羼提波羅蜜」者。 ^lun-081-60

菩薩從初發心乃至坐道場，若人、若非人來割截身體持去；爾時，菩薩破我顛倒，善集[^77]畢竟空故，作是念：「此中無有割者、截者，是事皆是凡夫虛誑所[^78]見；我得大利，我知[^79]諸法實相時，能入涅槃，但為憐愍眾生故受身；眾生自來取去，我不應惜。」爾時，深入諸法實相──此中無有定相，眾生自生怖畏。 ^lun-081-61

以此功德與眾生共之，迴向阿耨多羅三藐三菩提。 ^lun-081-62

是中若有罵詈、打害、能忍者，是為「忍」； ^lun-081-63

歡喜不退，是為「精進」。 ^lun-081-64

是二法，或從精進生忍辱，或從忍辱生精進──今從精進生忍辱。 ^lun-081-65

「取禪波羅蜜」者， ^lun-081-66

有人自然得禪定，如劫盡時；[^80] ^lun-081-67

或有退得[^81]、生得；或上地生下地得。[^82] ^lun-081-68

如是雖得禪定，不從精進生。 ^lun-081-69

有因大布施，破慳貪等五蓋，即得禪定； ^lun-081-70

或有人持戒清淨、修集忍辱故，因小厭心，便[^83]得禪定； ^lun-081-71

或有人大智慧力故，知欲界無常、虛誑、不淨，即得禪定──禪定雖亦虛誑，猶勝欲界。 ^lun-081-72

如是雖有精進，更因餘法得禪故，不名從精進生。 ^lun-081-73

有人不因五法為主，但日夜精進，經行坐禪，常與心鬪；以信等五力，深御[^84]五蓋，若心馳散，便攝[^85]令還，如與賊鬪，乃至流汗。如是等人得禪定，從精進生。 ^lun-081-74

或有菩薩鈍根，宿罪所覆，深著世樂，馳逸[^86]難制；如是人深（630a）加[^87]精進，爾乃得定。 ^lun-081-75

譬如有福德之人，安坐無事，福祿自至；薄福之人，勤設方便，鬪戰乃得。 ^lun-081-76

`2345`有福之人自然得者，名為「福德自至」； ^lun-081-77

方便戰鬪得者，名為「精進[^88]而得」。 ^lun-081-78

如是一切處雖有精進，多處受名。 ^lun-081-79

「取般若波羅蜜」者， ^lun-081-80

菩薩精進力故，得禪波羅蜜；得禪波羅蜜故，生菩薩神通力。 ^lun-081-81

二事因緣故[^89]，以神通力遍至十方，未具足功德欲令具足，又[^90]欲教化一切眾生。[^91] ^lun-081-82

除四波羅蜜[^92]所生般若，餘智慧多從精進生故，住精進為主取智慧。 ^lun-081-83

般若波羅蜜者，有二種：一者、觀諸法實相──於一切法中不見法相、不見非法相；二者、如所說行。[^93] ^lun-081-84

人有懈怠心故[^94]，不能行二事；精進力故，能具足行二事。 ^lun-081-85

「住禪波羅蜜為主，取五波羅蜜」者， ^lun-081-86

菩薩住禪波羅蜜中，心調柔不動，能觀察諸法實相；譬如密室然燈，光照明了──是名「住禪波羅蜜生智慧」。 ^lun-081-87

爾時，不惱一切眾生，又加憐愍──是名「甚深[^95]清淨持戒、忍辱」。 ^lun-081-88

以神通力變化財物，具足布施；又遣化人為一切說法；又菩薩從禪起，以清淨柔軟心為眾生說法──是名「布施」。 ^lun-081-89

因禪定力起神通，周至十方，導利一切而不懈息[^96]──是名「精進」；又因禪定令四波羅蜜增益──是名「禪定生精進」。 ^lun-081-90

餘義，如經廣說。 ^lun-081-91

「住般若波羅蜜為主，取五波羅蜜」者，如經中佛自廣說。 ^lun-081-92

問曰：佛雖廣說，其中猶有不解者，今當問：十八空中，何以[^97]不說四空[^98]？ ^lun-081-93

答曰： ^lun-081-94

第十四名「一切法空」；言「一切」者，法無不盡，是故不說。 ^lun-081-95

問曰：若爾者，但應說十四，何以有（630b）十八？ ^lun-081-96

答曰：彼中分別一切法相空，一切[^99]空皆總入[^100]十八空。此中為行者說──行者或行一空、二空乃至十四空，隨本所著多少故。 ^lun-081-97

有深著邪見者，以餘[^101]四空。所以者何？有法、無法等是外道邪見；是菩薩修慈悲，心柔軟[^102]故，不生如是有無見。 ^lun-081-98

復次，菩薩以十四空熏心故，於有無中了了不錯，是故不說後四空。 ^lun-081-99

問曰：何以故說「菩薩如諸佛無貪著心」，此說有何義？ ^lun-081-100

答曰：佛斷諸煩惱習不起，菩薩以般若力制令不起。今欲讚歎般若力故，結使雖未斷，與佛斷無異，令人知貴般若，般若力故。 ^lun-081-101

發心作是念：「此中無有法若生、若滅，若受罵詈割截等。」 ^lun-081-102

問曰：此即是「無生忍」，何以言「柔順忍」？ ^lun-081-103

答曰：此中說「破五眾和合假名眾生」，不能破法，是故經說「無生者滅者，無受罵`2347`詈[^103]者」。 ^lun-081-104

又是人破我，雖觀法空，未能深入，猶有著法愛故。 ^lun-081-105

如得無生忍法，而有慈愍眾生；柔順忍中亦有念法空。 ^lun-081-106

是二法中：一、處眾生不可得故，名眾生忍；二、於法不可得故，名為法忍。 ^lun-081-107

法忍者不妨眾生忍，眾生忍不妨法忍，但以深淺為別。[^104] ^lun-081-108

問曰：超越三昧[^105]，不得超二，又[^106]不從散心而入滅盡定，此中何以如是說？ ^lun-081-109

答曰：大小乘法異。不超二者，是小乘法中說；菩薩無量福德智慧、深入禪定力故，能隨意超越。如人力超[^107]躑[^108]，不過丈數[^109]；若以天力超之，無廣遠之難。 ^lun-081-110

又《阿毘曇》中皆為凡夫人、聲聞人說。菩薩則不然，智慧力故，入師子奮迅三昧，能於諸法得自（630c）在；般若力故，能隨意自在說諸法，應適眾生。 ^lun-081-111

復有菩薩多行般若波羅蜜，知諸法實相，安住不動法中，一切世間天及人無能難詰[^110]令傾[^111]動者。 ^lun-081-112

若得財物布施二種眾生：若施佛，若施眾生。 ^lun-081-113

以眾生空故，其心平等，不貴著諸佛、不輕賤眾生。 ^lun-081-114

若施貧賤人，輕賤故，福少；若施諸佛，貪著故，福不具足。 ^lun-081-115

若以金銀寶物及施草木，以法空故，亦等無異。 ^lun-081-116

斷諸分別一異等諸妄想，入不二[^112]法門布施，是名財施。 ^lun-081-117

法施亦如是，不貪貴有智能受法者，不輕無智不解法者。所以者何？佛法無量，不可說、不可思議故。 ^lun-081-118

若說布施等淺法，及說十二因緣、空、無相、無作──空、無相、無作等諸甚深法，等無異。何以故？是法皆入寂滅不戲論法中故。[^113] ^lun-081-119

如是等名「般若生布施」。 ^lun-081-120

復次，是菩薩於十方三世諸佛及弟子所修三種功德[^114]隨喜，皆與一切眾生共之，迴向阿耨多羅三藐三菩提；智慧力故，無所不施，能與眾生福德分。 ^lun-081-121

復有菩薩若布施時，生種種好心，拔出慳貪根本而行布施。慈心施故，滅諸瞋恚；`2349`見受者得樂，歡喜故，滅嫉妬心；恭敬心施受者故，破憍慢；了了信知布施果報故，破疑及無明；不得與者、受者定實故，破有無等餘邪見。 ^lun-081-122

觀受者如佛，觀物如阿耨多羅三藐三菩提相，觀己身從本已來畢竟空。 ^lun-081-123

若如是布施，不虛誑故，直至阿耨多羅三藐三菩提。 ^lun-081-124

如是等相，名「般若波羅蜜生檀波羅蜜」。 ^lun-081-125

復次，菩薩深入清淨般若波羅蜜故，非[^115]無眾生而能（631a）受持十善等諸戒；欲破殺生顛倒故有不殺生戒，非實相中有。 ^lun-081-126

復次，有人為百由旬眾生[^116]持戒不殺，有為一閻浮提眾生故持戒不殺──如是等為有量眾生持戒。 ^lun-081-127

或有一日持戒，或受五戒、十戒──如是等有量持戒。 ^lun-081-128

菩薩行般若，為無量國土一切眾生故持戒，不為一世、二世，如「如、虛空、法性、實際」住；以畢竟空相故，不取是戒相，不憎破戒，不著持戒。 ^lun-081-129

是名「菩薩般若波羅蜜生具足無分別戒[^117]」。 ^lun-081-130

忍辱有二種：一者、眾生忍，二者、法忍。 ^lun-081-131

菩薩深入般若波羅蜜故，得諸法忍，能信受無量佛法，心無是非分別。 ^lun-081-132

如是相，名「般若波羅蜜中生忍辱」。 ^lun-081-133

復有菩薩勤精進具足五波羅蜜故，行般若波羅蜜，得諸法實相，滅三業：身無所作，口無所說，心無所念。如人夢中沒在大海，動[^118]以手足求渡；覺已，夢心即息。是名「從般若波羅蜜中生第一精進」。 ^lun-081-134

如《持心經》中說：「^我得是精進故，於然燈[^119]佛得受記別[^120]。」[^121] ^lun-081-135

佛言：雖離智慧無禪定，[^122]多用智慧力得禪定，是故從智慧生禪定。[^123] ^lun-081-136

如《佛說辟支佛經》中，有一國王見二特[^124]牛[^125]婬欲故鬪死，即自覺悟：「我以財色故，征伐他國，與此何異！」即捨離五欲，得禪定，成辟支佛。[^126] ^lun-081-137

菩薩亦如是，少多[^127]因緣能厭患五欲，籌量：「五欲樂、禪樂[^128]，相去懸遠，我豈可以五欲少樂而棄禪定樂？禪定樂者，福德清淨，遍身受樂。」 ^lun-081-138

如是等，從分別智慧生禪定。 ^lun-081-139

禪定義，如經中說。 ^lun-081-140

復次，是菩薩於無量劫為佛道故種善根，離欲（631b）故於諸禪定得自在，深入如、法性、實際；精進、方便、慈悲力故，出於甚深法，還修功德。 ^lun-081-141

是人勝[^130]伏其心，一念中能行六波羅蜜，所謂── ^lun-081-142

菩薩布施時，如法捨財，是為檀波羅蜜； ^lun-081-143

安住十善道中布施，不向二乘，是為尸羅波羅蜜； ^lun-081-144

若慳貪等諸煩惱及魔人民來，不能動心，是名羼提波羅蜜； ^lun-081-145

布施時[^131]，身心精進、不休不息，是名精進波羅蜜； ^lun-081-146

攝心在布施，不令散亂，無疑無悔，正向阿耨多羅三藐三菩提，是名禪波羅蜜； ^lun-081-147

布施時，與者、受者、財物不可得，不如邪見取相、妄見一定相；如諸佛賢聖觀物相`2351`──受者、與者[^132]及迴向處相。法施時亦如是──是名般若波羅蜜。 ^lun-081-148

菩薩盡受諸戒，善心起正語、正業、三種律儀──戒律儀、禪定律儀、無漏律儀；住是戒中，施一切眾生無畏[^133]。 ^lun-081-149

是名檀波羅蜜。 ^lun-081-150

婬欲、瞋恚等諸煩惱欲破戒，能制、能忍。 ^lun-081-151

復次，人來罵詈打害，畏破戒故，忍而不報；又復飢渴寒熱諸苦所逼，為持戒故，如是等悉皆能忍。 ^lun-081-152

是名羼提波羅蜜。 ^lun-081-153

分別諸戒相輕重、有殘無殘[^134]、因緣本末、或遮或聽等，是心精進； ^lun-081-154

能如戒法行，有犯則下意[^135]懺除，是名身精進。 ^lun-081-155

以是持戒、精進，不求天王、人王，乃至不求小乘涅槃，但為戒是菩薩道住處故──持戒能修集五波羅蜜。 ^lun-081-156

是名精進波羅蜜。 ^lun-081-157

菩薩若持戒清淨，不離禪定。何以故？持戒清淨，破諸煩惱力，心則調伏。 ^lun-081-158

譬如老奪[^136]壯力，死來易[^137]壞。行者不得禪定故，念五欲，生五蓋，侵害持戒。 ^lun-081-159

是故為戒堅牢故，求禪定樂。 ^lun-081-160

「禪定」者，攝諸心、（631c）心數法一處和合，名為「禪定」。 ^lun-081-161

行者能除惡身口破戒業，次除三惡覺觀；然後除三細覺觀，所謂國土、親里、不`2352`死。[^138]如是除已，即得禪定。 ^lun-081-162

是名禪波羅蜜。 ^lun-081-163

持戒時，知戒能生如是今世、後世功[^139]德果報，是名智慧。 ^lun-081-164

復次，愛戒[^140]、持戒、破戒者──三事不可得，是名智慧。 ^lun-081-165

人有三種：下人破戒，中人著戒，上人不著戒。 ^lun-081-166

是菩薩思惟：若我憎破戒及破戒者、愛[^141]戒及持戒者，而生愛、恚，則還受罪業因緣；譬如象浴洗已，還以土坌[^142]，是故不應生憎、愛。 ^lun-081-167

復次，一切法皆屬因緣、無自在者，諸善法皆因惡生；若因惡生，云何可著？惡是善因，云何可憎？ ^lun-081-168

如是思惟，直入諸法實相──觀持戒、破戒皆從因緣生，從因緣生故無自性，無自性故畢竟空，畢竟空故不著。 ^lun-081-169

是名般若波羅蜜。 ^lun-081-170

菩薩行忍辱時，作是念：「若眾生來割截我身，我即布施，不令眾生得劫盜之罪。」 ^lun-081-171

或修忍時，因忍說法，種種因緣分別世間、涅槃，令眾生住六波羅蜜中。 ^lun-081-172

得眾生忍，能以身施──是名財施； ^lun-081-173

得法忍，深入諸法，為眾生說──是為法施。 ^lun-081-174

是二施從二忍生，故名檀波羅蜜。 ^lun-081-175

`2353`$（二）忍度攝戒 ^lun-081-176

菩薩行忍辱時，不惜身命為忍辱，何況惱眾生而破戒！是故因忍持戒，憐愍一切眾生欲度脫之。 ^lun-081-177

持戒名「一切諸善法安立住處」。 ^lun-081-178

是名尸羅波羅蜜。 ^lun-081-179

菩薩於忍中，身心勤行四波羅蜜──是名精進。 ^lun-081-180

於忍中，心調柔、不著五欲，攝心一處；我於一切眾生能忍如地──是名禪波羅蜜。 ^lun-081-181

菩薩知忍辱果報──相好嚴身等。 ^lun-081-182

菩薩修忍，能障諸煩（632a）惱，能忍眾生過惡，能忍受一切深法，後[^143]得諸法實相；是時，行者心中得是無生法忍，即是般若波羅蜜。 ^lun-081-183

菩薩住精進生諸波羅蜜。 ^lun-081-184

精進雖是一切善根本，離精進則無善法可得，但以精進力多生五波羅蜜故，名「精進生」。 ^lun-081-185

菩薩常行三種施未曾捨廢[^144]：財施、法施、無畏施──是名檀波羅蜜。 ^lun-081-186

菩薩善身口正業，直向佛道，不貪二乘──是名尸羅波羅蜜。 ^lun-081-187

勤行精進，時有人來毀壞菩薩道，能忍不動──是名羼提波羅蜜。 ^lun-081-188

菩薩雖行種種餘法，心不散亂，一心念薩婆若──是名禪波羅蜜。 ^lun-081-189

有二種精進：一、動相，身、心勤行；二、滅一切戲論故，身、心不動。 ^lun-081-190

菩薩雖勤行動精進，亦不離不動精進──不動精進不離般若波羅蜜。 ^lun-081-191

菩薩入禪定，慈悲心力故，施一切眾生無畏；或禪定力故，變化寶物如須彌山充滿一切，雨眾華香等供養諸佛，及施貧窮眾生衣服、飲食等；或入禪定中為十方眾生說法──是名檀波羅蜜。 ^lun-081-192

此中隨禪定行身口善業，及離聲聞、辟支佛心──是名尸羅波羅蜜。 ^lun-081-193

菩薩入禪定，得清淨柔軟樂，能不著禪味；禪定力故，能深入諸法空，能忍受是法，心不疑悔──是名羼提波羅蜜。 ^lun-081-194

菩薩忍辱時，欲起諸三昧：超越三昧、師子奮迅三昧等無量諸菩薩三昧，不休不息──`2354`是名精進波羅蜜。 ^lun-081-195

菩薩禪定力故，心清淨不動，能入諸法實相──諸法實相即是般若波羅蜜。 ^lun-081-196

菩薩行般若波羅蜜， ^lun-081-197

能觀三種布施相，如阿耨多羅三藐三菩提，滅諸非有非無等戲論──是名無量（632b）無盡般若中檀波羅蜜。 ^lun-081-198

身、口業隨般若行，得般若故，能牢固清淨持戒──是名尸羅波羅蜜。 ^lun-081-199

住般若心中，眾生忍、法忍轉深、清淨──是名羼提波羅蜜。 ^lun-081-200

行般若菩薩身心清淨，得不動精進，觀動精進如幻、如夢；得不動精進故，不入涅槃──是名精進波羅蜜。 ^lun-081-201

菩薩行是無礙般若故，雖常入禪定，得般若波羅蜜力故，不起[^145]於禪而能度眾生──是名禪波羅蜜。 ^lun-081-202

如是等菩薩利智慧故，一心中一時能具足六波羅蜜。[^146] ^lun-081-203

---

[^1]: （大智度......一）十八字＝（大智度論卷八十一釋第六十八品下攝五品）十八字【宋】，＝（大智度論卷第八十一釋第六十八品下攝五品）十九字【宮】，＝（大智度論卷八十一釋攝五品第六十八下）十七字【元】，＝（大智度論卷八十一釋六度相攝品第六十八之下有本作攝五品）二十六字【明】，＝（大智度經論卷第八十一釋第六十七品下）十七字【聖】。（大正25，626d，n.1）
[^2]: 〔坐〕－【宋】【元】【明】【宮】。（大正25，626d，n.3）
[^3]: 〔不〕－【石】。（大正25，626d，n.4）
[^4]: 《大智度論疏》卷24： ^「三種心不生」已下，所以上明二心，今云三種者，為作增數辯之。所以如此，在於上意亦非無三也。（卍新續藏46，915a20-21）
[^5]: 旬＝延【宮】【聖】。（大正25，626d，n.5）
[^6]: 世界＝國土【石】下同（大正25，626d，n.6）
[^7]: 《大般若波羅蜜多經》卷459〈67 相攝品〉： ^善現！若菩薩摩訶薩安住安忍波羅蜜多，發起勇猛增上精進，常作是念：「若一有情在一踰繕那外，或十、或百乃至無量踰繕那外，或在一世界外，或十、或百乃至無量諸世界外，應可度者我必當往方便教化，令其受持或八學處、或五、或十、或具學處，或令安住淨觀、種姓、第八、預流、一來、不還、阿羅漢果、獨覺菩提，或令安住諸菩薩地，乃至無上正等菩提，尚不辭勞，況為教化無量無數無邊有情，皆令獲得利益安樂而當懈倦！」復持如是精進善根，以無所得而為方便，與諸有情同共迴向一切智智，於迴向時無二心轉，謂誰迴向？何所迴向？善現！是為菩薩摩訶薩安住安忍波羅蜜多攝取精進波羅蜜多。（大正7，318a2-15）
[^8]: 另參見《大智度論》卷17〈1 序品〉（大正25，186a4-186b23）、卷20〈1 序品〉（212a16-20）。
[^9]: 支＝枝【宋】【宮】【聖】【石】。（大正25，626d，n.7）
[^10]: 《大般若波羅蜜多經》卷459〈67 相攝品〉：「^善現！若菩薩摩訶薩安住安忍波羅蜜多，攝心不亂、離欲惡不善法，有尋有伺，離生喜樂，入初靜慮，廣說乃至入滅想受定，是諸定中隨所生起心、心所法及諸善根一切合集，以無所得而為方便，與諸有情同共迴向一切智智，於迴向時無二心轉，謂誰迴向？何所迴向？善現！是為菩薩摩訶薩安住安忍波羅蜜多攝取靜慮波羅蜜多。」（大正7，318a16-23）
[^11]: 〔滅〕－【宮】。（大正25，626d，n.8）
[^12]: 不＝以【宮】。（大正25，626d，n.9）
[^13]: 《大般若波羅蜜多經》卷459〈67 相攝品〉：「^善現！若菩薩摩訶薩安住安忍波羅蜜多，於諸法中住循法觀，雖以遠離行相，或以寂靜行相，或以無盡行相、或以永滅行相觀一切法，而於寂靜能不作證，乃至能坐妙菩提座，證得無上正等菩提，從此座起轉妙法輪，利益安樂諸有情眾。復持如是妙慧善根，以無所得而為方便，與諸有情同共迴向一切智智，於迴向時無二心轉，謂誰迴向？何所迴向？善現！是為菩薩摩訶薩安住安忍波羅蜜多攝取般若波羅蜜多。」（大正7，318a23-b4）
[^14]: （1）怠＝息【宋】【元】【明】【宮】【聖】【石】。（大正25，626d，n.10） （2）《摩訶般若波羅蜜經》卷20〈68 攝五品〉：「^身心精進，不懈不息。」（大正8，366b12） （3）《大正藏》原作「怠」，今依《摩訶般若波羅蜜經》及《高麗藏》作「息」（第14冊，1187a6）。
[^15]: 〔若過十世界〕－【宋】【元】【明】【宮】【聖】【石】。（大正25，626d，n.11）
[^16]: 〔能〕－【宋】【元】【明】【宮】【聖】【石】。（大正25，626d，n.12）
[^17]: 《大般若波羅蜜多經》卷459〈67 相攝品〉： ^佛告善現：「若菩薩摩訶薩安住精進波羅蜜多，身心精進曾無懈息，求諸善法亦無厭倦，每作是念：『我必應得一切智智，不應不得。』是菩薩摩訶薩為欲利樂一切有情，常發誓願：『若一有情在一踰繕那外，或十、或百乃至無量踰繕那外；或在一世界外，或十、或百乃至無量諸世界外，應可度者，我必當往方便教化，或令住聲聞乘，或令住獨覺乘，或令住無上乘，或令受行十善業道。如是皆以法施、財施而充足之，方便引攝。』復持如是布施善根，以無所得而為方便，與諸有情同共迴向一切智智，於迴向時無二心轉，謂誰迴向？何所迴向？善現！是為菩薩摩訶薩安住精進波羅蜜多攝取布施波羅蜜多。」（大正7，318b6-20）
[^18]: 住＝行【宮】【聖】【石】。（大正25，626d，n.13）
[^19]: 《大般若波羅蜜多經》卷459〈67 相攝品〉： ^善現！若菩薩摩訶薩安住精進波羅蜜多，從初發心乃至安坐妙菩提座，於其中間人非人等競來惱觸，或復斫刺、斷割支節，隨意持去，菩薩爾時不作是念：「誰斫刺我？誰斷割我？誰復持去？」但作是念：「我今獲得廣大善利，彼諸有情為益我故，來割截我身分支節，然我本為一切有情而受此身，彼來自取己所有物而成我事。」菩薩如是審諦思惟諸法實相而修安忍，持此安忍波羅蜜多，不求聲聞、獨覺等地，以無所得而為方便，與諸有情同共迴向一切智智，於迴向時無二心轉，謂誰迴向？何所迴向？善現！是為菩薩摩訶薩安住精進波羅蜜多攝取安忍波羅蜜多。（大正7，318c1-14）
[^20]: 〔心〕－【宋】【元】【明】【宮】。（大正25，626d，n.14）
[^21]: 土＝國【石】。（大正25，626d，n.15）
[^22]: 《大般若波羅蜜多經》卷459〈67 相攝品〉：「^善現！若菩薩摩訶薩安住精進波羅蜜多，勤修諸定，謂離欲惡不善法，有尋有伺，離生喜樂，入初靜慮，廣說乃至入第四靜慮；於諸有情起與樂想，作意入慈無量，廣說乃至入捨無量；於諸色中起厭麁想，作意入空無邊處定，廣說乃至入滅想受定。是菩薩摩訶薩雖修如是靜慮、無量、無色、滅定，而不攝取彼異熟果，但隨有情應可受化，作利樂處而於中生；既生彼已，用四攝事而攝取之，方便安立，令於布施乃至般若波羅蜜多精勤修學。是菩薩摩訶薩依諸靜慮起勝神通，從一佛國往一佛國，親近供養諸佛世尊，請問甚深諸法性相，精勤引發殊勝善根。持此善根以無所得而為方便，與諸有情同共迴向一切智智，於迴向時無二心轉，謂誰迴向？何所迴向？善現，是為菩薩摩訶薩安住精進波羅蜜多攝取靜慮波羅蜜多。」（大正7，318c14-319a2）
[^23]: 〔不〕－【宋】【元】【明】【宮】。（大正25，627d，n.1）
[^24]: 〔一切〕－【宋】【元】【明】【宮】。（大正25，627d，n.2）
[^25]: （1）《放光般若經》卷15〈69 六度相攝品〉： ^佛言：「菩薩精進，不見五波羅蜜，亦不以相見，亦不以事見，亦不見三十七品，乃至薩云然亦無所見。亦不見諸法，亦不以事見，亦不以相見，亦不為法作巢窟，所語如所作。亦無有二。是為菩薩住於精進攝取般若波羅蜜。」（大正8，107c27-108a3） （2）《大般若波羅蜜多經》卷459〈67 相攝品〉：「^善現！若菩薩摩訶薩安住精進波羅蜜多，不見布施波羅蜜多乃至般若波羅蜜多若名、若事、若性、若相，不見四念住乃至八聖道支若名、若事、若性、若相，......不見一切智智若名、若事、若性、若相，如是乃至不見一切法若名、若事、若性、若相，於諸法中不起想念，無所執著，如說能作。復以如是所集善根，以無所得而為方便，與諸有情同共迴向一切智智，於迴向時無二心轉，謂誰迴向？何所迴向？善現！是為菩薩摩訶薩安住精進波羅蜜多攝取般若波羅蜜多。」（大正7，319a3-b2）
[^26]: 〔入〕－【宋】【元】【明】【聖】。（大正25，627d，n.3）
[^27]: 他＝人【石】。（大正25，627d，n.4）
[^28]: 修行＝行修【石】。（大正25，627d，n.5）
[^29]: 關於「五通」，另見《大智度論》卷5〈1 序品〉（大正25，97c21-98b10）、卷40〈4 往生品〉（大正25，351b2-352a9）。
[^30]: 世界＝國【石】。（大正25，627d，n.7）
[^31]: 世界＝國土【石】。（大正25，627d，n.8）
[^32]: （1）《放光般若經》卷15〈69 六度相攝品〉： ^佛言：「菩薩以四禪趣禪，趣禪之德便得無量之變化。以天耳徹聞二聲，意知眾生念，自識無數生死之事，以天眼見眾生所得報應隨行善惡；住五神通，從一佛國至一佛國，禮敬供養殖諸善本，淨佛國土、教化眾生。持是功德共與眾生，為阿耨多羅三耶三菩，不為二地。是為菩薩住禪攝取惟逮波羅蜜。」（大正8，108a23-29） （2）《摩訶般若波羅蜜經》卷20〈68 攝五品〉： ^佛言：「菩薩住禪那波羅蜜，離欲、離惡不善法，有覺有觀，離生喜樂，入初禪......第二、第三、第四禪；是諸禪及支不^※^取相，生種種神通，履水如地、入地如水，如先說。天耳聞二種聲：若天、若人。知他心：若攝心、若亂心，乃至有上心、無上心。憶種種宿命，如先說。以天眼淨過人眼，見眾生乃至如業受報，如先說。菩薩住是五神通，從一佛國至一佛國，親近供養諸佛、種善根，成就眾生、淨佛國土。持是功德與眾生共之，迴向阿耨多羅三藐三菩提。是為菩薩住禪那波羅蜜取毘梨耶波羅蜜。」（大正8，367a28-b11） ※〔不〕－【宋】【元】【明】【宮】【聖】。（大正8，367d，n.5） （3）《大般若波羅蜜多經》卷459〈67 相攝品〉：「^善現！若菩薩摩訶薩安住靜慮波羅蜜多，發勤精進，離欲惡不善法，有尋有伺，離生喜樂，入初靜慮具足住；尋伺寂靜，住內等淨，心一趣性，無尋無伺，定生喜樂，入第二靜慮具足住；離喜住捨，具念正知，領身受樂，聖者於中能說能捨，具念樂住，入第三靜慮具足住；斷樂斷苦，先喜憂沒，不苦不樂，捨念清淨，入第四靜慮具足住。菩薩如是修一切種靜慮、解脫、等持、等至，於中皆能不取其相，發起種種神境智通，能作無邊大神變事。或復發起天耳智通，明了清淨過人天耳，能如實聞十方世界情、非情類種種音聲。或復發起他心智通，能如實知十方世界他有情眾心、心所法。或復發起宿住智通，如實念知十方世界無量有情諸宿住事。或復發起天眼智通，明了清淨過人天眼，能如實見十方世界有情、無情種種色像，乃至業果皆如實知。是菩薩摩訶薩安住此五殊勝神通，從一佛國趣一佛國，親近供養諸佛世尊，請問如來甚深法義，廣植無量微妙善根，成熟有情、嚴淨佛土，勤修種種菩薩勝行。持此善根不求聲聞、獨覺等地，但無所得而為方便，與諸有情同共迴向一切智智，於迴向時無二心轉，謂誰迴向？何所迴向？善現！是為菩薩摩訶薩安住靜慮波羅蜜多攝取精進波羅蜜多。」（大正7，319c12-320a8）
[^33]: 應＋（觀）【石】。（大正25，627d，n.9）
[^34]: 《大般若波羅蜜多經》卷459〈67 相攝品〉：「^善現！若菩薩摩訶薩安住靜慮波羅蜜多，觀色、受、想、行、識不可得，......觀布施波羅蜜多乃至般若波羅蜜多不可得，......觀一切智智不可得，觀有為界不可得，觀無為界不可得。 如是菩薩觀一切法不可得故無作，無作故無造，無造故無生，無生故無滅，無滅故無取，無取故畢竟清淨常住無變。所以者何？以一切法若佛出世若不出世，安住法性、法界、法住，無生無滅常無變異。是菩薩摩訶薩心常無亂，恒時安住一切智智相應作意，如實觀察一切法性都無所有。復持如是所集善根，以無所得而為方便，與諸有情同共迴向一切智智，於迴向時無二心轉，謂誰迴向？何所迴向？善現！是為菩薩摩訶薩安住靜慮波羅蜜多攝取般若波羅蜜多。」（大正7，320a8-b14）
[^35]: （1）十四空，見《摩訶般若波羅蜜經》卷12〈42 歎淨品〉：「^內空、外空、內外空、空空、大空、第一義空、有為空、無為空、畢竟空、無始空、散空、性空、諸法空、自相空故。」（大正8，307 c15-17） 十八空，見《摩訶般若波羅蜜經》卷1〈1 序品〉：「^內空、外空、內外空、空空、大空、第一義空、有為空、無為空、畢竟空、無始空、散空、性空、自相空、諸法空、不可得空、無法空、有法空、無法有法空。」（大正8，219c9-12） （2）《大智度論疏》卷24： ^「住是十四空」已下，亦應云十八，但聖人說法，但為益物而已。今者此中說十四空，始從內空，至一切法空，於事為足，更不須，故但云十四也。（卍新續藏46，915b8-10） （3）十四空。（印順法師，《大智度論筆記》〔E005〕，p.295）
[^36]: 性＋（不得）【石】。（大正25，627d，n.10）
[^37]: 從初發意至坐道場，無妄分別。（印順法師，《大智度論筆記》［E023］p.322）
[^38]: 《大般若波羅蜜多經》卷459〈67 相攝品〉：「^是菩薩摩訶薩安住般若波羅蜜多，於諸有情所有布施若食、若飲，及餘資具皆觀為空。若能施、若所施、若施福、若施果，如是一切亦觀為空。 菩薩爾時由住空觀，貪著、慳悋無容得起。所以者何？是菩薩摩訶薩修行般若波羅蜜多，從初發心乃至安坐妙菩提座，如是分別皆不得起。如諸如來、應、正等覺無時暫起著心、慳心，此菩薩摩訶薩亦復如是，行深般若波羅蜜多，著心、慳心皆永不起。當知般若波羅蜜多是諸菩薩摩訶薩師，能令菩薩摩訶薩眾不起一切妄想分別，所行布施皆無染著。」（大正7，321a2-13）
[^39]: 〔生〕－【宋】【元】【明】【宮】。（大正25，627d，n.13）
[^40]: 戒＋（因緣）【元】【明】。（大正25，627d，n.14）
[^41]: 《大般若波羅蜜多經》卷459〈67 相攝品〉： ^善現，若菩薩摩訶薩安住般若波羅蜜多起隨順忍，得此忍已，常作是念：「一切法中無有一法若起若滅、若生若老、若病若死，若能罵者、若受罵者，若能謗者、若受謗者，若能割截、斫刺、打縛、惱觸、加害，若所割截、斫刺、打縛、惱觸、加害，如是一切性相皆空，不應於中妄想分別。」（大正7，321b3-10）
[^42]: 受＋（諸）【宋】【元】【明】【宮】。（大正25，627d，n.17）
[^43]: 《大般若波羅蜜多經》卷459〈67 相攝品〉： ^是菩薩摩訶薩得此忍故，從初發心乃至安坐妙菩提座，於其中間假使一切有情之類皆來訶毀、誹謗、凌辱，以諸刀杖瓦石塊等損害、打擲、割截、斫刺，乃至分解身諸支節。爾時菩薩心無變異，但作是念：「深可怪哉！諸法性中都無訶毀、誹謗、凌辱、加害等事，而諸有情妄想分別執為實有，發起種種煩惱惡業，現在當來受諸劇苦。」（大正7，321b10-17）
[^44]: （1）參見《大智度論》卷31〈1 序品〉：「^有為性三相：生、住、滅，無為性亦三相：不生、不住、不滅。有為性尚空，何況有為法！無為性尚空，何況無為法！以是種種因緣，性不可得，名為性空。」（大正25，293a21-24） （2）另參見《大智度論》卷89〈78 四攝品〉（大正25，686a18-b20）。
[^45]: 《大般若波羅蜜多經》卷459〈67 相攝品〉：「^善現！若菩薩摩訶薩安住般若波羅蜜多，為諸有情宣說正法，令住布施波羅蜜多乃至般若波羅蜜多，或令住四念住乃至八聖道支，或令得預流果乃至阿羅漢果，或令得獨覺菩提，或令得一切智智。是菩薩摩訶薩雖為此事，而不住有為界亦不住無為界，復持如是所集善根，以無所得而為方便，與諸有情同共迴向一切智智，於迴向時無二心轉，謂誰迴向？何所迴向？善現！是為菩薩摩訶薩安住般若波羅蜜多攝取精進波羅蜜多。」（大正7，321b22-c3）
[^46]: 參見《大智度論》卷21〈1 序品〉（大正25，215a7-216c22）、卷44〈12 句義品〉（大正25，381b5-13）。
[^47]: 〔相〕－【宮】。（大正25，628d，n.1）
[^48]: 參見《大智度論》卷21〈1 序品〉（大正25，216c22-217a2）、卷44〈12 句義品〉（大正25，381b13-23）。
[^49]: 想定＝相空【聖】。（大正25，628d，n.3）
[^50]: （1）《一切經音義》卷1：「^奮迅(上分問反，《廣雅》：奮振也。鄭玄注《禮記》：動也。《說文》：翬也。郭璞云：翬翬然，飛貌也，從大隹、從田字。《書》云：大鳥在田欲飛曰奮。經文從臼，非也。下荀俊反，《廣雅》，奮迅：振羽也。《爾雅》：迅，疾也。《說文》：從辵卂聲。翬音暉，奞音雖，辵音丑略反，卂音信）。」（大正54，316a23-24） （2）奮迅：1.形容鳥飛或獸跑迅疾而有氣勢。2.精神振奮，行動迅速。（《漢語大詞典》（二），p.1565） （3）［宋］法雲編，《翻譯名義集》卷2：「^師子奮迅者，借譬以顯法也。如世師子奮迅，為二事故：一為奮却塵土，二能前走却走捷疾，異於諸獸。此三昧亦爾，一則奮除障定微細無知之惑，二能入出捷疾無間。」（大正54，1088 a22-26）
[^51]: 參見《增壹阿含經》卷18〈26 四意斷品〉（大正2，640a18-29）。
[^52]: 欲＋（離）【元】【明】【石】。（大正25，628d，n.4）
[^53]: 超越三昧。（印順法師，《大智度論筆記》［E023］p.322）
[^54]: 參見《大智度論》卷17〈1 序品〉（大正25，188b27-c5）、卷39〈4 往生品〉（343a27-b12）。
[^55]: 空＝定【聖】。（大正25，628d，n.7）
[^56]: 《大般若波羅蜜多經》卷459〈67 相攝品〉：「^若菩薩摩訶薩安住如是超越等持，得一切法平等實性，復持如是所集善根，以無所得而為方便，與諸有情同共迴向一切智智，於迴向時無二心轉，謂誰迴向？何所迴向？善現！是為菩薩摩訶薩安住般若波羅蜜多攝取靜慮波羅蜜多。」（大正7，322a24-29）
[^57]: 《大智度論疏》卷24： ^「問曰：何以但一波羅蜜為主」已下，論主欲解經文，先釋以一波羅蜜為頭，攝諸波羅蜜，所以故興此問答也。 「答曰」已下，明脩行因緣中，法須如此。一波羅蜜中有此五義，如一檀中有四種捨^※1^義，一戒之中有三種戒^※2^義等，悉爾。若如《地論》^※3^中十波羅蜜相收以一波羅蜜為頭，攝生九度，以本相收亦得云百波羅蜜相攝。此等皆是脩行因緣，應須具足有此等義也。當說。（卍新續藏46，915b21-c3） ※1四種捨：《大智度論》卷11〈1 序品〉：「^四種捨名為檀，所謂財捨、法捨、無畏捨、煩惱捨。」（大正25，145a1-2） ※2三種戒：（1）或為攝律儀戒、攝善法戒、饒益有情戒。（2）或為戒律儀，禪定律儀，無漏律儀，參見《大智度論》卷81〈68 六度相攝品〉：「^菩薩盡受諸戒，善心起正語、正業，三種律儀：戒律儀、禪定律儀、無漏律儀；住是戒中，施一切眾生無畏，是名檀波羅蜜。」（大正25，631b13-16）待考。 ※3參見天親菩薩造、〔後魏〕菩提流支等譯，《十地經論》卷3-卷12（大正26，143b12-200c24）。
[^58]: 〔應〕－【宮】【聖】【石】。（大正25，628d，n.10）
[^59]: 《大智度論疏》卷24： ^「菩薩有二種」已下，此初既欲釋以忍為頭，從於忍波羅蜜，主檀波羅蜜義故，先出此二種菩薩，欲明所行之法異故。若使總論，只云出家、在家。然就二種中，凡有七眾，謂出家五眾、在家二眾。就此七眾中，菩薩必是七眾，而七眾未必是菩薩。故上論云：「菩薩必在七眾中，七眾不在菩薩中。」今欲出應行二施之人有別故，明此二種菩薩。今就一一波羅蜜相攝中，盡有三種。如今此一波羅蜜相攝中，則有忍義、檀義、波羅蜜義。諸一一波羅蜜相攝中，皆具三義，悉爾，宜應分別其相，分別對上釋之也。當說。（卍新續藏46，915c4-13）
[^60]: 〔次第〕－【宋】【元】【明】【宮】。（大正25，628d，n.11）
[^61]: 六度：在家多修布施，出家多修餘五。（印順法師，《大智度論筆記》〔E007〕p.299）
[^62]: 截割＝割截【宋】【元】【明】【宮】。（大正25，628d，n.12）
[^63]: 廢＝癡【聖】。（大正25，628d，n.13）
[^64]: 〔生〕－【宋】【宮】【聖】。（大正25，628d，n.14）
[^65]: ┌不惱眾生 持戒二種 ┴為生禪定 （印順法師，《大智度論筆記》［B032］p.176）
[^66]: 未＝求【聖】。（大正25，628d，n.15）
[^67]: 《大智度論疏》卷24： ^「離三種心」已下，二明人法皆空。（卍新續藏46，915c24）
[^68]: 《大智度論疏》卷24：「^迴向處者，明其果寂也。」（卍新續藏46，915c24-916a1）
[^69]: 不＋（能）【宋】【元】【明】【宮】，（憂）【聖】。（大正25，629d，n.1）
[^70]: 若＝苦【宮】。（大正25，629d，n.3）
[^71]: 正：39.副詞。僅，只。（《漢語大詞典》（五），p.302）
[^72]: 足＝得【宋】【元】【明】【宮】。（大正25，629d，n.6）
[^73]: 梨＝黎【宋】【宮】，＝犁【元】【明】。（大正25，629d，n.7）
[^74]: 以多＝多以【石】。（大正25，629d，n.8）
[^75]: 直＝具【元】【明】。（大正25，629d，n.9）
[^76]: 另見《大智度論》卷72〈54 大如品〉（大正25，568a12-17）、卷81〈68 六度相攝品〉（大正25，627c10-16）。
[^77]: 集＝業【宋】【元】【明】【宮】。（大正25，629d，n.10）
[^78]: 所＝邪【元】【明】【石】。（大正25，629d，n.11）
[^79]: 知＝得【石】。（大正25，629d，n.12）
[^80]: （1）參見《長阿含經》卷6（5經）《小緣經》：「^天地始終，劫盡壞時，眾生命終皆生光音天，自然化生，以念為食，光明自照，神足飛空；其後此地盡變為水，無不周遍。」（大正1，37b28-c2） （2）參見《阿毘達磨俱舍釋論》卷9〈3 分別世間品〉（大正29，220a23-b26）。
[^81]: 《大智度論疏》卷24： ^「或有退得」已下，明無漏禪有二種得：謂離欲得、退得。又言：退有漏禪時，無漏禪成就不失，故云退得。淨禪有二：謂生得、離欲時得。已如上禪波羅蜜中釋也。（卍新續藏46，916a15-17）
[^82]: （1）《大智度論疏》卷24： ^「或上地生已下地得」者，謂生二禪時，成就得初禪不失也。（卍新續藏46，916a17-19） （2）參見《阿毘達磨俱舍論》卷28〈8 分別定品〉（大正29，148a18-c26）。
[^83]: 便＝使【聖】。（大正25，629d，n.16）
[^84]: 御：6.控制，約束以為用。（《漢語大詞典》（三），p.1021）
[^85]: 攝＋（使）【石】。（大正25，629d，n.17）
[^86]: 逸：1.奔跑。3.疾速。11.放縱，淫荒。（《漢語大詞典》（十），p.1001）
[^87]: 加＝如【聖】。（大正25，630d，n.1）
[^88]: 進＝懃【石】。（大正25，630d，n.2）
[^89]: 《大智度論疏》卷24： ^「二事因緣故」者，謂禪、進二事也。（卍新續藏46，916b3-4）
[^90]: 《大正藏》原作「天」，今依《高麗藏》作「又」（第14冊，1192a21）。
[^91]: 案：「^菩薩精進力故......又欲教化一切眾生」這段文，應是對應《大智度論》卷81〈68 六度相攝品〉：「^持是禪......無色定，不受果報，生於利益眾生之處，以六波羅蜜成就眾生，......從一佛土至一佛土，親近供養諸佛、種善根。」（大正25，626c21-25）依文意，似宜移至「^取般若波羅蜜者」之前。
[^92]: 《大智度論疏》卷24： ^「除四波羅蜜」者，謂施、忍、禪也。（卍新續藏46，916b4） 案：《大智度論疏》缺「戒」，應補上。
[^93]: ┌觀法實相，於一切法不見法相，不見非法相 般若有二 ┴如所說行 （印順法師，《大智度論筆記》［B032］p.176）
[^94]: 心故＝故心【宋】【元】【明】【宮】。（大正25，630d，n.3）
[^95]: 深＋（有）【宋】【元】【明】【宮】。（大正25，630d，n.4）
[^96]: 息＝怠【宋】【元】【明】【宮】。（大正25，630d，n.5）
[^97]: 以＋（故）【宋】【元】【明】【宮】。（大正25，630d，n.6）
[^98]: 四空：不可得空、無法空、有法空、無法有法空。
[^99]: 切＋（相）【聖】。（大正25，630d，n.7）
[^100]: 入＝八【宮】。（大正25，630d，n.8）
[^101]: 餘：2.未盡，不盡，殘剩。10.之後，以後。（《漢語大詞典》（十二），p.544）
[^102]: 軟＝渜【石】。（大正25，630d，n.9）
[^103]: 〔詈〕－【聖】。（大正25，630d，n.11）
[^104]: 眾生忍─┬────柔順忍──────淺 ├............互具不妨別說 法 忍─┴────無生忍──────深 （印順法師，《大智度論筆記》［B032］p.176）
[^105]: 《大智度論》卷81〈68 六度相攝品〉（大正25，628a26-c20）
[^106]: 又＝人【聖】。（大正25，630d，n.12）
[^107]: 超＝士踔【元】【明】。（大正25，630d，n.15）
[^108]: 躑（^ㄓˊ）：2.跳躍。3.蹬踢。（《漢語大詞典》（十），p.564）
[^109]: （1）丈數＝數丈【聖】。（大正25，630d，n.16） （2）丈數：猶言丈把，一丈多。（《漢語大詞典》（一），p.335）
[^110]: 難詰（^ㄐㄧㄝˊ）：詰問辯難，質詢。（《漢語大詞典》（十一），p.904）
[^111]: 傾＝須【石】。（大正25，630d，n.17）
[^112]: 二＋（入）【宋】【元】【明】【宮】。（大正25，630d，n.19）
[^113]: 說布施等，皆入寂滅法中。（印順法師，《大智度論筆記》〔E023〕p.322）
[^114]: 三種功德： （1）《大智度論》卷61〈39 隨喜迴向品〉： ^爾時，慧命須菩提白彌勒菩薩言：「諸菩薩摩訶薩念十方無量無邊阿僧祇世界中，無量無邊阿僧祇諸滅度佛──是佛從初發心至得阿耨多羅三藐三菩提，乃至入無餘涅槃，乃至法盡──於其中間諸善根，應六波羅蜜；及諸聲聞人善根──若布施福德、持戒福德、修定福德，及諸學人無漏善根、無學人無漏善根，諸佛戒眾、定眾、慧眾、解脫眾、解脫知見眾、一切智、大慈大悲及餘無量阿僧祇諸佛法；及諸佛所說法──是法中學，得須陀洹果乃至得阿羅漢果、辟支佛道，入菩薩摩訶薩位；及餘眾生種諸善根──是諸善根，一切和合，隨喜福德，迴向阿耨多羅三藐三菩提，最上、第一、最妙、無上、無與等者！」（大正25，487a19-b3） （2）《大智度論》卷61〈39 隨喜迴向品〉： ^須菩提問彌勒「若菩薩摩訶薩憶念過去十方無量無邊阿僧祇世界中，諸滅度佛」者，是菩薩欲起隨喜福德，佛是福德主，是故念佛；聞經書說，有過去佛名，故因是名廣念一切過去諸佛。「從初發心」者，初發心作願：「我當度一切眾生。」是心相應三善根──不貪、不瞋、不癡；善根相應諸善法，及善根所起身、心、口業──和合是法，名為「福德」。從初發心，行六波羅蜜，入菩薩位，得十地，乃至坐道場──是中菩薩自修福德和合得佛道。乃至入無餘涅槃滅度後，舍利及遺法，皆是佛自身功德和合。因諸佛，大乘人行六波羅蜜相應福德──「相應」者，除六波羅蜜，餘菩薩所行法皆攝入六波羅蜜中，故說「應六波羅蜜和合」。「若求聲聞、辟支佛人，種布施、持戒、修定等福德。」「聲聞、辟支佛人」有二種：一者、漏盡，名為「無學」；二者、得道，漏未盡，名為「學」。是二人諸福德中善根勝，故但說「善根」。上言「求二乘人」者，總凡夫、聖人；今「學、無學」，純是聖人。相好是無記色法，非是善功德，故但說「佛五無學眾」。大慈大悲、佛法義，如初品中說。「諸佛所說法──學是法得須陀洹果，乃至入菩薩位」者，是佛滅度後，遺法中得道，是故重說。「及餘眾生種諸善根」者，此是佛在世及遺法中，天、人乃至畜生種福德因緣。是上四段福德，行者心遍緣、憶念、隨喜，求佛道故迴向，名無上隨喜，最上、無與等。（大正25，488b13-c11） （3）《大智度論》卷61〈39 隨喜迴向品〉： ^「過去諸佛及弟子所作功德」者，佛弟子有三種：菩薩、辟支佛、聲聞。（大正25，491a15-17）
[^115]: 非＝於【聖】【石】。（大正25，630d，n.21）
[^116]: 生＋（故）【元】【明】。（大正25，631d，n.1）
[^117]: 戒＋（已）【石】。（大正25，631d，n.2）
[^118]: 動＝懃【宮】【聖】。（大正25，631d，n.3）
[^119]: 燈＝鐙【宋】【元】【宮】。（大正25，631d，n.4）
[^120]: 別＝茄【宋】【元】【明】【聖】【石】，＝莂【宮】。（大正25，631d，n.5）
[^121]: （1）《思益梵天所問經》卷4（大正15，57a25-b5），《勝思惟梵天所問經》卷3（大正15，78a422）。 （2）《持心經》：得是精進，受記。（印順法師，《大智度論筆記》［H017］p.408）
[^122]: 與此相近者，參見《大毘婆沙論》卷134引契經： ^如說：「慧闕無靜慮，靜慮闕無慧；是二具足者，去涅槃不遠。」（大正27，693b28-29） 南傳《法句經》（Dhammapada）372偈：「^無慧者無定，無定者無慧；具定與智慧，實彼近涅槃。」
[^123]: （1）雖言[離禪無智]{.underline}，多用慧力得禪定。（印順法師，《大智度論筆記》［E023］p.322） （2）此意可對照《大智度論》卷100〈89 曇無竭品〉：「^薩陀波崙得是教化，斷般若中著心，即得諸法等諸三昧。句句解說，散亂心中但有智慧，不名三昧；今從師聞已，一心思惟，名為三昧，攝心不散，智慧變成三昧。......今入攝心中，所聞諸法皆名三昧，能破諸煩惱等及魔人民。......得如是等六百萬三昧門──薩陀波崙得聞曇無竭所說法，得諸法中大智慧明，所謂種種諸法實相門。諸法平等──平等是智慧；入薩陀波崙禪定心中，變為三昧。」（大正25，753b15-27）
[^124]: 特＝持【聖】。（大正25，631d，n.6）
[^125]: 特牛：2.公牛。（《漢語大詞典》（六），p.261）
[^126]: （1）出處待考。 （2）佛說辟支佛經：國王見牛鬥而悟。（印順法師，《大智度論筆記》［H008］p.394）
[^127]: 多＋（有）【石】。（大正25，631d，n.9）
[^128]: 〔禪樂〕－【宋】【宮】。（大正25，631d，n.11）
[^129]: 六度互具行：一時具足。（印順法師，《大智度論筆記》〔E003〕p.291）
[^130]: 勝＝降【宮】【聖】。（大正25，631d，n.12）
[^131]: 時＋（戒）【石】。（大正25，631d，n.13）
[^132]: 者＋（相）【元】【明】。（大正25，631d，n.14）
[^133]: 《大正藏》原作「異」，今依《高麗藏》作「畏」（第14冊，1194a22）。
[^134]: 〔宋〕元照撰，《四分律行事鈔資持記》卷2：「^有殘無殘(犯下四篇，非一生障，名有殘。彼說無殘，犯初篇，永障，名無殘。反說有殘）。」（大正40，263b13-14）
[^135]: 下意：1.謂屈意，虛心和順。（《漢語大詞典》（一），p.327）
[^136]: 奪：6.喪失，失去。（《漢語大詞典》（二），p.1559）
[^137]: 易：3.改變，更改。（《漢語大詞典》（五），p.632）
[^138]: （1）《雜阿含經》卷47（1246經）：「^復次，淨心進向比丘除次麁垢，欲覺、恚覺、害覺，如彼生金除麁沙礫。 復次，淨心進向比丘次除細垢，謂親里覺、人眾覺、生天覺，思惟除滅，如彼生金除去塵垢、細沙、黑土。」（大正2，341c10-14） （2）《大智度論》卷23〈1 序品〉：^「覺、觀有何差別？答曰：麁心相名覺，細心相名觀。初緣中心發相名覺，後分別籌量好醜名觀。有三種麁覺：欲覺、瞋覺、惱覺。有三種善覺：出要覺、無瞋覺、無惱覺。有三種細覺：親里覺、國土覺、不死覺。」（大正25，234b3-7） （3）《大智度論》卷39〈4 往生品〉：「^三惡覺，所謂欲覺、瞋覺、惱覺，名為麁；親里覺、國土覺、不死覺，名為細。」（大正25，346a3-4）
[^139]: （大）＋功【石】。（大正25，631d，n.16）
[^140]: 愛戒＝戒【宋】【元】【明】【宮】【石】，〔愛戒〕－【聖】。（大正25，631d，n.17）
[^141]: 愛＝受【石】。（大正25，631d，n.18）
[^142]: 坌（^ㄅㄣˋ）：3.塵埃等粉狀物粘著於他物。（《漢語大詞典》（二），p.1055）
[^143]: 後＝復【石】。（大正25，632d，n.1）
[^144]: 廢＝離【宋】【元】【明】【宮】。（大正25，632d，n.2）
[^145]: 起＝超【宮】。（大正25，632d，n.6）
[^146]: 六度互具行：一時具足。（印順法師，《大智度論筆記》〔E003〕p.291）