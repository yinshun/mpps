 ^lun-039-1

問曰：若凡夫人不能入滅盡定，云何菩薩從初禪起入滅盡定？ ^lun-039-2

答曰： ^lun-039-3

《阿毘曇鞞婆沙》中小乘如是說，[^6]非佛三藏說。 ^lun-039-4

又，是菩薩，聖人尚不及，何況當是凡夫！ ^lun-039-5

譬如六牙白象，雖被毒箭，猶憐愍怨賊！[^7]如是慈悲心，阿羅漢所無。 ^lun-039-6

畜生中猶尚如是，何況作人身離欲入禪而不得滅盡定！ ^lun-039-7

問曰：若菩薩得滅盡定，可爾；超越定法不能過二，若言「從初禪起乃至入滅盡定」，無有是法！ ^lun-039-8

答曰：餘人（343b）雖有定法，力少故，不能遠超；菩薩無量福德智慧力，深入禪定，心亦不著，故能遠超。譬如人中力士，趠[^8]不過三四丈；若天中[^9]力士，無復限數。 ^lun-039-9

小乘法中，超一者是定法；菩薩禪定力大，心無所著，故遠近隨意。[^10] ^lun-039-10

問曰：若爾者，超越者是大，次第定不應為大？ ^lun-039-11

答曰： ^lun-039-12

二俱為大。所以者何？從初禪起至二禪，更無餘心，一念得入，乃至滅盡定皆爾。超越者，從初禪起入第三禪，亦不令餘心雜，乃至滅盡定，逆順皆爾。 ^lun-039-13

有人言：超越定勝。所以者何？但[^11]無餘心雜而能超越故；譬如槃馬[^12]迴轉隨意。 ^lun-039-14

 ^lun-039-15

問曰：何以不說是菩薩行六波羅蜜，而但說得四念處？ ^lun-039-16

答曰：若說、若不說，當知是菩薩皆行六波羅蜜，於三十七品或行、或不行。 ^lun-039-17

「不證聲聞、辟支佛道」者，有大慈大悲、深入方便力等，如先說。[^14] ^lun-039-18

問曰：自不得諸道果，云何能以化人？ ^lun-039-19

答曰： ^lun-039-20

佛自說因緣，所謂聲聞、辟支佛果及智，皆是菩薩法忍，但不受諸道果名字，[^15]果及智皆入無生法忍中。[^16] ^lun-039-21

復次，唯不取證，餘者皆行。[^17] ^lun-039-22

得菩薩道故，名（343c）為「阿鞞跋致」。 ^lun-039-23

釋曰： ^lun-039-24

菩薩有各各道、各各行、各各願。是菩薩修業因緣，生兜率天上，入千菩薩會中，次第作佛。如是相，當知是賢劫中菩薩。 ^lun-039-25

 ^lun-039-26

問曰：是一生補處菩薩應生兜率天，云何說「得四禪等」？ ^lun-039-27

答曰： ^lun-039-28

是菩薩生兜率天上，離欲得四禪等。 ^lun-039-29

復次，是補處菩薩離欲來久具足佛法，以方便力，隨補處法，生兜率天。 ^lun-039-30

「未證四諦」者，故留不證。若取證者，成辟支佛；欲成佛故不證[^18]。[^19] ^lun-039-31

釋曰： ^lun-039-32

是菩薩雖種善根，求阿耨多羅三藐三菩提，以鈍根雜行故，久乃得之。[^20]以深種善根，故必得。[^21] ^lun-039-33

釋曰： ^lun-039-34

是菩薩先有惡口故，發菩薩心願言：「我永離口四過，行[^23]是道。」 ^lun-039-35

復次，此菩薩知是般若波羅蜜中諸法，無有定相，不可著、不可說相故。如是知能利益者，皆是佛法；若不能利益，雖種種好語，非是佛法。[^24]譬如種種好藥，不能破病，不名為藥；趣[^25]得土泥等能差[^26]病者，是名為藥。以是故，恐其謬錯故，不說無益之事。（344a） ^lun-039-36

釋曰：是菩薩住六神通，到十方世界，遮上、中、下三種不善道。[^27] ^lun-039-37

釋曰： ^lun-039-38

菩薩有二種：一者、能令眾生離苦，二者、能與樂。 ^lun-039-39

復有二種：一者、憐愍三惡道眾生，二者、憐愍人。 ^lun-039-40

是菩薩與眾生樂，憐愍人故，隨所須皆與之。 ^lun-039-41

 ^lun-039-42

問曰：是菩薩何以故[^30]變作佛身，似不尊重佛？ ^lun-039-43

答曰： ^lun-039-44

有眾生見佛身得度者，或有見轉輪聖王等餘身得度者，以是故變身作佛。 ^lun-039-45

復次，世間稱佛名字是大悲、是世尊。若以佛身入地獄者，則閻羅王諸鬼神不遮礙──是我所尊者師，云何可遮！ ^lun-039-46

問曰：若地獄中火燒，常有苦痛，心常散亂，不得受法，云何可化？ ^lun-039-47

答曰：是菩薩以不可思議神通力，破鑊[^31]滅火，禁制獄卒，放光照之，眾生心樂，乃為說法，聞則受持。 ^lun-039-48

問曰：若爾者，地獄眾生有得道者不？ ^lun-039-49

答曰：雖不得道，種得道善根因緣。所以者何？以重罪故，不應得道。 ^lun-039-50

畜生道中當分別：或得者，或不得者。如阿那婆達多龍王、沙[^32]竭龍王等得菩薩道。[^33] ^lun-039-51

鬼神道中，如夜叉、密迹金剛[^34]、鬼子母[^35]等，有得見道，是[^36]大菩薩。（344b） ^lun-039-52

釋曰： ^lun-039-53

是菩薩遍為六道說法，以佛身為十方眾生說法。若眾生聞弟子教者，不能信受；若聞佛獨尊自在者說法，信受其語。 ^lun-039-54

是菩薩二事因緣故，供養諸佛、莊嚴世界：聞莊嚴世界法，到十方佛國取清淨世界相。 ^lun-039-55

行業因緣，轉復殊勝，光明亦多。所以者何？此國土[^40]中皆一生補處菩薩。 ^lun-039-56

因論生論：先說「兜率天上」一生補處菩薩，今云何說「他方世界」菩薩皆是一生補處 ^lun-039-57

問曰：若先已[^41]說「兜率天上一生補處菩薩」，今云何說「他方世界菩薩皆一生補處」？ ^lun-039-58

答曰：兜率天上一生補處者，是三千世界常法；餘處不定。 ^lun-039-59

所謂第一清淨者，轉身成佛[^42]故。 ^lun-039-60

釋曰： ^lun-039-61

是菩薩欲令眾生眼見其身得度故，以三十二相莊嚴身。 ^lun-039-62

「^諸根淨利」者，眼等諸根明利，出過餘人；信、慧根諸心數根等，利淨第一。 ^lun-039-63

見者歎其希有：「我無此事！」愛敬是菩薩，信受其語，世世具足道法，以三乘道入涅槃。 ^lun-039-64

是三十二相、眼等諸根，皆從身口業因緣清淨得，以是故，佛說：「菩薩應當淨身口業。」 ^lun-039-65

釋曰： ^lun-039-66

是菩薩常深淨行六波羅蜜故，得眼等諸根淨利，人皆愛敬；慧等諸心數法根，淨利無比，為度眾生故。 ^lun-039-67

世間常法，若得殊異，心則自高，輕諸餘人，作是念：「汝無此事，我獨有此！」以是因緣故，還失佛道。 ^lun-039-68

如經中說：「^菩薩輕餘菩薩，念念一劫，遠於佛道；經爾所劫，更修佛道。」[^44] ^lun-039-69

以是故而不自高，亦不下他。 ^lun-039-70

釋曰： ^lun-039-71

是菩薩從初已來，性[^46]畏惡道，所作功德，願不墜墮。 ^lun-039-72

`1122`「^乃至阿鞞跋致地」者，以未到中間，畏墮惡道故作願。 ^lun-039-73

菩薩作是念：「若我墮三惡道者，自不能度，何能度人？又受三惡道苦惱時，以瞋惱故，結使增長，還起惡業，復受苦報；如是無窮，何時當得修行佛道？」 ^lun-039-74

問曰：若持戒果報不墮惡道者，何以復說布施？ ^lun-039-75

答曰： ^lun-039-76

持戒是不墮惡道根本，布施亦能不墮。 ^lun-039-77

復次，菩薩持戒，雖[^47]不墮惡道中，生人中貧窮，不能自利，又不益人；以是故行布施。 ^lun-039-78

餘波羅蜜，各有其事。 ^lun-039-79

釋曰： ^lun-039-80

佛說持戒故不墮惡道，布施隨逐；今不知云何行尸羅波羅蜜，乃至阿鞞跋致地，是故復說「常行十善」。 ^lun-039-81

復次，先菩薩持戒不牢固，布施隨助；今說但持戒牢固，不捨十善，不墮三（345a）惡道。 ^lun-039-82

釋曰： ^lun-039-83

是檀、尸波羅蜜因緣故，作轉輪聖王。 ^lun-039-84

行尸羅波羅蜜故，能令眾生信受十善。 ^lun-039-85

行檀波羅蜜故，以財寶給施眾生亦不可盡。 ^lun-039-86

問曰：一切菩薩皆行是二波羅蜜作轉輪聖王不？ ^lun-039-87

答曰：不必然也！何以故？如此品中，諸菩薩種種法入佛道。[^48] ^lun-039-88

`1123`有菩薩聞轉輪聖王儀法，在此處能利益眾生，故作是願。 ^lun-039-89

或有菩薩種轉輪聖王因緣，雖不作願，亦得轉輪聖王報。[^49] ^lun-039-90

自行二波羅蜜故，作轉輪聖王，亦教一切眾生行十善道，亦自行布施。 ^lun-039-91

聞者生疑：「為一世作？為世世作？」以是故── ^lun-039-92

釋曰： ^lun-039-93

若菩薩知作轉輪聖王大益眾生者，便作轉輪聖王；若自知餘身益大，亦作餘身。 ^lun-039-94

復次，欲以世間法大供養佛故，作轉輪聖王。 ^lun-039-95

釋曰： ^lun-039-96

上菩薩行檀、尸波羅蜜作轉輪聖王；是菩薩但分別諸經，讀誦[^53]、憶念、思惟、分別（345b）諸法，以求佛道。[^54]以是智慧光明，自利益，亦能利益眾生；如人闇道中然燈，亦能自益，亦能益人。 ^lun-039-97

「^終不離」者，是因緣故，終不離智慧光明，乃至阿耨多羅三藐三菩提。 ^lun-039-98

復次，是菩薩清淨法施，不求名利供養恭敬，不貪弟子，不恃智慧，亦不自高輕於餘人，亦不譏刺[^55]；但念十方諸佛慈心念眾生，我亦如是學佛道：說法無所依止，適[^56]無所著，但為眾生，令知諸法實相。[^57]如是清淨說法，世世不失智慧光明，乃至阿耨多羅三藐三菩提。 ^lun-039-99

「^已得尊重」者，上諸菩薩能如是者，於諸眾生皆為尊重。 ^lun-039-100

「^身口意不淨不令妄起」者，能以清淨法施者，不應雜起身口意惡業。所以者何？若起身口意惡者，聞者或不信受。若意業不淨，智慧不明；智慧不明不能善行菩薩道。 ^lun-039-101

復次，不但此一菩薩，上來菩薩能行此法者，皆名尊重佛教。若菩薩欲行菩薩道，皆不應雜罪行；一切惡罪業，不令妄起。雜行者，於行道則難，不能疾成佛道，罪業因緣壞諸福德故。 ^lun-039-102

 ^lun-039-103

問曰：舍利弗智慧第一，何以故不識身口意惡業？ ^lun-039-104

答曰： ^lun-039-105

舍利弗於聲聞法中則知，菩薩事異故不知；如說若菩薩生聲聞、辟支佛心，是為菩薩破戒。[^58]以是故舍利弗疑，不知何者是菩薩罪、非罪。 ^lun-039-106

復次，舍利弗知身三不善道、口四不善道、意三不善道，是為身口意罪。此中佛答：「若菩薩取身口意相，是則為菩薩身口意罪。」 ^lun-039-107

如是（345c）等因緣故，舍利弗問。 ^lun-039-108

釋曰： ^lun-039-109

佛示舍利弗：法空中菩薩，不見是三業，是為無罪；若見是三業，是為罪。 ^lun-039-110

聲聞法中，十不善道是為罪業。 ^lun-039-111

摩訶衍中，見有身口意所作是為罪。所以者何？有作、有見，作者、見者皆是虛誑故。 ^lun-039-112

麁人則麁罪，細人則細罪。 ^lun-039-113

如離欲界欲[^59]時，五欲、五蓋為惡罪，初禪攝善覺觀為無罪；離初禪入二禪時，覺觀為罪，二禪所攝善[^60]憙為無罪；乃至非有想非無想處亦如是。 ^lun-039-114

入諸法實相中，一切諸觀、諸見、諸法皆名為罪。[^61] ^lun-039-115

小乘人，畏三惡道故，以十不善業為罪。 ^lun-039-116

`1126`大乘人，以一切能生著心取相法，與三解脫門相違者名為罪。 ^lun-039-117

以是事異，故名為大乘。 ^lun-039-118

若見有是三業，雖不起惡，亦不名牢固；不見是身口意是三業根本，是為牢固。是菩薩法空故，不見是三事；用是三事，起慳貪相、犯戒相、瞋恚[^62]相、懈怠相、散亂相、愚癡相。因無故果亦無，如無樹則無蔭；若能如是觀者，則能除身口意麁業。 ^lun-039-119

問曰：先說「罪業」，今何以故言「麁業」？ ^lun-039-120

答曰： ^lun-039-121

麁業、罪業無異；罪即是麁，不名為細。 ^lun-039-122

復次，聲聞人以身、口不（346a）善業名為麁，意不善業名為細；瞋恚、邪見等諸結使名為麁罪，愛、慢等結使名為細罪；三惡覺──所謂欲覺、瞋覺、惱覺名為麁，親里覺、國土覺、不死覺名為細，但善覺名為微細。[^63]於摩訶衍中盡皆為麁，以是故，此說「麁罪」。 ^lun-039-123

 ^lun-039-124

問曰：何等身、口、意細業與相違者為麁？ ^lun-039-125

答曰：^（1）^如前所說者是。 ^lun-039-126

^（2）^復次，凡夫人業於聲聞業為麁，聲聞業於大乘為麁。 ^lun-039-127

^（3）^復次，垢業為麁，非垢業為細。 ^lun-039-128

^（4）^能生苦受因緣業為麁，不生苦受因緣業為細。 ^lun-039-129

^（5）^有覺有觀業為麁，無覺無觀業為細。 ^lun-039-130

^（6）^復次，見我乃至知者、見者為麁；若不見我乃至知者、見者，但見三業處、五眾、十二入、十八界為細。 ^lun-039-131

^（7）^復次，有所見者名為麁，無所見者名為細。 ^lun-039-132

以是故，佛告舍利弗：「若菩薩不得身口意，是時則除三麁業。」 ^lun-039-133

復次，初發意住畢竟空中，一切法不可得，而常行十善道，不起聲聞、辟支佛心；以不取相心，一切諸善根皆迴向阿耨多羅三藐三菩提，是名菩薩除身口意麁業罪，名為清淨。[^64] ^lun-039-134

釋曰： ^lun-039-135

是菩薩依六波羅蜜總相淨佛道。 ^lun-039-136

問曰：舍利弗從佛聞除三惡、三麁即是淨佛道，今何以更問？ ^lun-039-137

答曰： ^lun-039-138

先說三業清淨相，今說一切法清淨相。 ^lun-039-139

先略說，今說別相。 ^lun-039-140

先但不得三業；今不得六波羅蜜、諸賢聖菩薩及佛，是名淨佛道，一切法皆不可得故。 ^lun-039-141

不得身乃至不得般若波羅蜜，是名法空。 ^lun-039-142

不得聲聞乃至佛，是名眾生空。 ^lun-039-143

菩薩住是二空中，漸[^66]得一切不可得空，不可得空即是諸法實相。[^67] ^lun-039-144

是「不可得空」義，如先「十八空」中說。[^68] ^lun-039-145

釋曰： ^lun-039-146

佛為舍利弗種種分別諸菩薩，次為說有菩（346c）薩發心時無有能壞者。 ^lun-039-147

舍利弗驚喜恭敬諸菩薩，是故問：「菩薩結使未斷，未於實相[^69]法作證，何因緣故不可破壞？」 ^lun-039-148

佛答：「若菩薩不念有色，乃至不念有阿耨多羅三藐三菩提；得是法空故，亦得眾生空。若是法空，觀空者亦空。住是無礙般若波羅蜜中，無有能壞者。」[^70] ^lun-039-149

`1129`釋曰： ^lun-039-150

此菩薩先世來愛樂智慧，學一切經書，觀察思惟，聽採諸法，自以智力推求一切法中實相。[^71]得是一切法實相故，為諸佛深心愛念。是無量智慧福德因緣故，身心具足，常受富樂，無諸不可。 ^lun-039-151

釋曰： ^lun-039-152

是中佛說二種智慧：一者、分別破壞諸法而不取相，二者、不著心、不取相見十方諸佛聽法。 ^lun-039-153

問曰：云何行檀波羅蜜而不得檀？ ^lun-039-154

答曰：不（347a）得檀中若一若異、若實若空。是檀從和合因緣生，於是檀中令眾生得富樂，及勸助佛道；以是故，行檀亦不得檀。 ^lun-039-155

「不得」義，如上說。[^73] ^lun-039-156

乃至十八不共法，亦如是。 ^lun-039-157

是名「菩薩智慧能具足一切法而不得諸法」。 ^lun-039-158

 ^lun-039-159

問曰：佛何以不說「行般若波羅蜜[生]{.underline}五眼」，而說「[淨]{.underline}五眼」？ ^lun-039-160

答曰：菩薩先有肉眼，亦有四眼分，[^75]以諸罪結使覆故不清淨。如鏡性有照明，垢故不見；若除垢，則照[^76]明如本。[^77]菩薩行六波羅蜜，滅諸垢法故，眼得清淨。 ^lun-039-161

肉眼，業因緣故清淨。 ^lun-039-162

天眼，禪定及業因緣故清淨。 ^lun-039-163

餘三眼，修無量智慧、福德因緣故清淨。 ^lun-039-164

最大菩薩，肉眼最勝見三千大千世界。 ^lun-039-165

問曰：若三千大千世界中，百億須彌山，諸山鐵圍、山[^79]阜、樹木等，是事障礙，云何得遍見？若能得見，何用天眼？若不能見，此中云何說「見三千大千世界」？ ^lun-039-166

`1131`答曰： ^lun-039-167

不以障礙故見；若無障礙，得見三千世界，如觀掌無異。 ^lun-039-168

復次，有人言：菩薩天眼有二種：一者、從禪定力得，二者、先世行業果報得。業報生天眼，常在肉眼（347b）中，以是故三千世界所有之物，不能為礙；因天眼開障，肉眼得見。是故肉眼得名果報生天眼，常現在前，不待攝心。 ^lun-039-169

問曰：佛為世尊，力皆周遍，何以但見一三千大千世界，不能見多？ ^lun-039-170

答曰： ^lun-039-171

若肉眼能過三千大千世界復有所見者，何用天眼？以肉眼不能及故，修學天眼。 ^lun-039-172

復次，三千大千世界，劫初一時生，劫盡一時滅；世界之外，無央數由旬皆是虛空，空中常有風。[^80]肉眼與風相違，以相違故，不能得過見異世界。 ^lun-039-173

或有菩薩住三千世界境上，計其道數，亦應見他方近世界。 ^lun-039-174

問曰：菩薩及佛，何以不集無量清淨福德令肉眼遠有所見？ ^lun-039-175

答曰： ^lun-039-176

是肉眼因緣虛誑不淨，天眼因緣清淨；若無天眼，當修肉眼，強令遠見。 ^lun-039-177

復次，如經中說「極遠見三千世界」；佛法不可思議，經法甚多，或能遠見，但此中不說。 ^lun-039-178

小遠見[^81]佛道菩薩，見二千中世界，不能種清淨業因緣故小；復不如者，見小千世界；復不如者，見四天下、一須彌山、一日月處；又見三天下、二天下、一天下、千由旬，乃至百由旬──是名最小肉眼淨。 ^lun-039-179

問曰：何以不說九十、八十等由旬以為小？ ^lun-039-180

答曰： ^lun-039-181

轉輪聖王所見，過於餘人。 ^lun-039-182

又人先世然燈等因緣故，得堅固眼根，能遠有所見──雖遠，終不能見百由旬。 ^lun-039-183

以是故，菩薩小者見百由旬。 ^lun-039-184

問曰：日月在上，去地四萬二千由旬，人皆能見，何以不能見百由旬？見百由旬何足稱[^82]？ ^lun-039-185

答曰：日月雖遠，自有光明還照其形，人得見之；餘色不然。 ^lun-039-186

又日月遠故，雖見而顛（347c）倒。所以者何？日月方圓五百由旬，而今所見，不過如扇；大而見小，顛倒非實。[^83]菩薩肉眼則不然！ ^lun-039-187

問曰：菩薩既得肉眼，能見何事？ ^lun-039-188

答曰：見可見色。「色」義，「色眾」中廣說。[^84] ^lun-039-189

釋曰： ^lun-039-190

菩薩天眼有二種：一者、果報得，二者、修禪得。[^90]果報得者，常與肉眼合用，唯夜闇天眼獨用。 ^lun-039-191

諸人得果報天眼，見四天下、欲界諸天，見下不見上； ^lun-039-192

菩薩所得果報天眼，見三千大千世界。 ^lun-039-193

禪定離欲天眼所見，如先「十力天眼明」中說。[^91] ^lun-039-194

菩薩用是天眼，見十方如恒河沙等世界中眾生生死、善惡好醜及善惡業因緣，無所障礙。一切皆見四天王天乃至阿迦尼吒天所見，又能過之；是諸天不能知菩薩天眼所見。[^92]何以故？是菩薩出三界、得法性生身、得菩薩十力故。如是等因緣，菩薩天眼淨。 ^lun-039-195

餘菩薩天眼論議，如「讚菩薩五神通」中說。[^93] ^lun-039-196

釋曰： ^lun-039-197

肉眼不能見障外事，又不能遠見，是故求天眼。 ^lun-039-198

天眼雖復能見，亦是虛誑，見一異相，取男女相，取樹木等諸物相；見眾物和合虛誑法，[^96]以是故求慧眼──慧眼中無如是過。 ^lun-039-199

問曰：若爾者，何等是慧眼相？ ^lun-039-200

答曰： ^lun-039-201

有人言：八聖道中正見是慧眼相，能見五受眾實相、破諸顛倒故。 ^lun-039-202

有人言：能緣涅槃慧，名為慧眼；所緣不可破壞故，是智慧非虛妄。 ^lun-039-203

有人言：三解脫門相應慧，是名慧眼。何以故？是慧能開涅槃門故。 ^lun-039-204

有人言：智慧現前，能觀實際，了了深入，通達悉知，是名慧眼。 ^lun-039-205

有人言：能通達法性，直過無礙。 ^lun-039-206

有人言：定心知諸法相如，是名慧眼。 ^lun-039-207

有人言：法空是名慧眼。 ^lun-039-208

有人言：不可得空中，亦無法空，是名慧眼。 ^lun-039-209

有人言：十八空皆是慧眼。 ^lun-039-210

有人言：癡、慧非一非異。世間法不異出世間，出世間法不異世間；世間法即是出世間，出世間法即是世間。所以者何？異不可得故。[^97]諸觀滅，諸心行轉還無所去，滅一切語言，世間法相如涅槃不異[^98]──如[^99]是智慧，是名慧眼。 ^lun-039-211

復次，此中佛自說：「慧眼菩薩，一切法中不念有為、若無為，若世間、若出世間，若有漏、若無漏等。」是名慧眼。 ^lun-039-212

若菩薩見有為、世間、有漏，即墮有見中；若見無為、出世間、無漏，即墮無見中。是有無二見捨，以不戲論慧，行於中道，是名慧眼。[^100] ^lun-039-213

得是慧眼，無法不見、無法不聞、無法不知、無法不識。所以者何？得是慧眼，破邪曲諸法、無明諸法。總相、（348b）別相各皆如是[^101]。 ^lun-039-214

問曰：阿羅漢、辟支佛亦得慧眼，何以不說「無法不見、無法不聞、無法不知、無法不識」？ ^lun-039-215

`1135`答曰： ^lun-039-216

慧眼有二種：一者、總相，二者、別相。 ^lun-039-217

聲聞、辟支佛見諸法總相，所謂無常、苦、空等；佛以總相、別相慧觀諸法。 ^lun-039-218

聲聞、辟支佛雖有慧眼，有量有限。 ^lun-039-219

復次，聲聞、辟支佛慧眼，雖見諸法實相，因緣少故，慧眼亦少，不能遍照法性；[^102]譬如燈油炷雖淨，小故不能廣照。 ^lun-039-220

諸佛慧眼，照諸法實性，盡其邊底，以是故無法不見、無法不聞、無法不知、無法不識；譬如劫盡，火燒三千世界，明無不照。 ^lun-039-221

復次，若聲聞、辟支佛慧眼無法不知者，與一切智人有何等異？菩薩世世集福德智慧苦行，何所施用？ ^lun-039-222

問曰：佛用佛眼，無法不知，非是慧眼，今云何言「慧眼無法不知」？ ^lun-039-223

答曰：慧眼，成佛時變名佛眼，無明等諸煩惱及習滅故，一切法中皆悉明了。[^103]如「佛眼」中說：「無法不見、聞、知、識。」以是故，肉眼、天眼、慧眼、法眼，成佛時失其本名，但名佛眼。[^104]譬如閻浮提四大河，入大海中，則失其本名。何以故？ ^lun-039-224

五眼誑不誑、淨不淨[^105]（印順法師，《大智度論筆記》［A053］p.91，［F039］p.373） ^lun-039-225

肉眼，諸煩惱有漏業生故，虛誑不實；唯佛眼無誑法。 ^lun-039-226

天眼，亦從禪定因緣和合生故，虛誑，不能如實見事。 ^lun-039-227

慧眼、法眼，煩惱習未盡故，不畢竟清淨故捨。 ^lun-039-228

佛眼中無有謬錯，盡其邊極！ ^lun-039-229

`1136`以是故，阿羅漢、辟支佛慧眼不能畢竟清淨，故不能無法不見。 ^lun-039-230

問曰：佛現得果報肉眼，能見色，是事云何？ ^lun-039-231

答曰： ^lun-039-232

肉眼雖生眼識，而佛不隨其用，不以為實；[^106]如「聖自在神通」中說，[^107]佛告阿難：「所見（348c）好色中生厭惡心，眼見惡色生不惡厭心；[^108]或時見色不生污穢、不污穢，但生捨心。」如是則肉眼無所施用。 ^lun-039-233

復次，有人言：得聖道時，五情清淨異本。 ^lun-039-234

復次，諸法畢竟空及諸法通達無礙，是二總為慧眼。 ^lun-039-235

---

[^1]: ┌入超越定 ├不小果取證──是不退菩薩 （菩薩） ┤淨兜率天道──是賢劫菩薩 ├未證四諦───是一生補處 └久劫修證───鈍根 （印順法師，《大智度論筆記》［F037］p.371）
[^2]: 〔時〕－【宋】【元】【明】【宮】。（大正25，343d，n.7）
[^3]: 《大正藏》原作「知」，今依《高麗藏》作「如」（第14冊，772b12）。
[^4]: 〔故〕－【宋】【元】【明】【宮】【石】。（大正25，343d，n.10）
[^5]: 大小差別──小：菩薩無滅盡定；大：有。（印順法師，《大智度論筆記》［D009］p.252）
[^6]: （1）《大毘婆沙論》卷153： ^問：異生能入滅盡定不？ 尊者世友說：不能入。 契經說：為聖者定故。若異生能入者，亦應名異生定。 有說：異生必欣上地離下地染，如尺蠖虫。非想非非想處無上地可欣故，諸異生不能離彼染；若不離彼見所斷染，必無有能入滅盡定。故諸異生不能入此定。 有說：異生如如入定，則如是如是身心安息；由安息故，加行慢緩，是以不能入滅盡定。 大德說曰：異生不能入滅盡定。以諸異生如如入定，則如是如是我見堅牢，怖邊際滅、起深坑想，是故不能入滅盡定。 問：菩薩為入滅盡定不？ 尊者世友說：不能入。契經說為聖者定故；若菩薩能入者，亦應名異生定。 有說：菩薩必欣上地離下地染，如尺蠖虫，廣說如前。 有說：菩薩能入此定，以諸菩薩求一切智，於一切處皆悉尋求。若當不能入此定者，何名尋求一切處耶？ 大德說曰：菩薩不能入滅盡定。以諸菩薩雖伏我見，不怖邊際滅，不起深坑想，而欲廣修般羅若故，於滅盡定心不樂入。勿令般若有斷有礙故，雖有能而不現入。此說菩薩未入聖位。（大正27，779c29-780a22） （2）印順法師，《說一切有部為主的論書與論師之研究》，p.263：「^法救對菩薩的認識，是非常深刻的。《大毘婆沙論》論到菩薩入滅盡定，阿毘達磨論者，以為菩薩是異生，沒有無漏慧，所以不能入；有以為菩薩遍學一切法，所以能入。」 （3）［唐］普光述，《俱舍論記》卷5：「^此滅盡定在於有頂，彼無有色，復欲滅心，恐成斷滅，而生怖畏，故不能起。又此滅盡定，唯聖道力所起，唯聖非凡。」（大正41，98a8-11）
[^7]: （1）參見《大智度論》卷12（大正25，146b27-c5）、卷93（714c25-29），《摩訶僧祇律》卷2（大正22，240b27-241b23），《經律異相》卷11（大正53，58b2-15）。 （2）六牙白象護獵人。（印順法師，《大智度論筆記》［H013］p.402）
[^8]: （1）趠＝踔【元】【明】，＝超【石】。（大正25，343d，n.14） （2）趠（^ㄊㄧㄠˋ）：1.跳，騰躍。（《漢語大詞典》（九），p.1144）
[^9]: 〔中〕－【宋】【宮】【聖】【石】。（大正25，343d，n.15）
[^10]: （1）《大毘婆沙論》卷165：「^有說：諸超定者，本應漸起，若從彼超，法唯超一，勢不過故；如登梯時，亦應漸上，其有越者，莫能越二，勢不及故。有說：後起徑路，法皆如前，故但超一。」（大正27，836a27-b2） （2）《大智度論》卷17：「^復次，超越三昧中，從初禪起入第三禪，第三禪中起入虛空處，虛空處起入無所有處；二乘唯能超一，不能超二。菩薩自在超，從初禪起，或入三禪，如常法；或時入第四禪，或入空處、識處、無所有處，或非有想非無想處，或入滅受想定；滅受想定起，或入無所有處，或識處、空處、四禪乃至初禪------或時超一，或時超二，乃至超九。聲聞不能超二，何以故？智慧、功德、禪定力薄故。」（大正25，188b27-c6） （3）超越三昧：小但超一，大能超九。（印順法師，《大智度論筆記》〔A038〕p.74）
[^11]: 但＝俱【宋】【元】【明】【宮】【聖】【石】。（大正25，343d，n.16）
[^12]: 槃馬：指跨馬盤旋馳騁。《太平御覽》卷489引晉‧裴啟《語林》："殷公北征，朝士出送之，軍容甚盛，儀止可觀；陳說經略攻取之宜，眾皆謂必能平中原。將別，忽逞才，自槃馬，遂墜地。士以是知其必敗。"（《漢語大詞典》（四），p.1214）
[^13]: 〔度〕－【宋】【元】【明】【宮】【聖】【石】。（大正25，343d，n.20）
[^14]: 參見《正觀》（6），p.105：《大智度論》卷10（大正25，132a18-b10）、卷15（169a28-b26）、卷19（197b21-c29）、卷21（218b17-c17）、卷24（235b21-c3）、卷27（261c22-262a16）、卷28（264a29-b10，266c2-6）、卷29（271c27-272a8）、卷35（319a27-b4）、卷36（322c28-323a17）、卷37（335a16-23）。另參見《大智度論》卷43（371a29-b5）、卷48（405c23-406a9）。
[^15]: 菩薩能得小德，但不住中：不受其名，行而不證。（印順法師，《大智度論筆記》［E003）p.290）
[^16]: 小智小斷是菩薩無生忍：二乘果智是無生忍。得忍位不退，但不取證。（印順法師，《大智度論筆記》［E014］p.311）
[^17]: 菩薩能得小德，但不住中：不受其名，行而不證。（印順法師，《大智度論筆記》［E003］p.290）
[^18]: 〔欲成佛故不證〕－【宋】【宮】【聖】。（大正25，343d，n.23）
[^19]: 菩薩行位──十住地菩薩修行：一生補處，未證四諦（以方便力隨補處法，故留而不取證）。（印順法師，《大智度論筆記》［A042］p.81）
[^20]: 菩薩根性：鈍根無量阿僧衹劫得。（印順法師，《大智度論筆記》〔F020〕p.351）
[^21]: 利根鈍根：鈍根有深種善根者。（印順法師，《大智度論筆記》［C021）p.223）
[^22]: ┌不說無益事 菩薩常精進（二人） ┴斷眾生三惡道 （印順法師，《大智度論筆記》［F038］p.371）
[^23]: 行＝得【宋】【元】【明】【宮】。（大正25，343d，n.27）
[^24]: 佛法：無有定相，不可著說。能利益者，皆是佛法；不能利益（機）者，好語亦非。（印順法師，《大智度論筆記》［C008］p.196）
[^25]: 趣：6.通" 取 "。求取，採取。（《漢語大詞典》（九），p.1142）
[^26]: 差（^ㄔㄞˋ）：病除。《方言》第三："差，愈也。（《漢語大詞典》（二），p.973）
[^27]: 參見《大智度論》卷86〈74 遍學品〉：「^十不善道，有上、中、下：上者，地獄；中者，畜生；下者，餓鬼。」（大正25，663a17-18）
[^28]: 〔其〕－【宋】【元】【明】【宮】。（大正25，344d，n.1）
[^29]: ┌以法施三惡道 ┌變身如佛 ┴以法施眾生，供佛、聞法、嚴土 相好（四人） ┤相好嚴身諸根明利，以三乘度眾生 └諸根淨利，不自高下他 （印順法師，《大智度論筆記》［F038］p.371）
[^30]: 〔故〕－【宋】【宮】【聖】【石】。（大正25，344d，n.3）
[^31]: 鑊（^ㄏㄨㄛˋ）：1.無足鼎。古時煮肉及魚、臘之器。（《漢語大詞典》（十一），p.1417）
[^32]: 沙＝娑【宋】【元】【明】【宮】。（大正25，344d，n.6）
[^33]: （1）印順法師，《華雨集》（二）〈方便之道〉，pp.102-103： ^「娑伽度龍王十住[地]菩薩，阿那婆達多龍王七住菩薩」，與這兩位龍菩薩有關的，有《海龍王經》與《弘道廣顯三昧經》。《法華經》說：八歲龍女，立刻轉男子身，於南方無垢世界成佛。《大樹緊那羅王所問經》的當機者，是一位現緊那羅身的大菩薩。《維摩詰所說經》說：「十方無量阿僧祇世界中作魔王者，多是住不可思議解脫菩薩」。屬於四大王眾天的鬼、畜天，是菩薩而蒙佛授記的，著實不少。 （2）印順法師，《初期大乘佛教之起源與開展》，p.27： ^《龍王問經》、《龍王經》：論上說：「阿那婆達多龍王、沙竭龍王等得菩薩道」；「娑伽度龍王十住菩薩，阿那婆達多龍王七住菩薩」。應是竺法護所譯的《海龍王經》。 （3）另參見《大智度論》卷4（大正25，92b）；《妙法蓮華經》卷4（大正9，35b-c）；《佛說海龍王經》（大正15，131c8-157b3）；《佛說弘道廣顯三昧經》（大正15，488b15-507a23），《大樹緊那羅王所問經》（大正15，367b17-389a3）；《維摩詰所說經》卷中（大正14，546b20-547a17）。
[^34]: （1）印順法師，《華雨集》（二）〈方便之道〉，p.103： ^經中有金剛手，也名執金剛，或譯密跡金剛力士，是從手執金剛杵得名的，本是一切夜叉的通稱，如帝釋手執金剛杵，也是夜叉之一。 （2）印順法師，《初期大乘佛教之起源與開展》，pp.25-26： ^《密跡經》，《密跡金剛經》：與［晉］竺法護所譯《密跡金剛力士經》同本，現編入《大寶積經》第三會。［《大寶積經》卷9〈3 密跡金剛力士會〉（大正11，52c-53a）。］ （3）參見《根本說一切有部毘奈耶雜事》卷17（大正24，283a26-b6）。 （4）另參見印順法師，《佛教史地考論》，p.247；《華雨集》（四）〈契理契機之人間佛教〉，p.27。
[^35]: 參見《佛說鬼子母經》（大正21，290c3-291c），《雜寶藏經》卷9（106經）（大正4，492a12-29），《訶利帝母真言經》大正21（289b19-290b23）。
[^36]: 是＝有【聖】。（大正25，344d，n.8）
[^37]: 國土＝佛國【宋】【元】【明】【宮】，＝佛國土【聖】，＝國【石】。（大正25，344d，n.9）
[^38]: 已＝以【宋】【元】【明】【宮】【聖】。（大正25，344d，n.10）
[^39]: 參見《光讚經》卷2〈3 行空品〉（大正8，157b22-28），《放光般若經》卷2〈4 學五眼品〉（大正8，8b5-9），《大般若波羅蜜多經》卷404〈3 觀照品〉（大正7，20a17-23）。
[^40]: 〔土〕－【宋】【元】【明】【宮】【聖】【石】。（大正25，344d，n.11）
[^41]: 《大正藏》原作「己」，今依《高麗藏》作「已」（第14冊，774a19）。
[^42]: 佛＋（道）【宋】【元】【明】【宮】【聖】【石】。（大正25，344d，n.13）
[^43]: 〔時〕－【宋】【元】【明】【宮】【聖】【石】。（大正25，344d，n.14）
[^44]: （1）《摩訶般若波羅蜜經》卷19〈62 魔愁品〉： ^阿難！若未受記菩薩向得記菩薩生惡心，諍鬪罵詈，隨起念多少劫，若干劫數若不捨一切種智，然後乃補爾所劫大莊嚴。（大正8，356c13-16） （2）《大般若波羅蜜多經》卷455〈61 同學品〉： ^若菩薩摩訶薩未得無上大菩提記，於得無上大菩提記諸菩薩摩訶薩，起瞋忿心，鬪諍、輕蔑、罵辱、誹謗。是菩薩摩訶薩隨起爾許念不饒益心，還退爾許劫曾修行；經爾許時遠離善友，還受爾許生死繫縛。若不棄捨大菩提心，還爾許劫被戴甲冑，勤修勝行，時無間斷，然後乃補所退功德。（大正7，297a13-23） （3）輕餘菩薩，念一劫，遠於佛道。（印順法師，《大智度論筆記》［G011］p.385）
[^45]: ┌終不墮惡道 ┌乃至阿鞞跋致地 ┴常不捨十善 住檀尸 ┤ ┌立眾生於十善，以財物施眾生 └作輪王 ┴常值遇多佛供養敬讚 （印順法師，《大智度論筆記》［F038］p.372）
[^46]: 性＝怖【元】【明】。（大正25，344d，n.15）
[^47]: 雖＋（能）【宋】【元】【明】【宮】。（大正25，344d，n.16）
[^48]: 菩薩種種法入佛道，如〈往生品〉。（印順法師，《大智度論筆記》［D030］p.279）
[^49]: 轉輪聖王：菩薩不必皆作輪王。或有願作，或無願得報。（印順法師，《大智度論筆記》［D025］p.274）
[^50]: 〔佛告〕－【元】【明】【聖】。（大正25，345d，n.2）
[^51]: 萬＝佛【明】。（大正25，345d，n.3）
[^52]: 住般若（聞思），常以法照明眾生，亦自照（印順法師，《大智度論筆記》［F038］p.372） ┌淨佛道---┬──一切法不可得故 │ ├六度 │無能壞---┴──不念一切法故 菩薩住般若（五人） ┤具智慧────此慧能具足一切法，亦不得一切法 │淨五眼 └得六通 （印順法師，《大智度論筆記》［F038］p.372）
[^53]: 讀誦＝誦讀【宋】【元】【明】【宮】【聖】。（大正25，345d，n.4）
[^54]: 菩薩種種法入佛道，如〈往生品〉：有但分別諸經、讀誦、憶念、思惟、分別諸法，以求佛道。（印順法師，《大智度論筆記》［D030］p.279）
[^55]: 譏刺：譏評諷刺。（《漢語大詞典》（十一），p.434）
[^56]: 適：1.去，往。《楚辭‧離騷》："心猶豫而狐疑兮，欲自適而不可。"王逸注："適，往也。"2.歸向，歸從。《左傳‧昭公十五年》："好惡不愆，民知所適，事無不濟。"杜預注："適，歸也。"孔穎達疏："言皆知歸於善也。"7.恰當，得當。銀雀山漢墓竹簡《孫臏兵法‧兵情》："弩張柄不正，偏強偏弱而不和，其兩洋（廂）之送矢也不壹，矢雖輕重得，前後適，猶不中﹝招也﹞。"《尚書大傳》卷二："一適謂之攸好德，再適謂之賢賢，三適謂之有功。"鄭玄注："適猶得也。"（《漢語大詞典》（十），p.1160）
[^57]: （1）清淨法施、不求名利恭敬供養，不貪弟子，不恃智慧，不自高輕人、不譏刺，但慈心眾生，說法無所著。（印順法師，《大智度論筆記》［A033］p.62） （2）檀──清淨法施：不求名利恭敬供養，不貪弟子，不恃智慧，不自高輕人、不譏刺，但慈心眾生，說法無所著。（印順法師，《大智度論筆記》〔A033〕p.62）
[^58]: 毘尼：生小乘心，菩薩破戒。（印順法師，《大智度論筆記》［C007］p.195）
[^59]: 〔欲〕－【宋】【元】【明】【宮】。（大正25，345d，n.8）
[^60]: 《大正藏》原作「義」，今依《高麗藏》作「善」（第14冊，776a16）。 義＝善【宮】【聖】。（大正25，345d，n.9）
[^61]: 除妄見心力諸觀：入實相中，諸觀、諸見、諸法皆名罪。（印順法師，《大智度論筆記》［C025］p.228）
[^62]: 〔恚〕－【宋】【元】【明】【宮】【聖】。（大正25，345d，n.11）
[^63]: （1）參見《成實論》卷14〈182 惡覺品〉：「^若人雖不睡眠而起不善覺，所謂欲覺、瞋覺、惱覺，若親里覺、國土覺、不死覺、利他覺、輕他覺等；寧當睡眠，勿起此等諸不善覺。應當正念出等善覺，所謂出覺、不瞋惱覺、八大人覺。」（大正32，352b1-5） 《成實論》卷14〈183 善覺品〉：「^八大人覺者，佛法中若少欲者能得利益，非多欲者；知足者、遠離者、精進者、正憶者、定心者、智慧者、無戲論者能得利益，非戲論者──是名為八。」（大正32，353b5-8） （2）《大智度論》卷23〈1 序品〉：「^麁心相名覺，細心相名觀；初緣中心發相名覺，後分別籌量好醜名觀。有三種麁覺：欲覺、瞋覺、惱覺。有三種善覺：出要覺、無瞋覺、無惱覺。有三種細覺：親里覺、國土覺、不死覺。六種覺妨三昧，三種善覺能開三昧門。」（大正25，234b3-8） （3）［隋］慧遠撰，《大乘義章》卷5：「^八惡覺之義，出《地持論》。邪心思想，名之為覺；覺違正理，故稱為惡。惡覺不同，離分有八。八名是何？一是欲覺，二是瞋覺，三名害覺，四、親里覺，五、國土覺，六、不死覺，七、族姓覺，八、輕侮覺。思量世間可貪之事而起欲心，名為欲覺；思量世間怨憎之事而起瞋心，名為瞋覺，亦名恚覺；念知打罵乃至奪命，名為害覺，亦名惱覺；追憶親戚，名親里覺；念世安危，名國土覺；謂身不死為積眾具，名不死覺；又積眾具資身令活，亦名不死覺；思念氏族若高若下，名族姓覺；念陵他人，名輕侮覺──侮猶慢也。此八猶是修道四使，欲、親、國土，貪分攝；瞋、害二覺，是瞋分攝；不死覺者，是癡分攝；族姓、輕侮，是慢分攝。八覺如是。」（大正44，574c1-14）
[^64]: 罪非罪，麁罪細罪──如何除：不得三業相，不生二乘心。（印順法師，《大智度論筆記》〔D010〕p.253）
[^65]: 〔是名菩薩......業〕十三字－【宋】【宮】【聖】【石】。（大正25，346d，n.6）
[^66]: 漸＋（漸）【宋】【元】【明】【宮】【聖】【石】。（大正25，346d，n.8）
[^67]: （1）二空：住二空。漸得不可得空（實相）。（印順法師，《大智度論筆記》［D014］p.257） （2）不可得空：是諸法實相。（印順法師，《大智度論筆記》〔F019〕p.350）
[^68]: 參見《大智度論》卷31（大正25，295c7-296a9）。
[^69]: 〔相〕－【宋】【元】【明】【宮】【聖】【石】。（大正25，346d，n.9）
[^70]: （1）無礙智慧：達法空，知觀空者亦空，得無礙般若。（印順法師，《大智度論筆記》［D002］p.238） （2）得二空──住無礙般若中。（印順法師，《大智度論筆記》［D014］p.257）
[^71]: 菩薩種種法入佛道，如〈往生品〉：有先世來，愛樂智慧，學一切經書，觀察思惟，自以智力推求一切法中實相，得法實相。（印順法師，《大智度論筆記》［D030］p.279）
[^72]: 般若──二種智慧：不得一切法，通達一切法。（印順法師，《大智度論筆記》〔A039〕p.75）
[^73]: 參見《大智度論》卷39〈4 往生品〉：「先但不得三業，今不得六波羅蜜、諸賢聖菩薩及佛，是名淨佛道，一切法皆不可得故。不得身乃至不得般若波羅蜜，是名法空；不得聲聞乃至佛，是名眾生空。菩薩住是二空中，漸得一切不可得空，不可得空即是諸法實相。是不可得空義，如先十八空中說。」（大正25，346b11-17） 另參見《大智度論》卷18（197a26-b9）、卷31（295c7-296a9）、卷32（302a20-23）。
[^74]: 菩薩肉眼：有見百由旬乃至三千大千世界。（印順法師，《大智度論筆記》［A053］p.90）
[^75]: 眾生本有五眼。（印順法師，《大智度論筆記》［A053］p.90）
[^76]: 〔照〕－【宋】【宮】【聖】【石】。（大正25，347d，n.2）
[^77]: 五眼本淨，如鏡性有照明，垢故不見，若除垢則照明如本。（印順法師，《大智度論筆記》［C014］p.210）
[^78]: 五眼三種淨。（印順法師，《大智度論筆記》［A053］p.90）
[^79]: 山＝陵【宋】【元】【明】【宮】【聖】【石】。（大正25，347d，n.4）
[^80]: 大千外：虛空中有風。（印順法師，《大智度論筆記》［A058］p.99）
[^81]: 〔見〕－【宋】【宮】【聖】。（大正25，347d，n.8）
[^82]: 稱：6.稱道，稱揚。（《漢語大詞典》（八），p.111）
[^83]: 日月量及倒見。（印順法師，《大智度論筆記》［A058］p.99）
[^84]: 參見《大智度論》卷36（大正25，324b1-325a3）。
[^85]: 〔一切〕－【宋】【元】【明】【宮】【石】。（大正25，347d，n.11）
[^86]: 〔見〕－【宋】【元】【明】【宮】【聖】【石】。（大正25，347d，n.12）
[^87]: 尼吒＝貳咤【聖】【石】＊，尼＝貳【宋】【宮】，尼＝膩【元】【明】。（大正25，347d，n.13）
[^88]: 〔天〕－【宋】【元】【明】【宮】【石】，天＝無【聖】。（大正25，347d，n.14）
[^89]: （無）＋所【宋】【宮】【明】。（大正25，347d，n.15）
[^90]: 菩薩二種天眼。（印順法師，《大智度論筆記》［J014］p.531）
[^91]: （1）參見《大智度論》卷24（大正25，240b19-c10）。 （2）菩薩天眼：各種天眼見不同。（印順法師，《大智度論筆記》［A053］p.90）
[^92]: 菩薩天眼：遍見欲色界諸天所見，更過之，見十方恆河沙世界眾生死生。（印順法師，《大智度論筆記》〔A053〕p.90）
[^93]: 參見《大智度論》卷5（大正25，97c-98b）。
[^94]: （1）《放光般若經》卷2〈4 學五眼品〉：「^慧眼菩薩，無法不見、無法不聞、無法不識、無法不覺，是為菩薩於慧眼淨。」（大正8，9a17-19） （2）《大般若波羅蜜多經》卷8〈4 轉生品〉（初分）：「^是菩薩摩訶薩得淨慧眼，於一切法，非見非不見、非聞非不聞、非覺非不覺、非識非不識。」（大正5，43b25-27） （3）參見印順法師，《如來藏之研究》，pp.90-92。
[^95]: 菩薩慧眼：不念一切；無法不見聞知識。（印順法師，《大智度論筆記》［A053］p.90）
[^96]: 肉眼、天眼之缺陷。（印順法師，《大智度論筆記》［A053］p.90）
[^97]: 愚智一如：異不可得故。（印順法師，《大智度論筆記》〔E017〕p.314）
[^98]: 如涅槃相：痴慧、世出世，不一不異，諸觀滅，諸心行轉還無所去，滅言語，世間法相如涅槃。（印順法師，《大智度論筆記》［D026］p.276）
[^99]: 如＝能得【宋】【元】【明】【宮】【聖】【石】。（大正25，348d，n.1）
[^100]: 中、邊：見有為、世間、有漏，墮有見，見無為、出世間、無漏，墮無見中──不戲論慧行於中道。（印順法師，《大智度論筆記》〔D015〕p.258）
[^101]: 是＝法【宋】【宮】【聖】【石】。（大正25，348d，n.3）
[^102]: 小乘得實相乎：見而不照法性。（印順法師，《大智度論筆記》〔D013〕p.256）
[^103]: 慧眼，成佛時變名佛眼，無明等諸煩惱及習滅故。（印順法師，《大智度論筆記》［A053］p.91）
[^104]: 成佛，四眼皆名佛眼。（印順法師，《大智度論筆記》［A053］p.91）
[^105]: ┌肉眼┐ │天眼┴虛誑 五眼誑不誑淨不淨 ┤慧眼┐ ┐ │法眼┴有習故不淨 ├如實見 └佛眼---清淨────┘ （印順法師，《大智度論筆記》［F039］p.373）
[^106]: 佛雖肉眼生眼識，不隨肉眼轉。
[^107]: 聖自在神通，參見《大智度論》卷5（大正25，98a3-5）、卷26（大正25，249b3-4）、卷28（大正25，264c17-19）。
[^108]: （1）告阿難：見好色生厭惡心等。（印順法師，《大智度論筆記》［G011］p.385） （2）經：所見好色中生厭惡心。（印順法師，《大智度論筆記》［H001］p.390）