釋曰： ^lun-79-1

眾會疑：「菩薩[^23]何因緣故得如是力，魔不能壞？」 ^lun-79-2

佛答：「有二因緣故，魔不能壞：一者、觀諸法空，二者、不捨一切眾生。」 ^lun-79-3

以日月因緣故，萬物潤生。 ^lun-79-4

但有月而無日，則萬物濕壞；但有日而無月，則萬物燋爛。 ^lun-79-5

日、月和合故，萬物成熟。 ^lun-79-6

菩薩亦如是，有二道：一者、悲，二者、空。 ^lun-79-7

悲心憐愍眾生，誓願欲度；空心來則滅憐愍心。 ^lun-79-8

若但有憐愍（614c）心、無智慧，則心沒在無眾生而有眾生顛倒中； ^lun-79-9

若但有空心，捨憐愍度眾生心，則墮斷滅中。 ^lun-79-10

是故佛說二事兼用──雖觀一切空，而不捨眾生；雖憐愍眾生，不捨一切空。 ^lun-79-11

觀一切法空，空亦空故不著空，是故不妨憐愍眾生； ^lun-79-12

觀憐愍眾生，亦不著眾生、不取眾生相，但憐愍眾生，引導入空，是故雖行憐愍而不妨空。 ^lun-79-13

雖行空，亦不取空相故，不妨憐愍心──如日月相須。 ^lun-79-14

諸神天輕賤妄語人，若菩薩不如所說行，則五種執金剛神捨離、不復守護，惡鬼得便。是人喜生惡心，惡心故則生惡業，生惡業故則墮惡道。 ^lun-79-15

菩薩不為諸佛所念者，則善根朽壞；如魚子不為母念，則爛壞不生。 ^lun-79-16

是故言：「所作如所言，亦為諸佛所念。得此二法故，不可破壞。」[^24] ^lun-79-17

若菩薩能如是真行般若波羅蜜，魔不能壞，功德智慧增益；諸天則來親近、諮問、安慰、勸喻，作是言：「善男子！汝疾得阿耨多羅三藐三菩提不久。以是因緣故，常行空行。」 ^lun-79-18

問曰：諸天未得一切智，云何能與菩薩[^25]授記？ ^lun-79-19

\`2282\`答曰：諸天長壽，從過去諸佛聞如是行得記，今見菩薩有如是行故說，見因知有果故。 ^lun-79-20

諸天見是菩薩行三解脫門印，亦兼行慈悲心於眾生，是故說言「不久作佛」。 ^lun-79-21

「無守護眾生汝為作守護，無歸與作歸」等義，如先說。[^26] ^lun-79-22

若菩薩能如是行甚深般若波羅蜜，十方現在無量諸佛說法時，稱揚讚歎是名字者，如我今稱揚寶相菩薩、尸棄菩薩及阿閦佛世界[^27]中菩薩。 ^lun-79-23

又如十方佛說法時，稱（615a）揚諸妙行菩薩──菩薩能如所說應諸法實相者，十方諸佛說法時，亦以是菩薩為譬喻，作是言：「某方某世界菩薩雖未作佛，能如是行甚深般若波羅蜜，功德希有故。」 ^lun-79-24

如大國王有大將，不惜身命，有方便能破怨敵，常為國王所稱譽；菩薩亦如是，觀畢竟空，不惜我身，破煩惱賊，有方便而不作證，教化眾生，諸佛所稱譽。 ^lun-79-25

諸佛雖無著心，無分別善不善法，視諸阿羅漢、外道亦無憎愛[^28]，為利益眾生故，讚歎善人，稱揚善法，毀訾[^29]不善。所以者何？欲使眾生依附好人，心隨善法，令出世間故。 ^lun-79-26

問曰：何經中說二菩薩佛所讚歎？ ^lun-79-27

答曰：佛經無量。佛涅槃後，諸惡邪見王出，焚燒經法，破壞塔寺，害諸沙門。五百歲後，像法不淨，諸阿羅漢、神通菩薩難可得見故，諸深經不盡在閻浮提，行者、受者少故，諸天龍神持去。[^30] ^lun-79-28

問曰：如遍吉[^31]菩薩、觀世音菩薩、大力勢[^32]菩薩、文殊尸[^33]利、彌勒菩薩等何以\`2283\`故[^34]不讚歎，而但稱譽二菩薩？ ^lun-79-29

答曰： ^lun-79-30

是二菩薩未得無生忍法而能似無生忍法行。必有此事，一切魔民所不能壞，是故佛歎希有。 ^lun-79-31

復次，是二菩薩清淨大願行、深大慈悲心，不期疾作佛，為度眾生故[^35]──有如是等功德，故佛稱讚。 ^lun-79-32

復次，遍吉、觀世音菩薩等功德極大，人皆知；是二菩薩，人未知，故稱揚。 ^lun-79-33

阿閦佛世界菩薩皆效阿閦佛[^36]，初[^37]發心來，行清淨、不雜行；生彼菩薩皆效其行，是故說「阿閦佛世界菩薩」，稱譽其德。 ^lun-79-34

又如十方諸佛亦稱揚諸世界上（615b）妙菩薩，亦如釋迦文尼佛稱揚二[^38]菩薩。 ^lun-79-35

何等是？ ^lun-79-36

菩薩從初發意乃至十地，佛讚[^39]歎[^40]是菩薩所為甚難，能不斷佛種。 ^lun-79-37

此中須菩提問：「何等菩薩，佛說法時，稱揚讚歎說其名字？」 ^lun-79-38

\`2284\`問曰：佛已先說，須菩提何以更問？ ^lun-79-39

答曰：佛初說「大菩薩」，後稱說「一切菩薩──從初發意乃至十地」；是故須菩提疑問佛：「佛讚歎何等菩薩，稱其名字？」[^41] ^lun-79-40

佛答：「佛雖皆愛念一切菩薩，其中有德行勝者，稱揚[^42]其名字。」 ^lun-79-41

「何等菩薩佛所稱[^43]歎？」 ^lun-79-42

「如阿閦佛初發心時，行清淨行，不休不息，乃至阿耨多羅三藐三菩提──如是等菩薩，佛所讚[^44]歎。」 ^lun-79-43

復次，有菩薩未得無生法忍[^45]、未入菩薩位，行般若波羅蜜力故，常思惟籌量，求諸法實相，能信解、忍，通一切法無生相、空、虛誑、不堅固。有如是等相諸菩薩摩訶薩，佛稱名讚歎。 ^lun-79-44

「虛誑、不實、不堅固」者，皆是無常、苦[^46]、無我門。 ^lun-79-45

「一切法空」者，即是空門。 ^lun-79-46

「一切法無生」者，即是諸法實相，滅諸觀[^47]。 ^lun-79-47

復次，「虛誑、不實、不堅固」，即是無作解脫門。 ^lun-79-48

「一切法空」，即是空解脫門。 ^lun-79-49

「一切法無生」，即是無相解脫門。 ^lun-79-50

如是等三種差別。[^48] ^lun-79-51

是人出柔順法忍、未得無生法忍，出凡夫法、未入聖法，而能信受聖法，似得聖法\`2285\`人，是故希有。 ^lun-79-52

如佛所稱譽[^49]阿鞞跋致菩薩，能斷二地、得受[^50]記；是人為佛所稱譽，亦如是。如是相人，雖未得無生法忍，智慧力故，為諸佛稱名讚歎。 ^lun-79-53

今以信根力勝故，佛亦稱名讚歎。 ^lun-79-54

何者是？所謂：「復次，須菩提！若菩薩摩訶薩聞是深般若，其心明利、不疑不悔，作是念：『（615c）是事如佛所說。』」 ^lun-79-55

問曰：是菩薩已信解般若波羅蜜，何以更從阿閦佛及諸菩薩邊聞？ ^lun-79-56

答曰：是人聞阿閦佛作菩薩時所行清淨；是人聞已，欲效阿閦佛所行。是故佛說：「此人於是得信力、於彼得智慧力故，當住阿鞞跋致地。」 ^lun-79-57

是人未得無生忍法，以智慧力故，得如[^51]阿鞞跋致，為諸佛所讚；有信[^52]力故，得如阿鞞跋致，為諸佛所讚。 ^lun-79-58

若但聞般若，得如是利益，何況信受、如所說行，漸住一切種智中！ ^lun-79-59

須菩提問佛：「一切法空相無所得，云何菩薩住薩婆[^53]若？」 ^lun-79-60

佛言：「『如』中住。」 ^lun-79-61

「如」者即是「空」。 ^lun-79-62

菩薩住是畢竟空中，名為「住薩婆若」。 ^lun-79-63

此中須菩提問佛：「除如，更無法可得，誰住如中？」乃至「無有是處」，如經廣說。 ^lun-79-64

佛可須菩提所語，說如亦空因緣，所謂：「是如，生、滅、住異不可得；若法無三相，即是畢竟空，云何可住？若住此中得阿耨多羅三藐三菩提而說法，無有是處！」 ^lun-79-65

釋提桓因欲取般若[^54]一定相，聞佛共須菩提說無相亦不可得，是故白佛言[^55]：「希有！\`2286\`世尊！是般若甚深，是菩薩所為甚難，欲得阿耨多羅三藐三菩提。 ^lun-79-66

何以故？是如畢竟空，除如，更無菩薩住是如中得阿耨多羅三藐三菩提，亦無定法名為佛，說法者所度眾生亦不離如，亦無拔出處[^56]涅槃，諸法常住如相故。 ^lun-79-67

菩薩聞是事，心不疑悔，是事為難！雖信一切法畢竟空，而欲[^57]求阿耨多羅三藐三菩提，精進、不休不息，是為難。」 ^lun-79-68

須菩提語帝釋：「若諸法畢竟空、無所有，疑從何[^58]生？何有難事？」[^59] ^lun-79-69

帝釋心歡喜，（616a）作是[念]{.underline}：「須菩提實是樂說空法；須菩提有所解說，皆說空事。 ^lun-79-70

雖說色等餘事，其義皆趣向空；若有難問，不能作礙，空亦空故。」 ^lun-79-71

若人難空，須菩提先已破空，於有無中都無所礙；譬如仰射空中。 ^lun-79-72

「虛空」即是畢竟空。 ^lun-79-73

「箭」是須菩提智慧。 ^lun-79-74

「所說」，如箭於空無礙，勢盡自墮，非為空盡；須菩提說法因緣事辦故便止，非為法盡。 ^lun-79-75

若有人雖有利箭，射壁不能過；人雖有利智慧，邪見著有，則礙而不能[^60]通。 ^lun-79-76

是故須菩提說無障無礙[^61]法[^62]。 ^lun-79-77

\`2287\`〈釋囑累[^63]品第六十六〉 ^lun-79-78

（大正25，616a11-620c12） ^lun-79-79

問曰：釋提桓因何以自疑所說，言：「我為隨順法、正答不？」 ^lun-79-80

答曰： ^lun-79-81

釋提桓因非一切智人，雖得初道，三毒未盡，猶有錯謬，而自籌量：我雖福德因緣為諸天主，雖得聖道味而未有一切智，一切漏未盡故，所說或能錯（618b）謬[^146]，不自覺知，是故問。 ^lun-79-82

復次，眾中大有阿鞞跋致菩薩、漏盡阿羅漢及離欲諸天，是諸人見釋提桓因與佛、須菩提共問難，心不怯弱[^147]，作是念：「是釋提桓因漏尚未盡，何能問難，盡諸法邊？」 ^lun-79-83

釋提桓因以是事故問佛。 ^lun-79-84

復次，釋提桓因自知所說諸法相無違錯，求佛印可，使聽者信受故。 ^lun-79-85

\`2297\`佛即可[^148]之。 ^lun-79-86

問曰：佛何以可釋提桓因說[^149]？ ^lun-79-87

答曰：釋提桓因雖非一切智人，常從佛聞，誦讀力強，是故所說有理，佛便印可。 ^lun-79-88

佛說有三種慧──聞慧、思慧、修慧。有人聞慧、思慧明了故，能與修慧人問難。[^150]譬如乘船隨流，不自用力而疾於陸行；如阿難雖未離欲，未得甚深禪定，而能與佛、漏盡阿羅漢等論議，隨法無違。 ^lun-79-89

釋提桓因白佛言：「世尊！須菩提好樂說空、善巧說空，於諸弟子中最為第一。有所言說，皆趣向空、無相、無作，所謂四念處乃至阿耨多羅三藐三菩提──是法中皆和合畢竟空說。」 ^lun-79-90

佛語[^151]釋提桓因：「須[^152]菩提是[^153]行畢竟空人，世世修集，非但今世。是人以空解脫門入道，亦以此門教化眾生。是人若入深空法，尚不得法，何況行是法者！」如經說：「檀波羅蜜不可得，何況行檀者！乃至八十隨形好不可得，何況得八十種隨形好者！」 ^lun-79-91

須菩提所行空行，欲比菩薩空行，百分不及一。 ^lun-79-92

問曰：法空、眾生空，復有何不盡，而言「百分不及一」？ ^lun-79-93

答曰： ^lun-79-94

佛此中自說「除佛，諸聲聞、辟支佛無有及菩薩」者， ^lun-79-95

「諸法實相」有種種名字：或說「空」，或說「畢竟空」，或說「般若波羅蜜」，或名「阿耨多羅三（618c）藐三菩提」；此中說「諸法實相」名為「空行」。[^154] ^lun-79-96

\`2298\`如一切聲聞弟子中，須菩提空行最勝；如是，除佛，諸菩薩空行勝於二乘。[^155]何以故？智慧分別利鈍，入有深淺故，皆名得諸法實相，[^156]但利根者得之了了。 ^lun-79-97

譬如破闇故然燈，更有大燈，明則轉勝。當知先燈雖炤[^157]，微闇不盡；若盡，後燈則無用。行空者亦如是，雖俱得道，智慧有利鈍故，無明有盡、不盡；惟[^158]有佛智[^159]，能盡諸無明。[^160] ^lun-79-98

復次，聲聞、辟支佛無慈悲心，無度眾生心，無淨佛世界，無無量佛法願，無轉法輪度眾生，亦無入無餘涅槃乃至遺[^161]法度眾生願，無有三世度眾生心──所謂菩薩時、作佛時、滅度時；[^162]非但以空行故與菩薩等。 ^lun-79-99

復[^163]次，二乘得空，有分有量；諸佛、菩薩，無分無量。如渴者飲河，不過自足。何得言「俱行空，不應有異」？又如毛孔之空欲比十方空，無有是理！是故比佛、菩薩，千萬億分不及一。 ^lun-79-100

佛分別是空行已，告釋提桓因：「若欲於一切眾生最上，當行般若波羅蜜。」 ^lun-79-101

此中佛自說因緣：「菩薩學是般若波羅蜜空行，不取空相故，過於二地，得無生忍法，入菩薩位；入菩薩位故，具足佛法。」 ^lun-79-102

「佛法」是菩薩道，菩薩道具足故，當得[^164]一切種智；得一切種智故名為佛，斷一切煩惱習人。是諸事，「空行」為根本。 ^lun-79-103

問曰：涅槃是無量，何以言「二乘所得[^165]有量」？ ^lun-79-104

\`2299\`答曰： ^lun-79-105

言「智慧有分有量」，不說「諸法法性有量」。不聞說大水喻耶？器有量，非水有量。 ^lun-79-106

復次，量、無量，相待[^166]法。 ^lun-79-107

於凡人是無量，佛皆能量。（619a） ^lun-79-108

爾所分是須陀洹，乃至爾所分是阿羅漢、辟支佛、菩薩，餘殘究盡法性是佛。 ^lun-79-109

爾時，會中諸天以天曼陀羅華散佛等，如經中說。 ^lun-79-110

問曰：華供養佛及僧，是八百比丘何以獨取供養佛？ ^lun-79-111

答曰：諸天所散華，諸比丘當分所得墮衣上者，見其色香甚妙，因以發心供養於佛，白言：「我從今日，當行是無上行，所謂畢竟空、無相、無作等，為度一切眾生故，如佛所說，二乘所不及。」 ^lun-79-112

爾時，佛微笑。 ^lun-79-113

笑[^167]義，如〈恒伽提婆品〉中說。[^168] ^lun-79-114

是八百比丘皆[^169]是善知識，行同心等，世世共修集功德故，一時作佛，皆同一字。 ^lun-79-115

五色天華供養佛故，世界中常雨五色天曼陀羅華。 ^lun-79-116

佛因是事讚般若，作是言：「阿難！欲行最上菩薩道，當行般若波羅蜜。」 ^lun-79-117

「阿難！若有善男子能行是深般若波羅蜜，當知是人人道中來，或兜率天上來。」 ^lun-79-118

所以者何？ ^lun-79-119

三惡道中罪苦多，故不得行深般若；欲界天著淨妙五欲，心則狂惑[^170]，不能行；色界天深著禪定味，故不能行；無色界無形，故不能行；鬼神道眼根等[^171]利，諸煩惱覆心，故不能專行深般若。 ^lun-79-120

人道中──苦差[^172]三惡道，樂不如諸天，眼等諸根濁重、身多地種，故能制苦樂意而行般若。 ^lun-79-121

兜率天上，常有一生補處菩薩，彼中諸天常聞說般若，五欲雖多，法力勝。 ^lun-79-122

是故說二處來。 ^lun-79-123

若從他方佛世界[^173]來，若此間有般若波羅蜜處來。[^174] ^lun-79-124

復次，「阿難！若有求佛道者，能問、能信、受持乃至正憶念，當知是人，佛常以佛眼見是諸人等；應當作是念：『我等便是面從佛受，從佛發（619b）心、種善根，不從二乘發。』 ^lun-79-125

阿難！若有人信心清淨、不可破壞者，當知是人先世供養無量諸佛、為善知識守護，故能受持。」[^175] ^lun-79-126

問曰：佛亦名為寶，亦名為無上福田；若人從佛種善根，必以三乘法入涅槃不虛。如《法華》中說：「有人或以一華，或以少香供養於佛，乃至一稱南無佛，如是等人皆當作佛。」[^176]若爾者，有人作是念：「但行五波羅蜜，欲作佛時乃觀空，何[^177]用常行般若波羅蜜難知難得空行？」[^178] ^lun-79-127

\`2301\`答曰：以是事故，佛自答阿難：「於佛福田中雖不虛誑，要得三乘入涅槃，應當了了行六波羅蜜，乃至一切種智了了行故，疾得佛道，不久受生死苦。般若有如是等利益功德故，應當行。」 ^lun-79-128

「阿難！般若有如是功德利益故，我囑累汝。」 ^lun-79-129

問曰：佛無所貪，乃至一切種[^179]智、佛無礙解脫──清淨微妙諸佛法猶尚不貪，何以故以般若波羅蜜慇懃囑累阿難，似如貪惜[^180]？ ^lun-79-130

答曰： ^lun-79-131

諸佛為利益眾生故出世，現三十二相、八十種隨形好、無量光明、神足變化，皆為眾生故。 ^lun-79-132

第一利益眾生無過般若波羅蜜，能盡諸苦故。是般若波羅蜜因語言、文字、章句可得其義，是故佛以般若經卷慇懃囑累阿難。 ^lun-79-133

復次，有人見佛慇懃囑累，故言：「佛大事辦，猶尚尊重般若，是法必尊、必妙！」 ^lun-79-134

譬如大富長者命欲終時，以眾寶與兒，偏以如意寶珠慇懃囑累：「汝勿以此寶自[^181]無定色、質如虛空、微妙難識故而不守護！若失餘寶為可，此寶不可失也！」大富長者是佛，以般若波羅蜜囑（619c）累阿難：「汝好受持守護，無令忘失！」 ^lun-79-135

除般若，雖有十二部經[^182]，盡皆忘失，其過尚少；若失般若一句，其過太[^183]多！ ^lun-79-136

\`2302\`何以故？是深般若法藏是十方三世諸佛母，能令人疾至佛道。如經中說「三世諸佛皆從般若得」[^184]，乃至「為聲聞人說法」──其中皆是讚般若事。 ^lun-79-137

問曰：說法令三千大千世界眾生[^185]盡得阿羅漢，云何不如以般若一句教菩薩？ ^lun-79-138

答曰： ^lun-79-139

是事先雖答，[^186]今當更略說：是三千大千世界中眾生雖皆得阿羅漢，自度其身，不中[^187]作佛；若說般若一句，聞者得作佛故。如人種眾果樹，不如一人種一如意樹，能隨人所願，如意皆得。 ^lun-79-140

復次，為聲聞說法中，無大慈[^188]悲心；大乘法中，一句雖少，有大慈悲。 ^lun-79-141

聲聞法中皆自為身；大乘法中廣為眾生。 ^lun-79-142

聲聞法中無欲廣知諸法心，但欲疾離老、病、死；大乘法中欲了了知一切法[^189]。 ^lun-79-143

聲聞法功德有限量；大乘法中欲盡諸功德，無有遺餘[^190]。 ^lun-79-144

如是等大小乘[^191]差別。[^192] ^lun-79-145

譬如金剛雖小，能勝一切寶，不得言少故不如多。三千大千世界中阿羅漢福德，比般若一句教菩薩，一日乃至須臾，其福甚多！ ^lun-79-146

此中佛自說因緣：是人自欲得阿耨多羅三藐三菩提，亦教人令得；自行六波羅蜜諸功德，亦為人說。 ^lun-79-147

菩薩集二處功德[^193]，不得佛道，無有是處！ ^lun-79-148

爾時，佛欲明了是事故引證，亦欲證一切法空，不著是空法，但憐愍眾生故囑累。 ^lun-79-149

如阿閦佛、大眾、莊嚴不與眼作對，一切法不與眼作對亦如是。 ^lun-79-150

肉眼、天眼所見，皆是作法，虛誑（620a）不實；慧眼、法眼、佛眼，皆是無相無為法──故不可見；若不可見，亦不可知。[^194] ^lun-79-151

無作等亦如是。 ^lun-79-152

所見阿閦佛會，如幻、如夢；能如是觀諸法，是名「菩薩行般若」，名「無所著」。 ^lun-79-153

佛所囑累亦無所著，但以大慈悲故讚是般若。一切法雖是不可思議相，而以利益眾生故讚歎，作是言：「阿難！如是學，為學般若；若欲得一切諸波羅蜜，當學般若波羅蜜。」如是等，如經廣說。 ^lun-79-154

佛以無量讚般若：若[^195]佛智慧不可盡，般若功德[^196]亦不可盡。何以故？般若波羅蜜[^197]無量相故。名眾等言語章句、卷數有量──如《小品》、《放光》、《光讚》等般若波羅蜜經卷章句，有限有量；[^198]般若波羅蜜義無量。 ^lun-79-155

阿難問：「般若波羅蜜云何無量？」 ^lun-79-156

佛答：「般若波羅蜜相自離。」 ^lun-79-157

離故，從本已來不生不集，不生不集故不盡不滅。 ^lun-79-158

此中佛自說因緣：「過去無量阿僧祇諸佛及弟子，用是般若波羅蜜照明十方，度無量眾生，皆共入無餘涅槃，般若波羅蜜故不盡；未來、現在亦如是。譬如有人欲盡虛空，虛空不可盡；般若波羅蜜等諸功德乃至一切種智亦如是──今[^199]不盡、已不[^200]盡、當不盡。」有人知過去不盡，謂未來、現在有盡，是故說「三世不可盡」。 ^lun-79-159

「何以故？諸法本無生，云何當盡？」 ^lun-79-160

佛知般若是真無盡，為名字語言句眾有盡故囑累。如人以香油瓶[^201]囑累子弟[^202]，雖不\`2304\`惜瓶，為受持香油故；語言能持義亦如是，若失語言，則義不可得。 ^lun-79-161

爾時，佛為人信受般若故，出舌相覆面，告阿難：「我今[^203]於四眾中囑累汝般若，汝當為（620b）眾生解說、顯示、分別，令易解。」 ^lun-79-162

所以現舌相者，世間相法──舌能覆鼻，是不妄語相，何況覆面！ ^lun-79-163

是故佛示眾生──我從父母生身，有此舌相，欲以般若波羅蜜令汝信解；以汝等未得一切智，不能遍知，欲令汝等信故，非以神通力所現。 ^lun-79-164

佛於甚深妙法、智慧、禪定中猶尚不著，何況世間八法[^204]、供養利故而作虛誑！於一切法中，如鳥飛虛空，無所觸礙，但以本願誓度眾生、大悲心憐愍一切故，以第一利般若波羅蜜慇懃囑累汝。 ^lun-79-165

復次，「阿難！是行深般若波羅蜜者，能入一切文字陀羅尼。」 ^lun-79-166

因一字即入畢竟空，是名「文字陀羅尼」。[^205]如先陀羅尼中說。[^206] ^lun-79-167

諸文字法皆因般若波羅蜜得；餘聞持等諸陀羅尼亦皆從學般若波羅蜜得。 ^lun-79-168

菩薩得諸陀羅尼已，得種種樂說辯才──無量阿僧祇劫，說一句義不可盡。 ^lun-79-169

是名「三世諸佛真法」，更無異法。 ^lun-79-170

又復，「阿難！般若是十方三世諸佛妙法。」 ^lun-79-171

如一門城[^207]，四方來者，無異門入。[^208] ^lun-79-172

「阿難！我今為汝了了說：『若有人受持般若，非但受持我法，是人受持三世諸佛阿耨多羅三藐三菩提。』」 ^lun-79-173

「阿難！是般若波羅蜜，我處處說，是行者足。」所以者何？菩薩得是般若，能行菩薩道。 ^lun-79-174

\`2305\`「阿難！汝得是[^209]般若波羅蜜陀羅尼故，能持一切佛所說法。」 ^lun-79-175

問曰：以聞持陀羅尼力故能持，何以言「得般若故，能持一切諸佛[^210]法」？ ^lun-79-176

答曰：聞持陀羅尼，能持有數有量法，世間亦有，如須尸摩外道亦得聞持陀羅尼；是人雖少時得，久則忘失。 ^lun-79-177

從般若得陀羅尼，廣受持諸（620c）法，終不忘失──以是為差別。 ^lun-79-178

問曰：般若便是波羅蜜，何以名為「陀羅尼」？ ^lun-79-179

答曰：諸法實相是般若，能種種利益，眾生愛念故，作種種名。[^211] ^lun-79-180

如佛有十號等文[^212]字，般若波羅蜜亦如是── ^lun-79-181

^（1）^能到一切諸智慧邊，是名為「般若波羅蜜」。 ^lun-79-182

^（2）^菩薩行般若作佛已，變名為「阿耨多羅三藐三菩提」。 ^lun-79-183

^（3）^若在小乘心中，但[^213]名為「三十七品」、「三解脫門」。 ^lun-79-184

^（4）^若人欲得聞而不忘，在是人心中名為「陀羅尼」。 ^lun-79-185

是故佛說如意珠譬喻，隨前物色變為名。 ^lun-79-186

佛[^214]如是種種說般若大功德[^215]。 ^lun-79-187

---

[^1]: 至＝到【宋】【元】【明】【宮】【石】。（大正25，613d，n.15）

[^2]: 諮問：咨詢，請教。（《漢語大詞典》（十一），p.350）

[^3]: 勸喻：勸告，說明。（《漢語大詞典》（二），p.827）

[^4]: 《大般若波羅蜜多經》卷457〈64 堅非堅品〉：

善現！若菩薩摩訶薩能如是行甚深般若波羅蜜多，諸天神等常來禮敬，親近供養、請問勸發，作如是言：「善哉！大士！欲證無上正等菩提，當勤住空、無相、無願。所以者何？大士！若菩薩摩訶薩精勤住空、無相、無願，一切有情無依怙者能作依怙，無歸依者能作歸依，無救護者能作救護，無投趣者能作投趣，無洲渚者能作洲渚，無舍宅者能作舍宅，與暗冥者能作光明，與聾盲者能作耳目。何以故？大士！如是住空、無相、無願即為安住甚深般若波羅蜜多，若能安住甚深般若波羅蜜多，疾證無上正等菩提。」（大正7，308b8-20）

[^5]: 《大般若波羅蜜多經》卷457〈64
堅非堅品〉：「善現！若菩薩摩訶薩能如是住甚深般若波羅蜜多，便為十方無量、無數、無邊世界現在如來、應、正等覺處大眾中說正法時，自然歡喜稱揚讚歎是菩薩摩訶薩名字、種姓及諸功德，所謂安住甚深般若波羅蜜多微妙功德。」（大正7，308b20-25）

[^6]: 復＋（次）【宋】【元】【明】【宮】。（大正25，613d，n.16）

[^7]: 如＋（是）【宋】【元】【明】【宮】。（大正25，613d，n.17）

[^8]: 《大般若波羅蜜多經》卷457〈64 堅非堅品〉：

爾時，具壽善現白佛言：「世尊！何等菩薩摩訶薩為諸如來、應、正等覺說正法時，在大眾前自然歡喜稱揚讚歎名字、種姓及諸功德，為不退轉、退轉位耶？」

佛告善現：「有菩薩摩訶薩住不退轉位修行般若波羅蜜多，為諸如來、應、正等覺說正法時，住^※^大眾前自然歡喜稱揚讚歎名字、種姓及諸功德。復有菩薩摩訶薩雖未受記而行般若波羅蜜多，亦為如來、應、正等覺說正法時，在大眾前自然歡喜稱揚讚歎名字、種姓及諸功德。」（大正7，308c24-309a4）

※住＝在【宋】【元】【明】。（大正7，308d，n.2）

[^9]: 讚＋（嘆）【石】。（大正25，613d，n.18）

[^10]: 《大般若波羅蜜多經》卷457〈64 堅非堅品〉：

爾時，善現復白佛言：「此所說者是何菩薩？」

佛告善現：「有菩薩摩訶薩隨不動佛為菩薩時所行而學，已得安住不退轉地，是菩薩摩訶薩為諸如來、應、正等覺說正法時，在大眾前自然歡喜稱揚讚歎名字、種姓及諸功德。復有菩薩摩訶薩隨寶幢菩薩摩訶薩、頂髻菩薩摩訶薩等所行而學，是菩薩摩訶薩雖未受記而勤精進行深般若波羅蜜多，亦為如來、應、正等覺說正法時，在大眾前自然歡喜稱揚讚歎名字、種姓及諸功德。」（大正7，309a4-14）

[^11]: 〔時〕－【宋】【元】【明】【宮】。（大正25，614d，n.1）

[^12]: 《大般若波羅蜜多經》卷457〈64
堅非堅品〉：「善現！若菩薩摩訶薩為諸如來、應、正等覺說正法時，在大眾前自然歡喜稱揚讚歎名字、種姓及諸功德，是菩薩摩訶薩超諸聲聞、獨覺等地，定得無上正等菩提。善現！若菩薩摩訶薩行深般若波羅蜜多，為諸如來、應、正等覺說正法時，在大眾前自然歡喜稱揚讚歎名字、種姓及諸功德，是菩薩摩訶薩定當安住不退轉地；住是地已，速證無上正等菩提。」（大正7，309b1-9）

[^13]: 〔若〕－【宋】【元】【明】【宮】。（大正25，614d，n.2）

[^14]: 〔住〕－【宋】，〔住〕－【宋】，（如說）【宮】。（大正25，614d，n.3）

[^15]: 《大般若波羅蜜多經》卷457〈64 堅非堅品〉：

爾時，具壽善現白佛言：「世尊！諸法實性竟不可得，云何可說諸菩薩摩訶薩安住真如精勤修學，速當安住不退轉地，疾證無上正等菩提，轉妙法輪度有情眾？」（大正7，309b25-28）

[^16]: 《大般若波羅蜜多經》卷457〈64 堅非堅品〉：

佛告善現：「如佛所化安住真如修菩薩行，速當安住不退轉地，疾證無上正等菩提，轉妙法輪度有情眾。諸菩薩摩訶薩亦復如是，安住真如修菩薩行，速當安住不退轉地，疾證無上正等菩提，轉妙法輪度有情眾。」（大正7，309b28-c4）

[^17]: 《大般若波羅蜜多經》卷457〈64 堅非堅品〉：

具壽善現復白佛言：「如來所化都無所有，法離真如亦不可得，誰住真如修菩薩行？誰當安住不退轉地？誰證無上正等菩提？誰轉法輪、說何等法、度何等眾？世尊！真如尚不可得，何況得有安住真如修菩薩行、速當安住不退轉地、疾證無上正等菩提、轉妙法輪度有情眾！此若實有，必無是處。」（大正7，309c4-11）

[^18]: 言＝說【宋】【元】【明】【宮】。（大正25，614d，n.4）

[^19]: 《大般若波羅蜜多經》卷457〈64
堅非堅品〉：「何以故？善現！諸法真如無生無滅，亦無住異少分可得。善現！若法無生無滅，亦無住異少分可得，誰住其中修菩薩行？誰當安住不退轉地？誰證無上正等菩提？誰轉法輪、說何等法、度何等眾？此中一切都無所有──此若實有，定無是處──但依世俗假施設有。」（大正7，309c21-27）

[^20]: 《大般若波羅蜜多經》卷457〈64 堅非堅品〉：

爾時，天帝釋白佛言：「世尊！如是般若波羅蜜多，最極甚深難信難解，諸菩薩摩訶薩行深般若波羅蜜多，雖知諸法皆不可得，而求無上正等菩提，欲為有情宣說正法甚為難事！何以故？世尊！決定無有安住真如修菩薩行、證得無上正等菩提、為諸有情說正法事，而諸菩薩摩訶薩行深般若波羅蜜多，觀一切法都無所有，於深法性其心不驚、不恐、不怖、無疑、無滯、不沈、不沒亦不迷悶，如是等事甚為希有！」（大正7，309c27-310a8）

[^21]: 如＝汝【宋】【元】【明】【宮】。（大正25，614d，n.5）

[^22]: 《大般若波羅蜜多經》卷457〈64 堅非堅品〉：

時，天帝釋白善現言：「大德所說一切依空，是故所言常無罣礙。譬如以箭仰射虛空，若遠若近俱無罣礙；大德所說亦復如是，誰能於中而敢抗對！」（大正7，310a17-20）

[^23]: 〔菩薩〕－【石】。（大正25，614d，n.7）

[^24]: ┌觀一切法空──空──觀空，不著是空，不妨憐憫眾生...┐

成就二法 ┌一
┴不捨一切眾生---悲──憐生，不著眾生，不妨觀空.........┴（只是一般若）

魔不能壞 ┤ ┌所作如所言

└二 ┴為諸佛所念 （印順法師，《大智度論筆記》〔B030〕p.173）

[^25]: 授＝受【宋】【元】【明】【宮】【石】。（大正25，614d，n.9）

[^26]: 《正觀》（6），p.195：《大智度論》卷71（大正25，559a14-b21）、卷62（大正25，497b24-c18）。另參見《摩訶般若波羅蜜經》卷11（大正8，302a19-c3）、卷15（大正8，331c24-332c26）、卷19（大正8，358a11-20）；《放光般若經》卷9（大正8，61a9-18）、卷12（大正8，81c15-82b15）、卷14（大正8，101a26-b3）。

[^27]: 世界＝國【石】。（大正25，614d，n.10）

[^28]: （無）＋愛【宋】【元】【明】【宮】。（大正25，615d，n.1）

[^29]: 訾＝呰【宮】。（大正25，615d，n.2）

[^30]: 佛稱揚寶相菩薩、尸棄菩薩，龍樹未見其經。（印順法師，《大智度論筆記》［H022］p.416）

[^31]: （1）《一切經音義》卷28：

三曼陀颰陀（曼，音未盤反；經作「慢」，誤也。颷，音盤沫反；梵語，唐云「普賢」是也）（大正54，496a13）

（2）〔隋〕智顗，《妙法蓮華經文句》卷10：

《大論》、《觀經》同名遍吉，此經稱普賢，皆漢語。梵音邲輸颰陀，此云普賢。《悲華》云：「我誓於穢惡世界行菩薩道，使得嚴淨，我行要當勝諸菩薩。寶藏佛言：以是因緣，今改汝字名為普賢。」（大正34，147c29-148a4）

（3）參見《大智度論》卷9〈1 序品〉（大正25，127a8-9）。

[^32]: 力勢＝勢力【元】【明】。（大正25，615d，n.3）

[^33]: 尸＝師【明】。（大正25，615d，n.4）

[^34]: 〔故〕－【宋】【元】【明】【宮】。（大正25，615d，n.5）

[^35]: 大悲菩薩不期疾作佛。（印順法師，《大智度論筆記》［E023］p.321）

[^36]: 佛＋（國）【石】。（大正25，615d，n.7）

[^37]: （從）＋初【元】【明】。（大正25，615d，n.8）

[^38]: 二＝三【宋】【元】【明】【宮】【石】。（大正25，615d，n.9）

[^39]: 讚＝說【元】【明】。（大正25，615d，n.10）

[^40]: 〔歎〕－【宋】【元】【明】【宮】。（大正25，615d，n.11）

[^41]: 《正觀》（6），pp.195-196：《大智度論》卷79（大正25，613c13-26）。

[^42]: 揚＝歎【宋】【元】【明】【宮】。（大正25，615d，n.12）

[^43]: 稱＝讚【元】【明】。（大正25，615d，n.13）

[^44]: 讚＝稱【石】。（大正25，615d，n.14）

[^45]: 法忍＝忍法【宋】【元】【明】【宮】。（大正25，615d，n.15）

[^46]: 苦＝若【元】【明】【宮】。（大正25，615d，n.16）

[^47]: 觀＋（門）【元】【明】。（大正25，615d，n.17）

[^48]: ┌虛誑不實不堅──無常苦無我門.........無作門

三事二釋 ┤一切法空────空門.....................空門

└一切法無生───實相滅觀門............無相門

（印順法師，《大智度論筆記》［B030］p.173）

[^49]: 譽＝舉【石】。（大正25，615d，n.18）

[^50]: 受＝授【宋】【元】【明】【宮】。（大正25，615d，n.19）

[^51]: 如＋（是）【宋】【元】【明】【宮】。（大正25，615d，n.20）

[^52]: （以）＋信【宋】【元】【明】【宮】。（大正25，615d，n.21）

[^53]: 薩婆＝菩薩【明】。（大正25，615d，n.22）

[^54]: 若＋（波羅蜜）【石】。（大正25，615d，n.23）

[^55]: 〔言〕－【石】。（大正25，615d，n.24）

[^56]: （安）＋處【元】【明】，處＝安住【石】。（大正25，615d，n.25）

[^57]: 〔欲〕－【宋】【元】【明】【宮】。（大正25，615d，n.26）

[^58]: 從何＝何從【宋】【元】【明】【宮】【石】。（大正25，615d，n.27）

[^59]: 空不受難。（印順法師，《大智度論筆記》〔E023〕p.321）

[^60]: 〔能〕－【宋】【元】【明】【宮】。（大正25，616d，n.1）

[^61]: 礙＋（釋第六十四品竟，摩訶般若經卷第七十九）【石】。（大正25，616d，n.2）

[^62]: 〔法〕－【宮】【石】。（大正25，616d，n.3）

[^63]: （1）囑（ㄓㄨˇ）：1.關照，叮囑。2.託付，委託。（《漢語大詞典》（三），p.576）

（2）累（ㄌㄟˋ）：4.煩勞，託付。《莊子‧秋水》："莊子釣於濮水，楚王使大夫二人往先焉，曰：'願以境內累矣！'"成玄英疏："願以國境之內委託賢人。"（《漢語大詞典》（九），p.787）

[^64]: 《大品經義疏》卷9：「此中第二，流通實相般若也。所以付囑流通者，一、為利現在──現在眾生，見佛慇懃付囑，必知般若是大法；實如父臨終付子如意珠，則知無價物故，增眾生信敬也。二者、為利來世──出世本懷以利物，利物無過般若，故付明令未來得聞。堪聞之人，要具二慧，阿難是般若大、小之人──是般若聞持陀羅尼田義。陀羅尼田，故阿難也──又是佛第^※1^。次以人甚信受也。大經呵聲聞為老病不堪付囑者，此呵有所得聲聞耳。阿難是但小，復是大小遠^※2^居，但小故被呵；是方便之人，故堪付囑也。累即憑累，委付為累；十教即是實相般若教也。」（卍新續藏24，318a12-21）

※1案：「第」或作「弟」。

※2「遠」疑「迹」。（卍新續藏24，318d，n.3）

[^65]: 《大智度論疏》卷24：

「爾時，釋提桓因白佛」已下，就此品中大有二分：第一、明將欲囑累先當分別乘，校量勝劣及授大記，勸脩讚嘆行波若等義；第二、從「是故阿難」下竟品，正明其囑累之事。（卍新續藏46，910a3-6）

[^66]: 所＋（答）【宋】。（大正25，616d，n.7）

[^67]: （是）＋為【宋】【元】【明】【宮】【石】。（大正25，616d，n.8）

[^68]: 《大般若波羅蜜多經》卷457〈65 實語品〉：

時，天帝釋復白佛言：「希有！世尊！大德善現諸有所說，一切依空、無相、無願，亦依四念住乃至八聖道支，......亦依諸佛無上正等菩提。」（大正7，310a26-b8）

[^69]: 〔能〕－【宋】【元】【明】【宮】。（大正25，616d，n.9）

[^70]: 況＋（得）【元】【明】。（大正25，616d，n.10）

[^71]: 無＝不【宋】【宮】。（大正25，616d，n.11）

[^72]: 《大般若波羅蜜多經》卷457〈65 實語品〉：

爾時，佛告天帝釋言：「憍尸迦！具壽善現住諸法空，觀布施波羅蜜多乃至般若波羅蜜多尚不可得，況有行布施波羅蜜多乃至般若波羅蜜多者可得！......何以故？憍尸迦！具壽善現於一切法住遠離住、住寂靜住、住無所有住、住無所得住、住空住、住無相住、住無願住。憍尸迦！具壽善現於一切法住如是等無量勝住。」（大正7，310b8-c17）

[^73]: 於＝在【宋】【宮】。（大正25，616d，n.12）

[^74]: 大空，小空。（印順法師，《大智度論筆記》〔E016〕p.314）

[^75]: 文＝曼【宋】【元】【明】【宮】【石】。（大正25，616d，n.13）

[^76]: 比丘發願成佛。（印順法師，《大智度論筆記》〔E016〕p.313）

[^77]: 縹（ㄆㄧㄠˇ）：2.淡青色，青白色。今所謂月白。（《漢語大詞典》（九），p.978）

[^78]: （佛）＋口【宋】【元】【明】【宮】。（大正25，616d，n.14）

[^79]: 〔故〕－【宮】。（大正25，616d，n.15）

[^80]: （微）＋笑【宋】【元】【明】【宮】。（大正25，616d，n.16）

[^81]: （1）《佛說觀藥王藥上二菩薩經》：

爾時釋迦牟尼佛告大眾言：「我曾往昔無數劫時，於妙光佛末法之中，出家學道，聞是五十三佛名。聞已合掌，心生歡喜，復教他人，令得聞持；他人聞已，展轉相教，乃至三千人。此三千人異口同音，稱諸佛名，一心敬禮；以是敬禮諸佛因緣功德力故，即得超越無數億劫生死之罪。初千人者，花光佛為首，下至毘舍浮佛，於莊嚴劫得成為佛，過去千佛是也；此中千人者，拘留孫佛為首，下至樓至如來，於賢劫中次第成佛；後千人者，日光如來為首，下至須彌相，於星宿劫中當得成佛。」（大正20，664a16-27）

（2）〔隋〕吉藏，《彌勒經遊意》卷1：

未來名星宿劫，有千佛：最初佛名日光淨光稱王佛，最後佛名須彌相如來也。（大正38，266c24-26）

[^82]: 世界＝國土【石】。（大正25，616d，n.17）

[^83]: 世界＝國【石】。（大正25，616d，n.18）

[^84]: 《高麗藏》亦作「花」（第14冊，1173 a10）。

[^85]: 《大般若波羅蜜多經》卷457〈65
實語品〉：「是諸如來、應、正等覺，初生、出家及成佛後，隨所在處，若晝、若夜，常雨五色微妙音^※^花。」（大正7，311a23-25）

※音＝香【宋】【元】【明】。（大正7，311d，n.2）

[^86]: （應）＋當【宋】【元】【明】【宮】【石】。（大正25，616d，n.19）

[^87]: 面：6.當面，親自。《史記‧商君列傳》："可與公子面相見，盟，樂飲而罷兵。"（《漢語大詞典》（十二），p.378）

[^88]: 〔所〕－【宋】【宮】。（大正25，616d，n.20）

[^89]: 《大般若波羅蜜多經》卷458〈65
實語品〉：「慶喜當知！若善男子、善女人等，愛樂聽聞如是所說甚深般若波羅蜜多，聞已受持、讀誦、通利、精勤修學、如理思惟，為菩薩乘諸善男子、善女人等宣說、開示、教誡教授，當知彼人曾於過去親從諸佛聞說如是甚深般若波羅蜜多，聞已受持、讀誦、通利、精勤修學、如理思惟，亦曾為他宣說開示教誡教授。」（大正7，311b17-23）

[^90]: 《大般若波羅蜜多經》卷458〈65
實語品〉：「慶喜當知！若善男子、善女人等，愛樂聽聞甚深般若波羅蜜多，聞已受持、讀誦、通利、精勤修學、如理思惟，若義、若文、若法、若意、若毘奈耶皆能通達，是善男子、善女人等，則為現見一切如來、應、正等覺。」（大正7，311c3-8）

[^91]: （1）沮＝爼【宋】。（大正25，616d，n.21）

（2）沮（ㄐㄩˇ）：2.敗壞，毀壞。（《漢語大詞典》（五），p.1069）

[^92]: 〔諸〕－【宋】【元】【明】【宮】。（大正25，616d，n.22）

[^93]: 了了：2.明白，清楚。（《漢語大詞典》（一），p.722）

[^94]: 《大般若波羅蜜多經》卷457〈65
實語品〉：「慶喜！當知：若善男子、善女人等，能於如來、應、正等覺勝福田所種諸善根，雖定當得或聲聞果、或獨覺果、或如來果；而證無上正等菩提，要於般若波羅蜜多甚深義趣善達無礙，修行布施波羅蜜多乃至般若波羅蜜多，安住內空乃至無性自性空......，修行一切智、道相智、一切相智，令得圓滿。」（大正7，311c13-26）

[^95]: 《大般若波羅蜜多經》卷458〈65
實語品〉：「慶喜當知！若菩薩摩訶薩能於般若波羅蜜多甚深義趣善達無礙，修行布施、淨戒、安忍、精進、靜慮、般若波羅蜜多令得圓滿，如是乃至修行一切智、道相智、一切相智令得圓滿，是菩薩摩訶薩若住聲聞或獨覺地不證無上正等菩提，無有是處。是故菩薩摩訶薩眾欲證無上正等菩提，應於般若波羅蜜多甚深義趣善達無礙，修行布施、淨戒、安忍、精進、靜慮、般若波羅蜜多令速圓滿，如是乃至修行一切智、道相智、一切相智令速圓滿。」（大正7，311c26-312a7）

[^96]: 〔忘〕－【宋】【宮】。（大正25，616d，n.23）

[^97]: 〔後〕－【宋】【宮】。（大正25，616d，n.24）

[^98]: 《大般若波羅蜜多經》卷458〈65
實語品〉：「是故，慶喜！我以般若波羅蜜多甚深經典慇懃付汝，當正受持、讀誦、通利、如理思惟、廣為他說、分別開示，令聽受者究竟解了文義意趣，復能為他如理演說。」（大正7，312a16-20）

[^99]: 《大品經義疏》卷9：「文中舉四事釋之，失得大罪。一者、若受持則為受持三世佛菩提，二者、若供養即為供養三世如來，三者、信心愛樂三世佛，是故不應妄失也。」（卍新續藏24，318c14-17）

[^100]: （深）＋般【宋】【元】【明】【宮】。（大正25，616d，n.25）

[^101]: （1）擣＝蔦【石】。（大正25，617d，n.1）

（2）擣（ㄉㄠˇ）：1.捶擊，舂搗。（《漢語大詞典》（六），p.935）

[^102]: 《一切經音義》卷11：

擣香：（多老反，末香也，古人語「朴」，故云「擣香」也）。（大正54，375b21）

[^103]: 〔唐〕澄觀，《大方廣佛華嚴經疏》卷16〈12
賢首品〉：「澤香即塗香也。」（大正35，625c29）

[^104]: 幢幡＝幡幢【宋】【元】【明】【宮】。（大正25，617d，n.2）

[^105]: 人天＝天人【宋】【元】【明】【宮】【石】。（大正25，617d，n.3）

[^106]: 〔眾〕－【宋】【元】【明】【宮】。（大正25，617d，n.4）

[^107]: 《大般若波羅蜜多經》卷458〈65
實語品〉：「慶喜！我說如是甚深般若波羅蜜多付囑因緣，雖有無量，舉要而言，如我既是汝等大師，甚深般若波羅蜜多當知亦是汝等大師，汝等天、人敬重於我，亦當敬重甚深般若波羅蜜多。是故，慶喜！我以無量方便善巧付汝般若波羅蜜多甚深經典，汝當受持勿令忘失；我今以此甚深般若波羅蜜多，對諸天、人、阿素洛等無量大眾付囑於汝。

慶喜！我今誠言告汝，諸有淨信欲不捨佛、欲不捨法、欲不捨僧，復欲不捨過去、未來、現在諸佛所證無上正等菩提，必應不捨甚深般若波羅蜜多，如是名為我等諸佛教誡教授諸弟子法。」（大正7，312b14-26）

[^108]: 〔中〕－【宋】【元】【明】【宮】。（大正25，617d，n.5）

[^109]: 〔現在......提〕二十二字－【宋】【元】【明】【宮】。（大正25，617d，n.6）

[^110]: 得＝從【宮】。（大正25，617d，n.7）

[^111]: 〔諸〕－【宋】【元】【明】【宮】。（大正25，617d，n.8）

[^112]: 《大般若波羅蜜多經》卷458〈65
實語品〉：「復次，慶喜！假使汝等為聲聞乘補特伽羅說聲聞法，由此法故三千大千世界有情一切皆證阿羅漢果，猶未為我作佛弟子所應作事。汝等若能為菩薩乘補特伽羅宣說一句甚深般若波羅蜜多相應之法，即名為我作佛弟子所應作事；我於此事深生隨喜，勝於汝等教化三千大千世界一切有情皆令證得阿羅漢果。」（大正7，312c23-313a1）

[^113]: （甚）＋多【元】【明】。（大正25，617d，n.9）

[^114]: 置：4.擱置，放下。（《漢語大詞典》（八），p.1024）

[^115]: （1）《大智度論疏》卷24：

「一食」者，從旦至食時也。「須臾」者，無問四時，但令一日一夜則有三十須臾也。（卍新續藏46，910b23-c1）

（2）《阿毘達磨大毘婆沙論》卷136：「三十牟呼栗多成一晝夜。」（大正27，701b11）

（3）遁倫集撰《瑜伽論記》卷4：「牟呼栗多，此云須臾故也。」（大正42，398c13）

[^116]: 食頃：吃一頓飯的時間。多形容時間很短。（《漢語大詞典》（十二），p.486）

[^117]: 須臾（ㄩˊ）：3.片刻，短時間。（《漢語大詞典》（十二），p.248）

[^118]: 《大般若波羅蜜多經》卷458〈65
實語品〉：「何以故？甚深般若波羅蜜多相應法施，超過一切聲聞、獨覺相應法施及彼二乘諸功德故。所以者何？是菩薩摩訶薩自求無上正等菩提，亦以大乘相應之法示現教導讚勵慶喜他諸有情，令於無上正等菩提得不退轉。」（大正7，313b2-7）

[^119]: 《大般若波羅蜜多經》卷458〈65
實語品〉：「慶喜當知！是菩薩摩訶薩自修布施波羅蜜多乃至般若波羅蜜多，亦教他修布施波羅蜜多乃至般若波羅蜜多；......自修一切智智，亦教他修一切智智。由是因緣善根增長，若於無上正等菩提有退轉者，無有是處。」（大正7，313b7-c5）

[^120]: 《大智度論疏》卷24：

「說是〈波若波羅蜜品〉時」已下，於此囑累之中，為欲更衍波若法相，故現神力也。（卍新續藏46，910c2-3）

[^121]: 甄陀＝緊那【宋】【元】【明】【宮】【石】。（大正25，617d，n.10）

[^122]: （1）〔水〕－【宋】【元】【明】【宮】。（大正25，617d，n.11）

（2）《大般若波羅蜜多經》卷458〈65
實語品〉：「為如海眾宣說妙法。」（大正7，313c9-10）

[^123]: 〔好〕－【宋】【元】【明】【宮】。（大正25，617d，n.12）

[^124]: （1）以＝已【元】【明】。（大正25，617d，n.13）

（2）以：28.通" 已 "，已經。（《漢語大詞典》（一），p.1081）

[^125]: 逮（ㄉㄞˋ）：2.及，及至。（《漢語大詞典》（十），p.1012）

[^126]: 攝：14.收斂。（《漢語大詞典》（六），p.970）

[^127]: 《大智度論疏》卷24：「不與眼作對」已下，欲明波若相寂。上所以先現神力者，只為發生此法之由也。（卍新續藏46，910c3-4）

[^128]: 《大般若波羅蜜多經》卷458〈65
實語品〉：「於是，世尊攝神通力，令^※^此眾會天、龍、藥叉廣說乃至人非人等，不復見彼不動如來、聲聞、菩薩及餘大眾，并彼佛土嚴淨之相。彼佛眾會及嚴淨土，皆非此土眼根所對。所以者何？佛攝神力，於彼遠境無見緣故。」（大正7，313c16-21）

※令＝今【宋】。（大正7，313d，n.1）

[^129]: 法法住自相：法法不相見，法法不相知。（印順法師，《大智度論筆記》〔E005〕p.295）

[^130]: 《大般若波羅蜜多經》卷458〈65 實語品〉：

佛告慶喜：「如彼如來眾會國土，非此土眼所行境界，當知諸法亦復如是，非眼根等所行境界，法不行法、法不見法、法不知法、法不證法。

慶喜當知！一切法性無能行者，無能見者，無能知者，無能證者，無動、無作。所以者何？以一切法皆如虛空，無有作用，能取、所取性遠離故；以一切法不可思議，能、所思議性遠離故；以一切法皆如幻等，眾緣和合相似有故；以一切法無作、受者，妄現似有無堅實故。慶喜當知！若菩薩摩訶薩能如是行，能如是見，能如是知，能如是證，是行般若波羅蜜多，亦不執着此諸法相。慶喜當知！若菩薩摩訶薩如是學時，是學般若波羅蜜多。」（大正7，313c23-314a7）

[^131]: 間＝界【宋】【元】【明】【宮】。（大正25，617d，n.14）

[^132]: 所＋（許）【石】。（大正25，617d，n.15）

[^133]: 《大般若波羅蜜多經》卷458〈65
實語品〉：「慶喜當知！若諸菩薩摩訶薩眾及諸如來、應、正等覺住此學中，能以右手若右足指，舉取三千大千世界，擲置他方，或還本處，其中有情不知不覺、無損無怖。所以者何？甚深般若波羅蜜多功德威力不思議故。

慶喜當知！過去未來現在諸佛及諸菩薩摩訶薩眾，學此般若波羅蜜多，於諸無為及三世法，悉皆獲得無礙智見。」（大正7，314a15-23）

[^134]: 〔如〕－【宋】【元】【明】【宮】。（大正25，617d，n.16）

[^135]: 〔若〕－【宮】。（大正25，617d，n.17）

[^136]: 《大智度論疏》卷24：

「名眾、句眾」已下，如眾字為名，如菩提兩字始得成名，故云名眾。眾名成句，故云句眾；眾點成字，故云字眾──如此等名、句、字眾等。」《卍新續藏經》46，910c8-10）

[^137]: 《大般若波羅蜜多經》卷458〈65
實語品〉：「慶喜當知！諸有欲取甚深般若波羅蜜多量、邊際者，如愚癡者欲取虛空量及邊際。何以故？甚深般若波羅蜜多功德無量、無邊際故。

慶喜當知！我終不說甚深般若波羅蜜多功德勝利如名身等有量、邊際。所以者何？一切名身、句身、文身是有量法，甚深般若波羅蜜多功德勝利非有量法，非諸名身、句身、文身能量般若波羅蜜多功德勝利，亦非般若波羅蜜多功德勝利是彼所量。」（大正7，314a25-b5）

[^138]: （是）＋般【元】【明】。（大正25，618d，n.1）

[^139]: 〔是〕－【宋】【宮】。（大正25，618d，n.2）

[^140]: 《大般若波羅蜜多經》卷458〈65 實語品〉：

佛告慶喜：「甚深般若波羅蜜多，性無盡故說為無量，性遠離故說為無量，性寂靜故說為無量，如實際故說為無量，如虛空故說為無量。慶喜當知！一切過去未來現在諸佛世尊皆學般若波羅蜜多，究竟圓滿證得無上正等菩提，為諸有情宣說開示，而此般若波羅蜜多常無有盡。所以者何？甚深般若波羅蜜多譬如虛空不可盡故。諸有欲盡甚深般若波羅蜜多，則為欲盡虛空邊際。

慶喜當知！甚深般若波羅蜜多乃至布施波羅蜜多非已盡、非今盡、非當盡，......一切智智非已盡、非今盡、非當盡。所以者何？如是等法無生、無滅、亦無住異，如何可得施設有盡！」（大正7，314b6-c7）

[^141]: 般若：三乘等學，各得成就。（印順法師，《大智度論筆記》〔E002〕p.289）

[^142]: 〔門〕－【宋】【元】【明】【宮】。（大正25，618d，n.3）

[^143]: 《大般若波羅蜜多經》卷458〈65
實語品〉：「復次，慶喜！甚深般若波羅蜜多是能悟入一切法相，是能悟入一切文字，是能悟入陀羅尼門，諸菩薩摩訶薩應於如是陀羅尼門常勤修學。若菩薩摩訶薩受持如是陀羅尼門，速能證得一切辯才諸無礙解。」（大正7，314c18-23）

[^144]: 〔諸〕－【宋】【元】【明】【宮】。（大正25，618d，n.4）

[^145]: 《大般若波羅蜜多經》卷458〈65
實語品〉：「慶喜！當知我說如是甚深般若波羅蜜多，是能遊趣菩提道者之堅固足，亦是一切無上佛法大陀羅尼。汝等若能受持如是甚深般若波羅蜜多陀羅尼者，則為總持一切佛法，令不忘失，與諸有情盡未來際作大饒益。」（大正7，314c28-315a4）

[^146]: 錯謬＝謬錯【石】。（大正25，618d，n.5）

[^147]: 弱＝搦【石】。（大正25，618d，n.6）

[^148]: 可：1.表示同意，許可。（《漢語大詞典》（三），p.31）

[^149]: 說＝語【宮】【石】。（大正25，618d，n.7）

[^150]: 有人聞慧思慧明了，能與修慧人問難。（印順法師，《大智度論筆記》［E023］p.321）

[^151]: 語＝議【宋】。（大正25，618d，n.8）

[^152]: （知）＋須【元】【明】。（大正25，618d，n.9）

[^153]: 〔是〕－【宋】【宮】。（大正25，618d，n.10）

[^154]: ┌空，般若

實相異名 ┴畢竟空，阿耨多羅三藐三菩提
（印順法師，《大智度論筆記》［B030］p.173）

[^155]: （1）小得二空，不及菩薩。（印順法師，《大智度論筆記》［E023］p.321）

（2）大空，小空。（印順法師，《大智度論筆記》〔E016〕p.314）

[^156]: 同得實相。（印順法師，《大智度論筆記》［E023］p.321）

[^157]: （1）炤＝照【宋】【元】【明】【宮】【石】。（大正25，618d，n.11）

（2）炤（ㄓㄠˋ）：1.照耀。（《漢語大詞典》（七），p.57）

[^158]: 惟＝唯【宋】【元】【明】【宮】【石】。（大正25，618d，n.12）

[^159]: 智＋（慧）【宋】【元】【明】【宮】。（大正25，618d，n.13）

[^160]: 三乘同入實相：慧有利鈍，入有淺深，唯佛智慧能盡。（印順法師，《大智度論筆記》［E016］p.314）

[^161]: 遺＝違【宋】，＝道【宮】。（大正25，618d，n.14）

[^162]: ┌菩薩時

大乘三時度生 ┤作佛時

└滅度時　　（印順法師，《大智度論筆記》［B031］p.174）

[^163]: （法）＋復【宋】【元】【明】【宮】。（大正25，618d，n.15）

[^164]: 得＝行【宋】【宮】。（大正25，618d，n.16）

[^165]: 得＝行【元】【明】。（大正25，618d，n.17）

[^166]: 量相待＝重利待【宋】，＝重相待【元】。（大正25，618d，n.18）

[^167]: （微）＋笑【宋】【元】【明】【宮】。（大正25，619d，n.1）

[^168]: 《正觀》（6），p.196：參見《大智度論》卷75（大正25，591b3-14，591c14-22）。

[^169]: 〔皆〕－【宋】【元】【明】【宮】。（大正25，619d，n.2）

[^170]: 惑＝或【石】。（大正25，619d，n.3）

[^171]: 根等＝根【宋】【宮】，＝等根【元】【明】。（大正25，619d，n.4）

[^172]: 差（ㄔㄚˋ）：1.差別，不同。4.低，次。（《漢語大詞典》（二），p.973）

[^173]: 世界＝國【石】。（大正25，619d，n.5）

[^174]: 參見《大智度論》卷71〈50 大事起品〉（大正25，553b29-c29）。

[^175]: 案：經說「供養諸佛、種善根、與善知識相得」三事，論文缺「種善根」。

[^176]: 《妙法蓮華經》卷1〈2
方便品〉：「若人於塔廟寶像及畫像，以華香幡蓋敬心而供養。若使人作樂，擊鼓、吹角貝、簫、笛、琴、箜篌、琵琶、鐃銅鈸，如是眾妙音，盡持以供養；或以歡喜心，歌唄頌佛德，乃至一小音，皆已成佛道。若人散亂心，乃至以一華供養於畫像，漸見無數佛；或有人禮拜、或復但合掌，乃至舉一手，或復小低頭，以此供養像，漸見無量佛；自成無上道，廣度無數眾，入無餘涅槃，如薪盡火滅。若人散亂心，入於塔廟中，一稱南無佛，皆已成佛道。」（大正9，9a10-25）

[^177]: 何＝行【宮】。（大正25，619d，n.6）

[^178]: 此說亦見《大智度論》卷69〈47 兩不和合品〉：

或時魔語菩薩：「......先行布施、持戒等，修三十二相福德；坐道場時，爾乃用空。」（大正25，542a13-17）

[^179]: 〔種〕－【宋】【宮】。（大正25，619d，n.7）

[^180]: 貪惜：猶貪吝。（《漢語大詞典》（十），p.108）

[^181]: 自＝目【宋】【元】。（大正25，619d，n.8）

[^182]: 《大智度論疏》卷24：

「除波若，雖有十二部經」已下，《持地》云：「十一部經是聲聞藏，方廣一部是菩薩藏。」應云除十一部，而言除十二部者，此明就大乘經中亦獨自校量故。爾所以前論文云：雖有無量摩訶衍經，波若波羅蜜最為第一。就方廣部中，亦有為明發大道心者，亦有為明得阿鞞跋致地者，亦有為明合得菩薩道者，亦有合得佛道者；今據「波若為諸佛母，出生諸佛，得佛道者」為語，是故言勝。故前校量分中，自就大乘中校量言，以波若教三千界發心心菩薩，不如教一阿鞞跋致菩薩；教三千界阿鞞跋致菩薩，不如教一近佛道者。今此中自以大乘方廣部中，亦合共校量云：此云波若，為生佛道故，生之為重故。次此上文言：此波若為出生三世諸佛故，亦言為菩薩摩訶薩母；今者為唯取是佛母義邊故，所以言勝餘十二部也。一云：如來實解小乘亦有十二部，所謂廣經亦不為解義論義、因緣、本事等，但令廣說，或復善惡因果色心等法，屬於廣經；如此為論者，波若故宜勝十二部也。當說。（卍新續藏46，911b20-c12）

[^183]: 太＝大【宋】【元】【明】【宮】。（大正25，619d，n.9）

[^184]: 參見《摩訶般若波羅蜜經》卷14〈49
問相品〉（大正8，326a11-12）、卷27〈89
法尚品〉（大正8，423c19-20）；《放光般若經》卷11〈50
問相品〉（大正8，78a22-26）；《大智度論》卷18〈1
序品〉（大正25，190c19-20）。

[^185]: 生＋（令）【石】。（大正25，619d，n.10）

[^186]: 《正觀》（6），p.196：《大智度論》卷60（大正25，484c7-16，485c4-12）、卷77（大正25，599b10-20）。

[^187]: 不中：1.不符合。4.猶不堪。（《漢語大詞典》（一），p.398）

[^188]: 慈＋（大）【宋】【元】【明】【宮】。（大正25，619d，n.11）

[^189]: 法＋（故）【宋】【元】【明】【宮】【石】。（大正25，619d，n.12）

[^190]: 遺餘：剩餘，遺留。（《漢語大詞典》（十），p.1220）

[^191]: 〔乘〕－【宋】【元】【明】【宮】【石】。（大正25，619d，n.13）

[^192]: 大小說異：行差別。（印順法師，《大智度論筆記》［E014］p.310）

[^193]: 案：「二處功德」指自修六度乃至一切種智，亦教他修六度乃至一切種智等諸功德。

[^194]: 關於「五眼」，參見《大智度論》卷7〈1
序品〉（大正25，112b16-c6）、卷67〈45
歎信行品〉（大正25，530a1-b3）、卷39-卷40〈4
往生品〉（大正25，347a6-351b1）。

[^195]: 〔若〕－【宋】【元】【明】【宮】。（大正25，620d，n.1）

[^196]: 德＝佛【石】。（大正25，620d，n.2）

[^197]: 蜜＋（亦）【石】。（大正25，620d，n.3）

[^198]: 般若：如《小品》、《放光》、《光讚》等般若波羅蜜經卷章句有限有量。（印順法師，《大智度論筆記》［H003］p.391）

[^199]: 〔今〕－【宮】。（大正25，620d，n.4）

[^200]: 〔不〕－【宮】。（大正25，620d，n.5）

[^201]: 《大智度論疏》卷24：

「如人以香油瓶」已下，如瞻蔔香油以瓶盛之，所以慇懃付屬不令破瓶者，畏失油故；今囑經卷，亦復如是。以文詮理，義從文得，文不正，義不成，違文失指，恐失義故，所以囑文不令忘也。當說。（卍新續藏46，912a22-b1）

[^202]: 子弟＝弟子【明】【石】。（大正25，620d，n.6）

[^203]: 今＝爾【宋】【宮】。（大正25，620d，n.7）

[^204]: （1）《長阿含經》卷8（9經）《眾集經》：「諸比丘！如來說八正法，謂世八法：利、衰、毀、譽、稱、譏、苦、樂。」（大正1，52b11-12）

（2）親光菩薩等造、［唐］玄奘譯，《佛地經論》卷5：「世間諸法，略有八種：一、利，二、衰，三、毀，四、譽，五、稱，六、譏，七、苦，八、樂。得可意事名利，失可意事名衰，不現誹撥名毀，不現讚美名譽，現前讚美名稱，現前誹撥名譏，逼惱身心名苦，適悅身心名樂。」（大正26，315b18-22）

[^205]: 四十二字門：因一字即入畢竟空，名文字陀羅尼。（印順法師，《大智度論筆記》［E006］p.297）

[^206]: 《正觀》（6），pp.196-197：《大智度論》卷48〈19
四念處品〉（大正25，407c10-409c24）、卷28（大正25，268a23-29）、卷42（大正25，366c27-367a6）。

[^207]: 門城＝城門【元】【明】【石】。（大正25，620d，n.8）

[^208]: 一門而入：般若。（印順法師，《大智度論筆記》［E016］p.314）

[^209]: 〔是〕－【石】。（大正25，620d，n.9）

[^210]: 諸佛＝佛諸【宋】【宮】。（大正25，620d，n.10）

[^211]: ┌到一切智慧邊──名「般若」

實相異名 ┤般若成佛已───名「無上菩提」

│在小乘心────名「三十七道品」、「三解脫門」

└能聞而不忘───名「陀羅尼」

（印順法師，《大智度論筆記》［B031］p.174）

[^212]: 文＝千【石】。（大正25，620d，n.11）

[^213]: 但＝便【石】。（大正25，620d，n.12）

[^214]: 佛＋（說）【石】。（大正25，620d，n.13）

[^215]: 德＋（釋第六十五品竟）【石】。（大正25，620d，n.14）