【經】[^2] ^jin-52-1

爾時，慧命富樓那彌多羅尼子白佛言：「世尊！佛使須菩提為諸菩薩摩訶薩說般若波羅蜜，今乃說摩訶衍[^4]為？」 ^jin-52-2

須菩提白佛言：「世尊！我說摩訶衍，將無[^5]離般若波羅蜜？」 ^jin-52-3

佛言：「不（429c）也！須菩提！汝說摩訶衍，隨般若波羅蜜，不離般若波羅蜜[^6]。 ^jin-52-4

何以故？一切所有善法、助道法──若聲聞法、若辟支佛法、若菩薩法、若佛法，是一切法，皆攝入般若波羅蜜中。」[^7] ^jin-52-5

須菩提白佛言：「世尊！何等諸善法、助道法──聲聞法、辟支佛法、菩薩法、佛法，皆攝入般若波羅蜜中？」 ^jin-52-6

佛告須菩提：「所謂檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，四念處、四正勤、四如意足[^8]、五根、五力、七覺分、八聖道分，空、無相、無作解脫門，佛十力、四無所畏、四無礙智、大慈大悲、十八不共法、無錯謬相、常捨行。須菩提！是諸餘善法、助道法──若聲聞法、若辟支佛法、若\`1469\`菩薩法、若佛法，皆攝入般若波羅蜜中。 ^jin-52-7

須菩提！若摩訶衍，若般若波羅蜜、禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜；若色、受、想、行、識，眼、色、眼識、眼觸、眼觸因緣生諸受，乃至意、法、意識、意觸、意觸因緣生諸受；地種乃至識種；四念處乃至八聖道分；空、無相、無作解脫門；及諸善法，若有漏、若無漏，若有為、若無為，若苦諦、集諦、滅諦、道諦，若欲界、若色界、若無色界，若內空乃至無法有法空；諸三昧門、諸陀羅尼門；佛十力乃至十八不共法；若佛、佛法[^9]、法性、如、實際、不可思議性、涅槃──是一切諸法皆不合不散、無色、無形、無對，一相，所謂無相。 ^jin-52-8

須菩提！以是因緣故，汝所說摩訶衍，隨順般若波羅蜜。 ^jin-52-9

何以故？ ^jin-52-10

須菩提！摩訶衍不異般若波羅蜜，般若波羅蜜不異摩訶衍，般若波羅蜜、摩訶衍無二無別；[^10]檀波羅蜜不異摩訶衍，（430a）摩訶衍不異檀波羅蜜，檀波羅蜜、摩訶衍無二無別；乃至禪波羅蜜亦如是。 ^jin-52-11

須菩提！四念處不異摩訶衍，摩訶衍不異四念處，四念處、摩訶衍[^11]無二無別；乃至十八不共法不異摩訶衍，摩訶衍不異十八不共法，十八不共法、摩訶衍[^12]無二無別。 ^jin-52-12

以是因緣故，須菩提！汝說摩訶衍即是說般若波羅蜜。」 ^jin-52-13

【經】 ^jin-52-14

慧命須菩提白佛言：「世尊！ ^jin-52-15

^（1）^菩薩摩訶薩前際不可得，後際不可得，中際不可得。[^27] ^jin-52-16

^（2）^色無邊故，當知菩薩摩訶薩亦無邊；受、想、行、識無邊故，當知菩薩摩訶薩亦無邊。[^28] ^jin-52-17

^（3）^色是菩薩摩訶薩，是亦不可得；受、想、行、識是菩薩摩訶薩，是亦不可得。[^29] ^jin-52-18

^（4）^如是，世尊！於一切種、一切處求菩薩不可得。世尊！我當教何等菩薩摩訶薩般\`1472\`若波羅蜜？[^30] ^jin-52-19

^（5）^世尊！菩薩摩訶薩但有名字。[^31] ^jin-52-20

^（6）^如說我名字，我畢竟不生。如我，諸法亦如是無自性。[^32]何等色畢竟不生？何等受、想、行、識畢竟不生？[^33] ^jin-52-21

^（7）^世尊！是畢竟不生，不名為色；[^34]是畢竟不生，不名為受、想、行、識。[^35] ^jin-52-22

^（8）^世尊！若畢竟不生法，當教誰[^36]是般若波羅蜜耶？[^37] ^jin-52-23

^（9）^離畢竟不生，亦無菩薩行阿耨多羅三藐三菩提。[^38] ^jin-52-24

^（10）^若菩薩聞作是說，心不沒、不悔、不驚、不怖、不畏，當知是菩薩摩訶薩能行般若波羅蜜。」[^39] ^jin-52-25

舍利弗問：「 ^jin-52-26

^（1）^須菩提！何因緣故言『菩薩摩訶薩前際不可得，後際不可得，中際不可得』？ ^jin-52-27

^（2）^須菩提！何因緣故言『色無邊故，當知菩薩亦無邊；受、想、行、識無邊故，當知菩薩亦無邊』？ ^jin-52-28

^（3）^須菩提！何因緣故言『色是菩薩，是亦不可得；受、想、行、識是菩薩，是亦不可得』？ ^jin-52-29

^（4）^須菩提！何因緣故言『於一切種、一切處，菩薩不可得，當教何等菩薩般若波羅蜜』？ ^jin-52-30

^（5）^須菩提！何因緣故言『菩薩摩訶薩但有名字』？ ^jin-52-31

^（6）^須菩提！何因緣故言『如說我名字，我畢竟不生；如我，諸法亦如是無自性。何等色畢竟不生，何等受、想、行、識畢竟不（430c）生』？ ^jin-52-32

^（7）^須菩提！何因緣故言『畢竟不生，不名為色？畢竟不生，不名為受、想、行、識\`1473\`』？ ^jin-52-33

^（8）^須菩提！何因緣故言『若畢竟不生法，當[^40]教誰[^41]是般若波羅蜜耶』？ ^jin-52-34

^（9）^須菩提！何因緣故言『離畢竟不生，亦無菩薩行阿耨多羅三藐三菩提』？ ^jin-52-35

^（10）^須菩提！何因緣故言『若菩薩聞作是說，心不沒、不悔、不驚、不怖、不畏，若能如是行，是名菩薩摩訶薩行般若波羅蜜』？」 ^jin-52-36

爾時，須菩提報舍利弗言：「眾生無所有故，菩薩前際不可得；眾生空故，菩薩前際不可得；眾生離故，菩薩前際不可得。[^42] ^jin-52-37

舍利弗！色無有故，菩薩前際不可得；受、想、行、識無有故，菩薩前際不可得。[^43]色空故[^44]，菩薩前際不可得；受、想、行、識空故，菩薩前際不可得。色離故，菩薩前際不可得；受、想、行、識離故，菩薩前際不可得。舍利弗！色性無故，菩薩前際不可得；受、想、行、識性無故，菩薩前際不可得。 ^jin-52-38

舍利弗！檀波羅蜜無有故，菩薩前際不可得；尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜無有故，菩薩前際不可得。何以故？舍利弗！空中前際不可得、後際不可得、中際不可得；空不異菩薩，菩薩不異前際。舍利弗！空、菩薩、前際，是諸法無二無別。以是因緣故，舍利弗！菩薩前際不可得。 ^jin-52-39

舍利弗！檀波羅蜜空故、檀波羅蜜離故、檀波羅蜜性無故，菩薩前際不可得；尸羅波羅蜜......羼提波羅蜜......毘梨耶波羅蜜......禪波羅蜜......；般若波羅蜜空故、般若波羅蜜離故、般若波羅蜜性無故，菩薩前際不可得。何以故？舍利弗！空中前際不可得、後際不可得、中際不可得；空不異（431a）菩薩，菩薩[^45]亦不異前際。\`1474\`舍利弗！空、菩薩、前際，是諸法[^46]無二無別。以是因緣故，舍利弗！菩薩前際不可得。 ^jin-52-40

復次，舍利弗！內空無所有故，菩薩前際不可得；乃至無法有法空無所有故，菩薩前際不可得。內空空故、內空離故、內空性無故，乃至無法有法空空故、離故、性無故，菩薩前際不可得。餘如上說。 ^jin-52-41

復次，舍利弗！四念處無所有故，菩薩前際不可得；四念處空故、離故、性無故，菩薩前際不可得。乃至十八不共法無所有故，菩薩前際不可得；十八不共法空故、離故、性無故，菩薩前際不可得。餘如上說。以是因緣故，舍利弗！菩薩前際不可得。 ^jin-52-42

復次，舍利弗！一切三昧門、一切陀羅尼門無有故，菩薩前際不可得；三昧門、陀羅尼門空故、離故、性無故，菩薩前際不可得。餘如上說。 ^jin-52-43

復次，舍利弗！法性無有故，菩薩前際不可得；法性空故、離故、性[^47]無故，菩薩前際不可得。餘如上說。 ^jin-52-44

復次，舍利弗！如無有故、空故、離故、性無故，實際無有故、空故、離故、性無故，不可思議性無有故、空故、離故、性無故，菩薩前際不可得。餘如上說。 ^jin-52-45

復次，舍利弗！聲聞無有故，菩薩前際不可得；聲聞空故、離故、性無故，菩薩前際不可得。 ^jin-52-46

辟支佛無有故、空故、離故、性無故，菩薩前際不可得。 ^jin-52-47

佛無有故、空故、離故、性無故，菩薩前際不可得。[^48] ^jin-52-48

阿耨多羅三藐三菩提無有故乃至性無故，菩薩前際不可得。 ^jin-52-49

復次，一切種智無有故乃至性無故，菩薩前際不可得。 ^jin-52-50

何以故？舍利弗！空，前際不可得、後際不可得、中際不可得，菩薩不可得。 ^jin-52-51

舍（431b）利弗！空，不異菩薩，亦不異前際；空、菩薩、前際，是諸法無二無別。 ^jin-52-52

\`1475\`以是因緣故，舍利弗！菩薩前際不可得，後際、中際亦如是。[^49] ^jin-52-53

\`1479\`【經】 ^jin-52-54

如舍利弗言[^82]：『色無邊故，當知菩薩亦無邊；受、想、行、識無邊故，當知菩薩亦無邊。』 ^jin-52-55

舍利弗！色如虛空，受、想、行、識如虛空。 ^jin-52-56

何以故？舍利弗！如虛空邊不可得、中不可得；無邊無中故，但說名虛空。 ^jin-52-57

如是，舍利弗！色邊不可得、中不可得，是色空故，空中亦無邊亦無中；受......想......行......；（432b）識邊不可得、中不可得，識空故，空中亦無邊亦無中。 ^jin-52-58

以是因緣故，舍利弗！色無邊故，當知菩薩亦無邊；受、想、行、識無邊故，當知菩薩亦無邊。乃至十八不共法亦如是。[^83] ^jin-52-59

如舍利弗言：『色是菩薩，是亦不可得；受、想、行、識是菩薩，是亦不可得。』 ^jin-52-60

舍利弗！色、色相[^84]空，受......想......行......，識、識相空；檀波羅蜜、檀波羅蜜相空，乃至般若波羅蜜亦如是；內空、內空相空，乃至無法有法空、無法有法空相空；四念處、四念處相空，乃至十八不共法、十八不共法相空；如、法性、實際，不可思議性、不可思議性相空；三昧門、三昧門相空，陀羅尼門、陀羅尼門相空；一切智、一切智相空，道種[^85]智、道種智相空，一切種智、一切種智相空；聲聞乘、聲聞乘相空，辟支佛乘、辟支佛乘相空，佛乘、佛乘相空；聲聞人、聲聞人相空，辟支佛[^86]、辟支佛相空，佛、佛相空。 ^jin-52-61

空中色不可得，受、想、行、識不可得。 ^jin-52-62

以是因緣故，舍利弗！色是菩薩，是亦不可得；受、想、行、識是菩薩，是亦不可得。[^87] ^jin-52-63

如舍利弗言：『何因緣故，於[^88]一切種、一切處，菩薩不可得，當教何等菩薩般若波羅蜜？』 ^jin-52-64

舍利弗！色，色中不可得；色，受中不可得。[^89]受，受中不可得；受，色中不可得；受，想中不可得。想，想中不可得；想，色、受中不可得；想，行中不可得。行，行中不可得；行，色、受、想中不可得；行，識中不可得。識，識中不可得，識，色、受、想、行中不可得。 ^jin-52-65

舍利弗！眼，眼中不可得；眼，耳中不可得。耳，耳中不可得；耳，眼中不可得；耳，鼻中不可得。鼻，鼻中不可得；鼻，眼、耳中不可得；鼻，舌中不可得。舌，舌中不可得；（432c）舌，眼、耳、鼻中不可得；舌，身中不可得。身，身中不可得；身，眼、耳、鼻、舌中不可得；身，意中不可得。意，意中不可得；意，眼、耳、鼻、舌、身中不可得。 ^jin-52-66

六入、六識、六觸、六觸因緣生受亦如是。 ^jin-52-67

檀波羅蜜乃至般若波羅蜜，內空乃至無法有法空，四念處乃至十八不共法，一切三昧門、一切陀羅尼門，性法乃至辟支佛法，初地乃至十地，一切智、道種智、一切種智亦如是；須陀洹乃至阿羅漢、辟支佛、菩薩、佛亦如是。 ^jin-52-68

菩薩，菩薩中不可得；菩薩，般若波羅蜜中不可得。般若波羅蜜，般若波羅蜜中不可得；般若波羅蜜，菩薩中不可得；般若波羅蜜中，教化無所有不可得。教化中，教化無所有不可得；教化中，菩薩及般若波羅蜜無所有不可得。[^90] ^jin-52-69

舍利弗！如是一切法無所有不可得。 ^jin-52-70

\`1481\`以是因緣故，一切[^91]種、一切處，菩薩不可得，當教何等菩薩般若波羅蜜？[^92] ^jin-52-71

如舍利弗言：『何因緣故說菩薩摩訶薩但有假名？』 ^jin-52-72

舍利弗！色是假名，受、想、行、識是假名；色名非色，受......想......行......，識名非識。何以故？名、名相空；若空，則非菩薩。以是因緣故，舍利弗！菩薩但有假名。[^93] ^jin-52-73

復次，舍利弗！檀波羅蜜但有名字；名字中非有檀波羅蜜，檀波羅蜜中非有名字。以是因緣故，菩薩但有假名。尸羅波羅蜜......羼提波羅蜜......毘梨耶波羅蜜......禪波羅蜜......。般若波羅蜜但有名字；名字中無有般若波羅蜜，般若波羅蜜中無有名字。以是因緣故，菩薩但有假名。 ^jin-52-74

舍利弗！內空但有名字，乃至無法有法空但有名字，名字中無內空，內空中無名字。何以故？名字、內空俱不（433a）可得，乃至無法有法空亦如是。以是因緣故，舍利弗！菩薩但有假名。 ^jin-52-75

舍利弗！四念處但有名字，乃至十八不共法但有名字；一切三昧門、一切陀羅尼門，乃至一切種智亦如是。以是因緣故，舍利弗！我說菩薩但有假名。 ^jin-52-76

如舍利弗言：『何因緣故，說我[^94]名字畢竟不生？』 ^jin-52-77

舍利弗！我畢竟不可得，云何當有生？乃至知者、見者畢竟不可得，云何當有生？ ^jin-52-78

舍利弗！色畢竟不可得，云何當有生？受、想、行、識畢竟不可得，云何當有生？[^95] ^jin-52-79

眼畢竟不可得，乃至意觸因緣生受畢竟不可得，云何當有生？ ^jin-52-80

檀波羅蜜畢竟不可得，乃至般若波羅蜜畢竟不可得，云何當有生？ ^jin-52-81

\`1482\`內空畢竟不可得，乃至無法有法空畢竟不可得，云何當有生？ ^jin-52-82

四念處畢竟不可得，乃至十八不共法畢竟不可得，云何當有生？ ^jin-52-83

諸三昧門、諸陀羅尼門畢竟不可得，云何當有生？ ^jin-52-84

聲聞乃至佛畢竟不可得，云何當有生？ ^jin-52-85

以是因緣故，舍利弗！我說：『如我名字，我亦畢竟不生。』」[^96] ^jin-52-86

【經】 ^jin-52-87

如舍利弗所言：『如我，諸法亦如是無自性。』 ^jin-52-88

舍利弗！諸法和合生故無自性。[^112] ^jin-52-89

舍利弗！何等和合生無自性？舍利弗！色和合生無自性，受、想、行、識和合生無自性；眼和合生無自性，乃至意和合生無自性；色乃至法、眼界乃至法界、地種乃至識種、眼觸乃至意觸、眼觸因緣生受乃至意觸因緣生受和合生[^113]無自性；檀波羅蜜乃至般若波羅蜜和合生無自性；四念處乃至十八不共法和合生無自性。 ^jin-52-90

復次，舍利弗！一切法無常亦不失。」[^114] ^jin-52-91

舍利弗問須菩提：「何等[^115]法無常亦不失？」 ^jin-52-92

須菩提言：「色無常亦不失，受、想、行、識無常亦不失。何以故？若[^116]法無常，即是動相、即是空相。以是因緣故，舍利弗！一切有為法無常亦不失。 ^jin-52-93

若有漏法、若無漏法，若有記法、若無記法，無常亦不失[^117]。何以故？若法無常，即是動相、即是空相。以是因緣故，舍利弗！一切作法[^118]無常亦不失。 ^jin-52-94

復次，舍利弗！一切法非常非滅。」[^119] ^jin-52-95

\`1485\`舍利弗言：「何等法非常非滅？」 ^jin-52-96

須菩提言：「色非常非滅。何以故？性自爾。受、想、行、識非常非滅。何以故？性自爾。乃至（434a）意識[^120]因緣生受非常非滅。何以故？性自[^121]爾。 ^jin-52-97

以是因緣故，舍利弗！諸法和合生無自性。[^122] ^jin-52-98

如舍利弗所言：『何因緣故，色畢竟不生，受、想、行、識畢竟不生？』」 ^jin-52-99

須菩提言：「色非作法，受、想、行、識非作法。何以故？作者不可得故。 ^jin-52-100

舍利弗！眼非作法。何以故？作者不可得故；乃至意亦如是。 ^jin-52-101

眼界乃至意觸因緣生受亦如是。 ^jin-52-102

復次，舍利弗！一切諸法皆非起非作。何以故？作者不可得故。 ^jin-52-103

以是因緣故，舍利弗！色畢竟不生，受、想、行、識畢竟不生。[^123] ^jin-52-104

如舍利弗所言：『何因緣故，畢竟不生，是不名為色？畢竟不生，是不名為受、想、行、識？』」 ^jin-52-105

須菩提言：「色性空，是空無生、無滅、無住異[^124]；受想行識性空，是空無生、無滅、無住異[^125]。眼乃至一切有為法性空，是空無生、無滅、無住異。 ^jin-52-106

以是因緣故，舍利弗！畢竟不生[^126]，是[^127]不名色；[^128]畢竟不生，是不名受、想、行、\`1486\`識。[^129] ^jin-52-107

如舍利弗所言：『何因緣故，畢竟不生法，當教是般若波羅蜜耶？』」 ^jin-52-108

須菩提言：「畢竟不生即是般若波羅蜜，般若波羅蜜即是畢竟不生，般若波羅蜜、畢竟不生無二無別。以是因緣故，舍利弗！我說畢竟不生，當教是般若波羅蜜耶？」[^130] ^jin-52-109

如舍利弗所言：『何因緣故，離畢竟不生，無菩薩行阿耨多羅三藐三菩提？』」 ^jin-52-110

須菩提言：「菩薩摩訶薩行般若波羅蜜時，不見畢竟不生異般若波羅蜜，亦不見畢竟不生異菩薩，畢竟不生及菩薩無二無別。 ^jin-52-111

不見畢竟不生異色。何以故？是畢竟不生及色無二無別；不見畢竟不生異受想行識。何以故？畢竟不生、受想行識無二無別。[^131] ^jin-52-112

乃至一切種智亦如是。 ^jin-52-113

以是（434b）因緣故，舍利弗！離畢竟不生，無菩薩行阿耨多羅三藐三菩提。」 ^jin-52-114

如舍利弗所言：『何因緣故，菩薩聞作是說，心不沒、不悔，不驚、不怖、不畏，是名菩薩行般若波羅蜜？』」 ^jin-52-115

須菩提言：「菩薩摩訶薩不見諸法有覺知相[^132]，見一切諸法如夢、如幻、如炎、如\`1487\`影、如化。舍利弗！以是因緣故，菩薩聞作是說，心不沒、不悔，不驚、不怖、不畏。」[^133] ^jin-52-116

【論[^134]】者言[^135]： ^jin-52-117

「諸法無有自性」者，以性空破諸法各各性。 ^jin-52-118

此中須菩提自說：「諸法[^136]和合生，無有自性。」 ^jin-52-119

如和合五眾等法及六波羅蜜等善法，從是出菩薩名字；是菩薩從作法、眾緣[^137]和合生故，非一法所成，以是故言「假名」。 ^jin-52-120

是眾法亦從和合邊生，譬如有眼、有色、有明、有空、有欲見心等諸因緣和合生眼識[^138]，是中不得言「眼是見者」、「若識是見者」、「若色是見者」、「若明是見者」。 ^jin-52-121

若是眼、色、識等，各各不得有所見，和合中亦不應有見。 ^jin-52-122

以是故，見法畢竟空，如幻、如夢。 ^jin-52-123

一切諸法亦如是。 ^jin-52-124

復次，「一切法無常亦不失」，無常破常倒，不失破[^139]斷滅倒；是無常不失法，即是入實相門，是故須菩提語舍利弗：「無常即是動相、即是空相。」一切法亦如是。 ^jin-52-125

復次，「一切法非常非失」者，如十八空後義說。[^140] ^jin-52-126

「色畢竟不生」者，五眾作者、生者、起者不可得故。[^141] ^jin-52-127

\`1488\`復次，「生相不可得」者，如先破生中說。[^142] ^jin-52-128

一切法亦如是。 ^jin-52-129

「何以故說若色不生為非色，非受、想、行、識」者，此中須菩提自說：「色從因緣生，無有自性，常空相。若法常空相，是法無生相、無滅相、無住異相。受、想、行、識亦如是。」故[^143]不生相法（434c）即是無為，非有為相。餘法亦如是。 ^jin-52-130

「畢竟不生，當教誰般若」者，畢竟不生即是諸法實相，諸法實相即是般若波羅蜜，云何以般若波羅蜜教般若波羅蜜？ ^jin-52-131

若離是畢竟不生有菩薩者，應當教般若波羅蜜；是菩薩、般若波羅蜜、畢竟不生，無二無別，云何當教離畢竟不生行道者？上說中已合解。[^144] ^jin-52-132

「菩薩聞是，不沒、不悔」者，菩薩於一切法中不見我、眾生乃至知[^145]者、見者，亦無說者、亦無聽者，無邪說、無正說，亦無無[^146]說[^147]者；知一切法因緣和合故[^148]生，諸緣離故滅，無有起者、無有滅者，故不畏、不怖，不沒、不悔。 ^jin-52-133

菩薩知一切法虛誑、無實無定；若死急時，若墮阿鼻泥犁，心猶不動，況聞虛聲而有恐怖！[^149] ^jin-52-134

如人夢中見怖畏事，覺已則無恐心，知夢法能誑心，無有實事；菩薩亦如是，入世間心夢中見有恐畏，得諸法實相覺時則無所畏；知諸法但是虛誑，無有真實。 ^jin-52-135

復次，譬如幻事，智[^150]者雖見，心無所惑[^151]，知是誑法；菩薩亦如是，知一切法如幻，能[^152]誑人心，是中無實，以是故不怖畏。 ^jin-52-136

如炎、如影、如化亦如是。 ^jin-52-137

\`1489\`【經】 ^jin-52-138

須菩提白佛言：「世尊！菩薩摩訶薩行般若波羅蜜，如是觀諸法，是時菩薩摩訶薩不受色，不視[^153]色，不住色，不著色，不言是色；受、想、行、識亦不受、不視、不住、不著，亦不言是受、想、行、識。[^154] ^jin-52-139

眼不受、不視、不住、不著，亦不言是眼；耳......鼻......舌......身......；意亦不受、不視、不住、不著，亦不言是意。 ^jin-52-140

檀波羅蜜不受、不視、不住、不著，亦不言（435a）是檀波羅蜜；尸羅波羅蜜......羼提波羅蜜......毘梨耶波羅蜜......禪波羅蜜......；般若波羅蜜不受、不示、不住、不著，亦不言是般若波羅蜜。 ^jin-52-141

內空不受、不示、不住、不著，亦不言是內空；乃至無法有法空亦如是。 ^jin-52-142

復次，世尊！菩薩摩訶薩行般若波羅蜜時，四念處不受、不示、不住、不著，亦不言是四念處；乃至十八不共法不受、不示、不住、不著，亦不言是十八不共法。 ^jin-52-143

一切三昧門......一切陀羅尼門......；乃至一切種智，不受、不示、不住、不著，亦不言是一切種智。 ^jin-52-144

復次，世尊！菩薩摩訶薩行般若波羅蜜時，不見色乃至不見一切種智。[^155] ^jin-52-145

何以故？色不生，是非色；受......想......行......；識不生，是非識。 ^jin-52-146

眼不生，是非眼；耳......鼻......舌......身......；意不生，是非意。 ^jin-52-147

檀波羅蜜不生，是非檀波羅蜜；乃至般若波羅蜜不生，是非般若波羅蜜。 ^jin-52-148

何[^156]以故？色、不生，不二不別；乃至般若波羅蜜、不生，不二不別。 ^jin-52-149

內空不生，是非內空；乃至無法有法空不生，是非無法有法空， ^jin-52-150

何以故？內空乃至無法有法空、不生，不二不別。 ^jin-52-151

世尊！四念處不生，非四念處。 ^jin-52-152

何以故？四念處、不生，不二不別。 ^jin-52-153

何以故？世尊！是不生法非一、非二、非三、非異。 ^jin-52-154

以是故，四念處、不生，不二不別。 ^jin-52-155

\`1490\`乃至十八不共法[^157]不生，非十八不共法。 ^jin-52-156

何以故？十八不共法、不生，不二不別。 ^jin-52-157

何以故？世尊！是不生法非一、非二、非三、非異。 ^jin-52-158

以是故，十八不共法不生，非十八不共法。 ^jin-52-159

世尊！如不生，是非如；乃至不可思議性不生，是非不可思議性。 ^jin-52-160

世尊！是阿耨多羅三藐三菩提不生......；一切智......；一切種智不生，是非一切種智。 ^jin-52-161

何以（435b）故？是阿耨多羅三藐三菩提，乃至一切種智、不生，不二不別。 ^jin-52-162

何以故？世尊！是不生法[^158]非一、非二、非三[^159]、非異。 ^jin-52-163

以是故，乃至一切種智不生，非一切種智。 ^jin-52-164

世尊！色不滅相，是非色。 ^jin-52-165

何以故？色及不滅相，不二不別。 ^jin-52-166

何以故？世尊！是不滅法非一、非二、非三、非異。以是故，色不滅相是非色；受......想......行......；識不滅相是非識。 ^jin-52-167

何以故？識及[^160]不滅不二不別。 ^jin-52-168

何以故？世尊！是不滅法非一、非二、非三、非異，以是故，識不滅相[^161]是非識。 ^jin-52-169

檀波羅蜜乃至般若波羅蜜，內空乃至無法有法空，四念處乃至十八不共法，亦如是。[^162] ^jin-52-170

世尊！以是故，色入無二法數，受、想、行、識入無二法數，乃至一切種智入無二法數。」[^163] ^jin-52-171

---

[^1]: （大智度論......二）十六字＝（大智度論卷第五十二釋第二十四品會宗品）十八字【宮】，＝（大智度經論卷第五十二，釋第二十三品，訖第二十四品）二十二字【聖】，＝（大智度論釋

第二十三品會宗品，五十四）十六字【石】。（大正25，429d，n.17）

[^2]: 〔【經】〕－【宋】【宮】【聖】。（大正25，429d，n.18）

[^3]: 般若、大乘無二無別。（印順法師，《大智度論筆記》［E008］p.301）

[^4]: 參見《大智度論》卷46（大正25，394b4-c16）。

[^5]: 將無：莫非。（《漢語大詞典》（七），p.810）

[^6]: 〔般若波羅蜜〕－【宮】【聖】。（大正25，429d，n.19）

[^7]: （1）《大般若波羅蜜多經》卷420〈22
隨順品〉：「佛告善現：『汝前所說諸大乘義，皆於般若波羅蜜多一切隨順無所違越。何以故？善現！一切善法、菩提分法，若聲聞法、若獨覺法、若菩薩法、若如來法，如是一切無不攝入甚深般若波羅蜜多。』」（大正7，110a9-13）

（2）參見《大智度論》卷18（大正25，190c，196b-c）、卷40（大正25，391c）、卷46（大正25，394b-c）、卷52（大正25，430a）、卷53（大正25，440c）、卷56（大正25，463a）。

[^8]: （四神）＋足【聖】。（大正25，429d，n.20）

[^9]: 佛法＝法佛【宋】【元】【明】【宮】【聖】【石】。（大正25，429d，n.21）

[^10]: 參見《大智度論》卷46（大正25，394b）。

[^11]: 四念處摩訶衍＝摩訶衍四念處【石】，＝摩訶術四念處【聖】。（大正25，430d，n.1）

[^12]: 十八不共法摩訶衍＝摩訶衍十八不共法【石】，＝摩訶術十八不共法【聖】。（大正25，430d，n.2）

[^13]: 【論】＋（論）【元】【明】【石】。（大正25，430d，n.3）

[^14]: 新＝斷【聖】。（大正25，430d，n.4）

[^15]: 參見《正觀》（6），p.141：《大智度論》卷51（大正25，423c25-28）。

[^16]: 般若：攝三乘一切善法。（印順法師，《大智度論筆記》［E002］p.288）

[^17]: 參見《大智度論》卷52（大正25，429c2-14）。

[^18]: 三三昧：涅槃門。（印順法師，《大智度論筆記》［E003］p.289）

[^19]: ┌三十七品、三解脫門............... ┬共三乘

│ ┌不具足......... ┘

│ ┌一云 ┴具　足......... ┐

三乘善法 ┤六波羅密 ┴一云..................... ┴菩薩法.........┐

└十力乃至常捨行..................... ...佛　法.........┴大乘不共

（印順法師，《大智度論筆記》［B016］p.140）

[^20]: （解）＋脫【宋】【元】【明】【宮】【聖】【石】。（大正25，430d，n.5）

[^21]: 〔者〕－【宋】【元】【明】【宮】【聖】【石】。（大正25，430d，n.6）

[^22]: 〔波羅蜜〕－【宋】【元】【明】【宮】【聖】【石】。（大正25，430d，n.7）

[^23]: 故＋（釋二十三品竟）【石】。（大正25，430d，n.8）

[^24]: （大智度論釋十無品第二十五）十二字＝（釋第二十四品）六字【聖】，＝（大智論釋第二十四品十無品）十二字【石】，〔大智度論〕－【明】。（大正25，430d，n.9）

[^25]: （1）《大智度論疏》卷17：「第九品者名為〈集散品〉，即是命說分中第三大分，從此下去，始明善吉承命正說波若。就正說文中，大有四分：初，從此品、〈10
相行品〉、〈11
約^※^品〉，此之三品，然三解然^※^門明說波若。第二，從〈12
句義品〉已下，去至〈17
縛解品〉，是就人大就於波若──已知大法故名為大人。第三，從〈18
摩訶衍品〉已下，去訖至〈24
會宗品〉，有七品經文，次就於法大已說波若──以為大人所知故名大法。第四，從〈25
十無品〉及〈26
無生品〉，生此之二品，初明除生，後明遣法，故約遣相門以明波若。」（卍新續藏46，864a1-9）

※案：「約品」應作「幻品」。

※案：「三解然門」應作「三解脫門」。

（2）《摩訶般若波羅蜜經》〈9 集散品〉至〈26
無生品〉約可分四大部分：壹、就三解脫門說般若（〈9
集散品〉、〈10 行相品〉〈11
幻人無作品〉，見《大智度論》卷42～卷44），貳、就「菩薩、摩訶薩」說般若（〈12
句義品〉、〈13 摩訶薩品〉、〈14 斷見品〉、〈15 大莊嚴品〉、〈16
乘乘品〉、〈17
無縛無脫品〉，見《大智度論》卷44～卷46），參、就摩訶衍義說般若（〈18
摩訶衍品〉、〈19 四念處品〉、〈20 發趣品〉、〈21 出到品〉、〈22
勝出品〉、〈23 含受品〉、〈24
會宗品〉，見《大智度論》卷46～卷52），肆、以無生門（遣相門）說般若（〈25
十無品〉及〈26 無生品〉，見《大智度論》卷52～卷53）。

[^26]: 此科判依《大智度論》卷53〈26
無生品〉：「無生觀有二種：一者、柔順忍觀，二者、無生忍觀。前說無生是柔順忍觀，不畢竟淨；漸習柔順觀，得無生忍，則畢竟淨。」（大正25，437c15-17）

[^27]: 《大般若波羅蜜多經》卷420〈23
無邊際品〉：「爾時，具壽善現白佛言：『世尊！前際諸菩薩摩訶薩皆無所有都不可得，後際諸菩薩摩訶薩皆無所有都不可得，中際諸菩薩摩訶薩皆無所有都不可得。』」（大正7，110c14-17）

[^28]: 《大般若波羅蜜多經》卷420〈23
無邊際品〉：「世尊！色無邊際故，當知菩薩摩訶薩亦無邊際；受、想、行、識無邊際故，當知菩薩摩訶薩亦無邊際。」（大正7，110c17-19）

[^29]: 《大般若波羅蜜多經》卷420〈23
無邊際品〉：「世尊！即色，菩薩摩訶薩無所有不可得；離色，菩薩摩訶薩無所有不可得。即受、想、行、識，菩薩摩訶薩無所有不可得；離受、想、行、識，菩薩摩訶薩無所有不可得。」（大正7，111a29-b4）

[^30]: 《大般若波羅蜜多經》卷420〈23
無邊際品〉：「世尊！我於是等一切法，以一切種、一切處、一切時求諸菩薩摩訶薩都無所見竟不可得，云何令我以般若波羅蜜多教誡教授諸菩薩摩訶薩？」（大正7，112a9-12）

[^31]: 《大般若波羅蜜多經》卷420〈23
無邊際品〉：「世尊！諸菩薩摩訶薩諸菩薩摩訶薩者，但有假名都無自性。」（大正7，112a13-14）

[^32]: 《大般若波羅蜜多經》卷420〈23
無邊際品〉：「如說我等畢竟不生，但有假名都無自性；諸法亦爾，畢竟不生，但有假名都無自性。」（大正7，112a14-16）

[^33]: 《大般若波羅蜜多經》卷420〈23
無邊際品〉：「世尊！何等色畢竟不生？何等受、想、行、識畢竟不生？」（大正7，112a16-17）

[^34]: 畢竟不生，不名為色。（印順法師，《大智度論筆記》［E008］p.301）

[^35]: 《大般若波羅蜜多經》卷420〈23
無邊際品〉：「世尊！若畢竟不生則不名色，亦不名受、想、行、識。」（大正7，112a17-18）

[^36]: 〔誰〕－【宋】【元】【明】【宮】。（大正25，430d，n.11）

[^37]: 《大般若波羅蜜多經》卷420〈23
無邊際品〉：「世尊！我豈能以畢竟不生般若波羅蜜多，教誡教授畢竟不生諸菩薩摩訶薩？」（大正7，112c2-3）

[^38]: 《大般若波羅蜜多經》卷420〈23
無邊際品〉：「世尊！離畢竟不生，亦無菩薩摩訶薩能行無上正等菩提。」（大正7，112c3-5）

[^39]: 《大般若波羅蜜多經》卷420〈23
無邊際品〉：「世尊！若菩薩摩訶薩聞如是說，心不沈沒亦不憂悔，其心不驚不恐不怖，當知是菩薩摩訶薩能行般若波羅蜜多。」（大正7，112c5-7）

[^40]: 當＝誰【聖】。（大正25，430d，n.12）

[^41]: 〔誰〕－【宋】【元】【明】【宮】【聖】。（大正25，430d，n.13）

[^42]: 《大般若波羅蜜多經》卷421〈23 無邊際品〉：

爾時，具壽善現報舍利子言：「尊者所問『何緣故說前際諸菩薩摩訶薩無所有不可得，後際諸菩薩摩訶薩無所有不可得，中際諸菩薩摩訶薩無所有不可得』者，舍利子！有情無所有故，前際諸菩薩摩訶薩無所有不可得；有情空故，前際諸菩薩摩訶薩無所有不可得；有情遠離故，前際諸菩薩摩訶薩無所有不可得；有情無自性故，前際諸菩薩摩訶薩無所有不可得。後際、中際諸菩薩摩訶薩無所有不可得亦復如是。」（大正7，113b13-22）

[^43]: 《大般若波羅蜜多經》卷421〈23
無邊際品〉：「舍利子！色無所有故，前際諸菩薩摩訶薩無所有不可得；受、想、行、識無所有故，前際諸菩薩摩訶薩無所有不可得。」（大正7，113b22-25）

[^44]: 〔故〕－【石】。（大正25，430d，n.14）

[^45]: 〔菩薩〕－【宋】【元】【明】【宮】。（大正25，431d，n.1）

[^46]: 〔是諸法〕－【宋】【元】【明】【宮】【聖】【石】。（大正25，431d，n.2）

[^47]: 性＝離【聖】。（大正25，431d，n.3）

[^48]: 《大般若波羅蜜多經》卷421〈23
無邊際品〉：「舍利子！聲聞乘無所有故，前際諸菩薩摩訶薩無所有不可得；獨覺乘、大乘無所有故，前際諸菩薩摩訶薩無所有不可得。聲聞乘空故，前際諸菩薩摩訶薩無所有不可得；獨覺乘、大乘空故，前際諸菩薩摩訶薩無所有不可得。聲聞乘遠離故，前際諸菩薩摩訶薩無所有不可得；獨覺乘、大乘遠離故，前際諸菩薩摩訶薩無所有不可得。聲聞乘無自性故前際諸菩薩摩訶薩無所有不可得；獨覺乘、大乘無自性故，前際諸菩薩摩訶薩無所有不可得。後際、中際諸菩薩摩訶薩無所有不可得亦復如是。」（大正7，115c3-14）

[^49]: 《大般若波羅蜜多經》卷421〈23
無邊際品〉：「何以故？舍利子！如是空中，前際不可得，後際不可得，中際不可得，菩薩摩訶薩亦不可得。舍利子！若如是空，若前際，若後際，若中際，若菩薩摩訶薩，如是一切法皆無二、無二處。舍利子！由此因緣，我作是說：前際諸菩薩摩訶薩無所有不可得，後際諸菩薩摩訶薩無所有不可得，中際諸菩薩摩訶薩無所有不可得。」（大正7，115c26-116a4）

[^50]: 〔【論】〕－【宋】【宮】【聖】。（大正25，431d，n.4）

[^51]: 參見《正觀》（6），p.141：《大智度論》卷42（大正25，363c19-21）。

[^52]: 參見《正觀》（6），pp.141-142：《摩訶般若波羅蜜經》卷7〈25
十無品〉（大正8，267a20-b7），《大智度論》卷52（大正25，430b3-19）。

[^53]: （1）憂戚：見"憂慼"。（《漢語大詞典》（七），p.688）

（2）憂慼：亦作"憂戚"。憂愁煩惱。（《漢語大詞典》（七），p.691）

[^54]: 眾生本空：本無，非先有今無。（印順法師，《大智度論筆記》［E001］p.286）

[^55]: 如是＝知【宋】【元】【明】【宮】【聖】【石】。（大正25，431d，n.5）

[^56]: 斫（ㄓㄨㄛˊ）：1.斧刃。2.用刀斧等砍或削。（《漢語大詞典》（六），p.1057）

[^57]: 〔能〕－【宋】【元】【明】【宮】【聖】【石】。（大正25，431d，n.6）

[^58]: 〔故〕－【聖】。（大正25，431d，n.7）

[^59]: 未＋（來）【聖】。（大正25，431d，n.8）

[^60]: 同＝因【聖】。（大正25，431d，n.9）

[^61]: 參見《正觀》（6），p.142：《大智度論》卷51（大正25，426c28-427b2）。

[^62]: 參見《大智度論》卷52〈25
十無品〉：「色無邊故，當知菩薩摩訶薩亦無邊。」（大正25，430b4-5）

[^63]: 〔是〕－【聖】。（大正25，431d，n.10）

[^64]: 〔德〕－【宋】【元】【明】【宮】【聖】【石】。（大正25，431d，n.11）

[^65]: 〔福〕－【聖】。（大正25，431d，n.12）

[^66]: 捨罪修福，捨福求道。（印順法師，《大智度論筆記》［E008］p.301）

[^67]: 〔可〕－【聖】。（大正25，431d，n.13）

[^68]: 中＋（破）【聖】【石】。（大正25，431d，n.14）

[^69]: 推：8.推贊，推重，推許。9.推斷，推論。11.推究，審問。（《漢語大詞典》（六），p.668）

[^70]: 蜜＝密【聖】。（大正25，431d，n.15）

[^71]: 佛＋（歎）【宋】【元】【明】【宮】。（大正25，431d，n.16）

[^72]: 參見《正觀》（6），p.143：《大智度論》卷52〈24
會宗品〉：「須菩提！汝說摩訶衍，隨般若波羅蜜，不離般若波羅蜜。」（大正25，429c1-2）

[^73]: 《大正藏》原作「各」，今依《高麗藏》作「名」（第14冊，902b18）。

[^74]: 初入＝人初【聖】，＝入初【石】。（大正25，432d，n.1）

[^75]: 聞＝間【宮】。（大正25，432d，n.2）

[^76]: 意＝竟【聖】。（大正25，432d，n.3）

[^77]: 參見《正觀》（6），p.143：

「我不可得」，參見《大智度論》卷12（大正25，148b3-150a17）、卷35（大正25，319b6-c21）、卷41（大正25，357a1-360c29）、卷42（大正25，364c21-365a15，368c28-369a24）。

[^78]: 法空：無我則無所屬。（印順法師，《大智度論筆記》［E007］p.299）

[^79]: 參見《大智度論》卷52〈25
十無品〉：「問曰：眾生及五眾法畢竟不生，解是法者即是菩薩？」（大正25，431c3）

[^80]: 案：依經，此段文的言說者應為「須菩提」。

參見《摩訶般若波羅蜜經》卷7〈25
十無品〉：「爾時須菩提報舍利弗言：『眾生無所有故，菩薩前際不可得；眾生空故，菩薩前際不可得；眾生離故，菩薩前際不可得。舍利弗！色無有故，菩薩前際不可得；受想行識無有故，菩薩前際不可得。......何以故？舍利弗！空中前際不可得，後際不可得，中際不可得。空不異菩薩，菩薩不異前際。舍利弗！空、菩薩、前際是諸法無二無別。以是因緣故，舍利弗！菩薩前際不可得。』」（大正8，267b26-c13）

另參見《大智度論》卷52〈25 十無品〉（大正25，430c8-431a3）。

[^81]: 〔人〕－【宋】【元】【明】【宮】【聖】。（大正25，432d，n.4）

[^82]: （所）＋言【元】【明】。（大正25，432d，n.5）

[^83]: 《大般若波羅蜜多經》卷421〈23
無邊際品〉：「復次，舍利子！尊者所問『何緣故說色無邊際故，當知菩薩摩訶薩亦無邊際；受、想、行、識無邊際故，當知菩薩摩訶薩亦無邊際；乃至聲聞乘無邊際故，當知菩薩摩訶薩亦無邊際；獨覺乘、大乘無邊際故，當知菩薩摩訶薩亦無邊際』者，舍利子！色如虛空，受、想、行、識如虛空。所以者何？舍利子！如虛空前際不可得、後際不可得、中際不可得，由彼中、邊俱不可得說為虛空；色乃至識亦復如是，前、後、中際俱不可得。何以故？色乃至識皆性空故。舍利子！空中前際不可得、後際不可得、中際不可得，亦以中、邊俱不可得故說為空。舍利子！由此因緣，我作是說：色無邊際故，當知菩薩摩訶薩亦無邊際；受、想、行、識無邊際故，當知菩薩摩訶薩亦無邊際。乃至三乘亦復如是。」（大正7，116a5-19）

[^84]: 相＝想【聖】。（大正25，432d，n.6）

[^85]: 〔種〕－【宮】【聖】。（大正25，432d，n.7）

[^86]: 佛＋（人）【聖】【石】。（大正25，432d，n.8）

[^87]: 《大般若波羅蜜多經》卷421〈23
無邊際品〉：「復次，舍利子！尊者所問『何緣故說，即色，菩薩摩訶薩無所有不可得；離色，菩薩摩訶薩無所有不可得。即受、想、行、識，菩薩摩訶薩無所有不可得；離受、想、行、識，菩薩摩訶薩無所有不可得。乃至即聲聞乘，菩薩摩訶薩無所有不可得；離聲聞乘，菩薩摩訶薩無所有不可得。即獨覺乘、大乘，菩薩摩訶薩無所有不可得；離獨覺乘、大乘，菩薩摩訶薩無所有不可得』者，舍利子！色，色性空；受、想、行、識，受、想、行、識性空。何以故？色性空中，色無所有不可得故，諸菩薩摩訶薩亦無所有不可得；受、想、行、識性空中，受、想、行、識無所有不可得故，諸菩薩摩訶薩亦無所有不可得。舍利子！非色，非色性空；非受、想、行、識，非受、想、行、識性空。何以故？非色性空中，非色無所有不可得故，諸菩薩摩訶薩亦無所有不可得；非受、想、行、識性空中，非受、想、行、識無所有不可得故，諸菩薩摩訶薩亦無所有不可得。舍利子！由此因緣我作是說：即色，菩薩摩訶薩無所有不可得；離色，菩薩摩訶薩無所有不可得。即受、想、行、識，菩薩摩訶薩無所有不可得；離受、想、行、識，菩薩摩訶薩無所有不可得。乃至三乘亦復如是。」（大正7，116a19-b13）

[^88]: 〔於〕－【宋】【聖】【石】。（大正25，432d，n.9）

[^89]: 《大般若波羅蜜多經》卷421〈23
無邊際品〉：「復次，舍利子！尊者所問『何緣故說我於是等一切法，以一切種、一切處、一切時求諸菩薩摩訶薩都無所見竟不可得，云何令我以般若波羅蜜多教誡教授諸菩薩摩訶薩』者，舍利子！色，色性空故，色於色無所有不可得，色於受、想、行、識無所有不可得，色中受、想、行、識亦無所有不可得。」（大正7，116b14-20）

[^90]: 《大般若波羅蜜多經》卷422〈23
無邊際品〉：「舍利子！菩薩摩訶薩，菩薩摩訶薩性空故，菩薩摩訶薩於菩薩摩訶薩無所有不可得，菩薩摩訶薩於般若波羅蜜多、教誡教授無所有不可得，菩薩摩訶薩中般若波羅蜜多、教誡教授亦無所有不可得。般若波羅蜜多，般若波羅蜜多性空故，般若波羅蜜多於般若波羅蜜多無所有不可得，般若波羅蜜多於菩薩摩訶薩、教誡教授無所有不可得，般若波羅蜜多中菩薩摩訶薩、教誡教授亦無所有不可得。教誡教授，教誡教授性空故，教誡教授於教誡教授無所有不可得，教誡教授於菩薩摩訶薩、般若波羅蜜多無所有不可得，教誡教授中菩薩摩訶薩、般若波羅蜜多亦無所有不可得。」（大正7，119b10-23）

[^91]: （於）＋一切【元】【明】。（大正25，432d，n.10）

[^92]: 《大般若波羅蜜多經》卷422〈23
無邊際品〉：「舍利子！我於是等一切法，以一切種、一切處、一切時求菩薩摩訶薩都無所有亦不可得。何以故？自性空故。舍利子！由此因緣，我作是說：我於是等一切法，以一切種、一切處、一切時，求諸菩薩摩訶薩都無所有竟不可得，云何令我以般若波羅蜜多教誡、教授諸菩薩摩訶薩？」（大正7，119b24-c1）

[^93]: 《大般若波羅蜜多經》卷422〈23
無邊際品〉：「時，舍利子問善現言：『何緣故說以諸菩薩摩訶薩名唯客所攝？』

善現對曰：『舍利子！如色名唯客所攝，受、想、行、識名亦唯客所攝。所以者何？色非名，名非色；受、想、行、識非名，名非受、想、行、識。色等中無名，名中無色等，非合非散但假施設。何以故？以色等與名俱自性空故，自性空中，若色等、若名，俱無所有不可得故。舍利子！菩薩摩訶薩名亦復如是唯客所攝，由斯故說：諸菩薩摩訶薩但有假名都無自性。』」（大正7，119c4-13）

[^94]: （如）＋我【石】。（大正25，433d，n.1）

[^95]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說如說我等畢竟不生但有假名都無自性』者，舍利子！我畢竟無所有不可得，云何有生？乃至見者亦畢竟無所有不可得，云何有生？舍利子！色畢竟無所有不可得，云何有生？受、想、行、識亦畢竟無所有不可得，云何有生？」（大正7，121a21-26）

[^96]: 《大般若波羅蜜多經》卷422〈23
無邊際品〉：「舍利子！由此因緣我作是說：如說我等畢竟不生，但有假名都無自性。」（大正7，121b28-c1）

[^97]: 〔【論】〕－【宋】【宮】【聖】。（大正25，433d，n.2）

[^98]: 形＋（故）【宋】【元】【明】【石】。（大正25，433d，n.3）

[^99]: 〔不可見〕－【宮】【聖】。（大正25，433d，n.4）

[^100]: 〔故可〕－【宋】【元】【明】【石】。（大正25，433d，n.5）

[^101]: 出處待考。

[^102]: 斗＝升【石】。（大正25，433d，n.6）

[^103]: 〔觀〕－【宋】【元】【明】【宮】【聖】【石】。（大正25，433d，n.7）

[^104]: 參見《正觀》（6），p.143：《大智度論》卷51（大正25，425b3-426b13）。

[^105]: 無數無邊＝無邊無數【宋】【元】【明】【宮】。（大正25，433d，n.8）

[^106]: （1）〔智〕－【宋】【元】【明】【宮】【聖】。（大正25，433d，n.9）

（2）《大正藏》原作「一切種智」，今依【宋】【元】【明】【宮】【聖】及《摩訶般若波羅蜜經》文義作「一切種」。

[^107]: （1）〔智〕－【宮】【聖】【石】。（大正25，433d，n.10）

（2）《大正藏》原作「一切種智」，今依【宮】【聖】【石】及前後文義作「一切種」。

[^108]: 參見《正觀》（6），p.143：《大智度論》卷52〈25
十無品〉：「是故須菩提更重說：我，從本已來無，非先有今無。行者如是如是本來自無，今無所失，故無所憂。譬如深根大樹，不可以一斫能辦，多用斧力乃能斷；菩薩空亦如是，不可一說便得，以是故廣分別。」（大正25，431b16-b20）

[^109]: 如＝以【宋】【元】【明】【宮】【聖】【石】。（大正25，433d，n.11）

[^110]: 〔生〕－【宮】。（大正25，433d，n.12）

[^111]: 觸＝解【宋】【元】【明】。（大正25，433d，n.13）

[^112]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說諸法亦爾畢竟不生但有假名都無自性』者，舍利子！諸法都無和合自性。何以故？和合有法自性空故。」（大正7，121c2-5）

[^113]: 生＋（死）【石】。（大正25，433d，n.14）

[^114]: （1）《放光般若經》卷5〈26
不可得三際品〉：「復次，舍利弗！一切諸法皆悉無常，無能壞者。」（大正8，35a21-22）

（2）《光讚經》卷9〈23
等三世品〉：「復次，舍利弗！一切諸法亦無有常亦無所至。」（大正8，206c12-13）

案：「至」，下文又譯為「歸趣」。

（3）《大般若波羅蜜多經》卷422〈23
無邊際品〉：「復次，舍利子！諸法非常亦無所去。」（大正7，121c27）

[^115]: 等＝苦【聖】。（大正25，433d，n.15）

[^116]: 〔若〕－【宮】【聖】。（大正25，433d，n.16）

[^117]: 〔無常亦不失〕－【宮】【聖】【石】。（大正25，433d，n.17）

[^118]: 作法＝法即是【聖】。（大正25，433d，n.18）

[^119]: （1）《放光般若經》卷5〈26
不可得三際品〉：「舍利弗！諸法亦不聚亦不散。」（大正8，35a27-28）

（2）《光讚經》卷9〈23
等三世品〉：「復次，舍利弗！一切諸法無所積聚亦無有壞。」（大正8，206c21-22）

（3）《大般若波羅蜜多經》卷422〈23
無邊際品〉：「復次，舍利子！諸法非常亦不滅壞。」（大正7，122a9）

[^120]: 識＝觸【宋】【元】【明】【宮】【聖】【石】。（大正25，434d，n.1）

[^121]: 性自＝自性【聖】。（大正25，434d，n.2）

[^122]: 《大般若波羅蜜多經》卷422〈23
無邊際品〉：「時，舍利子問善現言：『何法非常亦不滅壞？』善現對曰：『舍利子！色非常亦不滅壞，受、想、行、識非常亦不滅壞。何以故？本性爾故。舍利子！有為法非常亦不滅壞，無為法非常亦不滅壞；有漏法非常亦不滅壞，無漏法非常亦不滅壞；善法非常亦不滅壞，非善法非常亦不滅壞；有記法非常亦不滅壞，無記法非常亦不滅壞。何以故？本性爾故。舍利子！由此因緣我作是說：諸法亦爾畢竟不生，但有假名都無自性。』」（大正7，122a9-19）

[^123]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說何等色畢竟不生，何等受、想、行、識畢竟不生，乃至何等聲聞乘畢竟不生，何等獨覺乘、大乘畢竟不生』者，舍利子！一切色本性不生，一切受、想、行、識本性不生。何以故？舍利子！一切色乃至識非所作故，非所起故。所以者何？以一切色乃至識作者、起者不可得故。舍利子！乃至一切聲聞乘本性不生，一切獨覺乘、大乘本性不生。何以故？舍利子！一切聲聞乘、獨覺乘、大乘非所作故，非所起故。所以者何？以一切聲聞乘、獨覺乘、大乘作者、起者不可得故。舍利子！由此因緣我作是說：何等色畢竟不生?何等受、想、行、識畢竟不生?乃至何等聲聞乘畢竟不生?何等獨覺乘、大乘畢竟不生?」（大正7，122a20-b5）

[^124]: （無）＋異【宮】。（大正25，434d，n.3）

[^125]: （無）＋異【宋】【元】【明】【宮】【聖】【石】。（大正25，434d，n.4）

[^126]: 不生＝空生【宮】。（大正25，434d，n.5）

[^127]: 〔是〕－【宋】【元】【明】【宮】【聖】【石】。（大正25，434d，n.6）

[^128]: 畢竟不生不名為色。（印順法師，《大智度論筆記》〔E008〕p.301）

[^129]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說若畢竟不生則不名色，亦不名受、想、行、識；乃至若畢竟不生則不名聲聞乘，亦不名獨覺乘、大乘』者，舍利子！色本性空故，若法本性空則不可施設若生、若滅、若住、若異。由此緣故，若畢竟不生則不名色。何以故？空非色故。舍利子！受、想、行、識本性空故，若法本性空則不可施設若生、若滅、若住、若異。由此緣故，若畢竟不生則不名受、想、行、識。何以故？空非受、想、行、識故。舍利子！乃至聲聞乘本性空故，若法本性空則不可施設若生、若滅、若住、若異。由此緣故，若畢竟不生則不名聲聞乘。何以故？空非聲聞乘故。舍利子！獨覺乘、大乘本性空故，若法本性空則不可施設若生、若滅、若住、若異。由此緣故，若畢竟不生則不名獨覺乘、大乘。何以故？空非獨覺乘、大乘故。舍利子！由此因緣我作是說：若畢竟不生則不名色，亦不名受、想、行、識；乃至若畢竟不生則不名聲聞乘，亦不名獨覺乘、大乘。」（大正7，122b6-24）

[^130]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說我豈能以畢竟不生般若波羅蜜多教誡教授畢竟不生諸菩薩摩訶薩』者，舍利子！畢竟不生即是般若波羅蜜多，般若波羅蜜多即是畢竟不生。何以故？畢竟不生與般若波羅蜜多無二、無二處故。舍利子！畢竟不生即是菩薩摩訶薩，菩薩摩訶薩即是畢竟不生。何以故？畢竟不生與菩薩摩訶薩亦無二、無二處故。舍利子！由此因緣我作是說：我豈能以畢竟不生般若波羅蜜多，教誡教授畢竟不生諸菩薩摩訶薩？」（大正7，122b25-c6）

[^131]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說離畢竟不生亦無菩薩摩訶薩能行無上正等菩提』者，舍利子！諸菩薩摩訶薩修行般若波羅蜜多時，不見離畢竟不生有般若波羅蜜多，亦不見離畢竟不生有菩薩摩訶薩。何以故？若般若波羅蜜多、若菩薩摩訶薩，與畢竟不生無二、無二處故。舍利子！諸菩薩摩訶薩修行般若波羅蜜多時，不見離畢竟不生有色，亦不見離畢竟不生有受、想、行、識。何以故？若色，若受、想、行、識，與畢竟不生無二、無二處故。」（大正7，122c7-16）

[^132]: 相＝想【宋】【元】【明】【宮】【聖】【石】。（大正25，434d，n.7）

[^133]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說若菩薩摩訶薩聞如是說，心不沈沒亦不憂悔，其心不驚、不恐、不怖，當知是菩薩摩訶薩能行般若波羅蜜多』者，舍利子！諸菩薩摩訶薩修行般若波羅蜜多時，不見諸法有實作用，但見諸法如夢、如幻、如響、如像、如陽焰、如光影、如尋香城、如變化事，雖現似有而無實用，聞說諸法本性皆空，深生歡喜離沈沒等。舍利子！由此因緣我作是說：若菩薩摩訶薩聞如是說，心不沈沒亦不憂悔，其心不驚、不恐、不怖，當知是菩薩摩訶薩能行般若波羅蜜多。」（大正7，123b19-29）

[^134]: （論）＋【論】【元】【明】。（大正25，434d，n.8）

[^135]: 〔者言〕－【石】。（大正25，434d，n.9）

[^136]: 〔法〕－【聖】。（大正25，434d，n.10）

[^137]: 緣＝法【宋】【元】【明】【宮】【聖】【石】。（大正25，434d，n.11）

[^138]: 〔識〕－【聖】。（大正25，434d，n.12）

[^139]: 〔破〕－【宋】【元】【明】【宮】。（大正25，434d，n.13）

[^140]: 參見《正觀》（6），pp.143-144：《大智度論》卷46（大正25，396a10-22）。

[^141]: 參見《大智度論》卷43〈10
行相品〉：「『畢竟清淨』者，不出不生，不得不作等。因邊不起故，名為不出；緣邊不起故，名為不生。定生相不可得故，名為不出不生；不可得故，名無作無起。是起、作法，皆是虛誑；離如是相，名畢竟清淨。」（大正25，374c26-375a2）

[^142]: 參見《正觀》（6），p.143：

「破生」，參見《大智度論》卷1（大正25，60b19-c6）、卷15（大正25，170b29-c17，171a24-b15）、卷17（大正25，189b4-24）、卷22（大正25，222b27-c16）、卷31（大正25，287c6-18）、卷35（大正25，319a13-18）、卷52（大正25，433c2-9）、卷53（大正25，439b1-13）。

[^143]: （是）＋故【宋】【元】【明】【宮】【聖】【石】。（大正25，434d，n.14）

[^144]: 參見《大智度論》卷52〈25
十無品〉：「畢竟不生，當教誰般若者，畢竟不生即是諸法實相，諸法實相即是般若波羅蜜，云何以般若波羅蜜教般若波羅蜜？」（大正25，431c1-3）

[^145]: 知＝智【聖】。（大正25，434d，n.15）

[^146]: 無＝誰【聖】，＝誑【宮】【石】。（大正25，434d，n.16）

[^147]: 〔說〕－【宮】【聖】。（大正25，434d，n.17）

[^148]: 〔故〕－【聖】【石】。（大正25，434d，n.18）

[^149]: 恐怖＝怖畏【宋】【元】【明】【宮】。（大正25，434d，n.19）

[^150]: 智＝知【聖】。（大正25，434d，n.20）

[^151]: 惑知＝或如【石】。（大正25，434d，n.21）

[^152]: 〔能〕－【宮】【聖】。（大正25，434d，n.22）

[^153]: 視＝示【宋】【元】【明】【宮】【聖】【石】。（大正25，434d，n.23）［以下同］

[^154]: 《大般若波羅蜜多經》卷423〈23
無邊際品〉：「爾時，具壽善現白佛言：『世尊！若時菩薩摩訶薩修行般若波羅蜜多觀察諸法，是時，菩薩摩訶薩於色無受無取無住無著，亦不施設為我；於受、想、行、識無受無取無住無著，亦不施設為我。何以故？世尊！是菩薩摩訶薩當於爾時不見色乃至識故。』」（大正7，123c9-14）

[^155]: 《大般若波羅蜜多經》卷423〈23
無邊際品〉：「世尊！諸菩薩摩訶薩修行般若波羅蜜多時，不見色，亦不見受、想、行、識。何以故？色等性空，無生滅故。......不見一切智，亦不見道相智、一切相智。何以故？一切智等性空，無生滅故。」（大正7，124b14-c14）

[^156]: 何＝不生【聖】。（大正25，435d，n.1）

[^157]: 〔故四念...法〕十七字－【聖】。（大正25，435d，n.2）

[^158]: 〔法〕－【宮】【聖】。（大正25，435d，n.3）

[^159]: 三＋（非四）【聖】。（大正25，435d，n.4）

[^160]: 〔及〕－【宋】【元】【明】【宮】【聖】【石】。（大正25，435d，n.5）

[^161]: 〔相〕－【宋】【元】【明】【宮】【聖】。（大正25，435d，n.6）

[^162]: （1）《大般若波羅蜜多經》卷423〈23
無邊際品〉：「世尊！色不生不滅即非色，受、想、行、識不生不滅亦非受、想、行、識。所以者何？以色等與不生不滅無二、無二處。何以故？以不生不滅法非一、非二、非多、非別。是故色不生不滅即非色，受、想、行、識不生不滅亦非受、想、行、識。......世尊！一切智不生不滅即非一切智，道相智、一切相智不生不滅亦非道相智、一切相智。所以者何？以一切智等與不生不滅無二、無二處。何以故？以不生不滅法非一、非二、非多、非別。是故一切智不生不滅即非一切智，道相智、一切相智不生不滅亦非道相智、一切相智。」（大正7，124c15-126a3）

（2）案：羅什譯僅提到「乃至十八不共法亦如是」，但依上一段「明諸法與不生不二不別」及玄奘譯《大般若波羅蜜多經》卷423，應包含至「一切種智」之文為宜。

[^163]: （1）《大般若波羅蜜多經》卷423〈23
無邊際品〉：「世尊！色不二即非色，受、想、行、識不二亦非受、想、行、識。......一切智不二即非一切智，道相智、一切相智不二亦非道相智、一切相智。世尊！色入無二法數，受、想、行、識入無二法數。......一切智入無二法數，道相智、一切相智入無二法數。」（大正7，126a3-b24）

（2）案：《大智度論》釋經時也出現類似的文句，參見《大智度論》卷52〈25
十無品〉：「是諸法不二，入無二法數中。」（大正25，435c14-15）

（3）《放光般若經》、《光讚經》二經皆無此段文。

[^164]: ┌不著──五眾有無量過罪故

│不示──不取相故

五種正觀 ┤不住──不依止五眾故

│不受──以無常火能燒心故

└不言──不以邪見說色一異等
（印順法師，《大智度論筆記》［B016］p.141）

[^165]: 相＋（相）【宋】【元】【明】。（大正25，435d，n.7）

[^166]: （皆）＋一相【宮】【聖】【石】。（大正25，435d，n.8）

[^167]: 〔相〕－【宋】【元】【明】【宮】【石】。（大正25，435d，n.9）

[^168]: 〔故〕－【宋】【元】【明】【宮】【聖】。（大正25，435d，n.10）

[^169]: 〔二〕－【聖】。（大正25，435d，n.11）

[^170]: 法數＝數法【宋】。（大正25，435d，n.12）