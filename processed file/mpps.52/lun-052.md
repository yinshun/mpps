[^13]者言： ^lun-52-1

富樓那雖自無疑，為新[^14]學鈍根者不解義一而名字異，故發問。 ^lun-52-2

須菩提即以其事白佛：「佛法甚深，我所說者將無有失？」 ^lun-52-3

佛答：「汝說摩訶衍，隨順般若，無有違錯。」 ^lun-52-4

此義初已論之，[^15]今佛為說隨順因緣，所謂── ^lun-52-5

三乘所攝一切善法皆合聚在般若波羅蜜中。[^16]所以者何？一切三乘善法皆為涅槃故。[^17] ^lun-52-6

涅槃門有三種：一切法皆入空門、無相、無作門。[^18]如持戒能生禪定，禪定能生實智慧，不著世間故。 ^lun-52-7

何等三乘助道法攝在般若中？所謂六波羅蜜，三十七品、三脫[^20]門，佛十力、四無所畏、四無礙智、大慈大悲、十八不共法、無錯謬相、常捨行。 ^lun-52-8

此中，三十七品、三脫門是三乘共法，六波羅蜜是菩薩法，十力乃至常捨行是佛法。 ^lun-52-9

有人言：「六波羅蜜有具足、有不具足。不具足者，共二乘法；具足者[^21]，獨菩薩法。」 ^lun-52-10

復次，摩訶衍空，般若波羅蜜亦空，空義一故，須菩提隨順無錯。如般若波羅蜜空，五波羅蜜乃至如、法性、實際、不可思議性、涅槃亦如是。 ^lun-52-11

復次，從般若波羅蜜乃至涅槃，皆是不合、不散、無色、無形、無對，一相，所謂無相。是同相故，說「摩訶衍則是般若波羅蜜，（430b）摩訶衍、般若波羅蜜[^22]無二無別故[^23]」。 ^lun-52-12

\ ^lun-52-13

\`1471\`〈釋十無品第二十五[^24]〉 ^lun-52-14

（大正25，430b2-435c16） ^lun-52-15

[^50] ^lun-52-16

問曰：上已說「菩薩、菩薩字不可得，為誰說般若波羅蜜」，[^51]今何以更說？ ^lun-52-17

答曰： ^lun-52-18

不應作是問！須菩提空行第一，常樂說空；若有所說，常以空門利益眾生。 ^lun-52-19

復次，上略說，是中十種廣分別菩薩不可得。[^52] ^lun-52-20

行者若觀諸法空，隨順無相、無作；以無作心故，不欲有所作，尚不能自作利益，何況利益人！ ^lun-52-21

若人住我心中，能分別諸法善不善相，集諸善法、捨不善法；今佛說：「般若波羅蜜中，不應計我心，不應分別諸法，但行眾善。」是事為難。 ^lun-52-22

行者作是念：「若無我者，為誰修善？」先有我，今以般若波羅蜜故無，心生憂戚[^53]。 ^lun-52-23

是故須菩提更重說：我，從本已來無，非先有今無。[^54]行者如是如是[^55]本來自無，今無所失，故無所憂。譬如深根大樹，不可以一斫[^56]能辦，多用斧力乃能[^57]斷；菩薩空亦如是，不可一說便得，以是故廣分別。 ^lun-52-24

\`1476\`須菩提問佛時，作是念：「若定有菩薩法，應三世通有。今前世中無有菩薩。何以故[^58]？前世無初故。未來世亦如是，未[^59]有因緣故。前後相待故有中間，若無前後則無中間。」 ^lun-52-25

若謂「五眾是菩薩」；五眾無邊──如先種種因緣說五眾畢竟空故無量無邊，無量無邊故同[^60]無為法。[^61] ^lun-52-26

若菩薩無邊者，是事不然！[^62]以此因緣故，菩薩不可得，當為誰說？ ^lun-52-27

常一切處、一切種、一切時求菩薩不可得，當為誰說？ ^lun-52-28

如我畢竟不生、空（431c）無所有，五眾亦如是畢竟不生、無所有。既無眾生及五眾法，云何有菩薩？ ^lun-52-29

問曰：眾生及五眾法畢竟不生，解是法者，即是菩薩？ ^lun-52-30

答曰：「畢竟不生」不名為色，不名為受想行識。何以故？五眾是生相，畢竟不生中無是分別。 ^lun-52-31

五眾畢竟不生，不可以教化；離畢竟不生，亦無菩薩行道，當教誰？ ^lun-52-32

菩薩聞是不怖、不畏，是為能行菩薩道。 ^lun-52-33

問曰：我與菩薩是[^63]一物，云何以我喻菩薩？ ^lun-52-34

答曰：是般若波羅蜜中一切法空，初學不得便為說空！先當分別罪福，捨罪修福德[^64]；福[^65]德果報無常，無常故生苦，是故捨福厭世間，求道入涅槃。[^66]爾時，應作是念：「因我故生諸煩惱；是我於六識中求不可得，但以顛倒故著我。」是故解無我易，易可[^67]受化。 ^lun-52-35

\`1477\`若言「色空」，則難解；雖耳聞說空，眼常見實。是故先破惡罪中[^68]我，後破一切諸法。 ^lun-52-36

一切佛弟子，得道者自知自證無我，未得道者信餘法空，不能如信無我，是故以無我為喻。 ^lun-52-37

此中須菩提說一切法空，推[^69]無菩薩，用無我為喻；以小喻大，如石蜜[^70]喻甘露。 ^lun-52-38

問曰：舍利弗知空無我義，何以故事事致問？ ^lun-52-39

答曰： ^lun-52-40

須菩提聲聞人，德不如菩薩，而於佛前說深般若，新學菩薩心或生疑。上佛[^71]雖言「汝說摩訶衍隨順般若」，[^72]猶謂佛將順須菩提。舍利弗欲斷此疑，故發問。 ^lun-52-41

復次，佛欲共須菩提說般若，乃至終竟；是故舍利弗事事質問，令須菩提善分別深義，使眾人敬信。 ^lun-52-42

以是故問「過去世中菩薩不可得」，乃至「不恐不怖」。 ^lun-52-43

須（432a）菩提答義：我、眾生、人即是一物。未得道時，名[^73]凡夫人；初入[^74]道乃至阿羅漢，名聲聞[^75]人；觀因緣法悟空小深，小愍眾生，名辟支佛人；深入空法，行六波羅蜜，大慈大悲，是名菩薩人──功德別異故，名字亦異。 ^lun-52-44

如我、眾生、人一事，以眼見事故名見者，意[^76]得故名知者，受苦樂故名受者。 ^lun-52-45

是我、眾生、人等，先已說種種因緣無故，[^77]菩薩亦應無。是故須菩提語舍利弗：「眾生無故，三世中無菩薩。」 ^lun-52-46

問曰：五眾和合有菩薩，菩薩應無，五眾應有！ ^lun-52-47

答曰：為破是事故言「無眾生、無我」，無我故則五眾無所屬，無所屬故空，[^78]空故無菩薩。 ^lun-52-48

問曰：若五眾空者，空即是菩薩？ ^lun-52-49

答曰：五眾空亦非菩薩，空、無所有、無分別故。 ^lun-52-50

五眾離、五眾無性，亦無菩薩。 ^lun-52-51

若說無菩薩，則三世皆無。 ^lun-52-52

此中佛[^80]自說因緣：「諸法空不異菩薩，菩薩不異空，菩薩空、三世空，無二無別。」 ^lun-52-53

從六波羅蜜乃至一切種智，行是諸法故，名為菩薩；是諸法空故，菩薩亦空。 ^lun-52-54

此中法空，聲聞、辟支佛得是空故，名聲聞、辟支佛人[^81]；聲聞、辟支佛人空故，菩薩亦如是。 ^lun-52-55

[^97] ^lun-52-56

問曰：心、心數法無形[^98]、不可見[^99]故可[^100]無邊；色是有形、可見，云何無邊？ ^lun-52-57

答曰： ^lun-52-58

無處不有色，不可得籌量遠近輕重。如佛說：四大無處不有，故名為大；[^101]不可以五情得其限，不可以斗[^102]稱量其多少輕重，是故言「色無邊」。 ^lun-52-59

復次，是色過去時，初始不可得；未來時中，無有恒河沙劫數限色當有盡，是故無後邊；初邊、後邊無故，中亦無。 ^lun-52-60

復次，「邊」名色相；是色分別破散，邊不可得，無有本相。 ^lun-52-61

復次，無為法不生不滅故，無數無量無邊；（433b）以法空觀[^103]觀色皆空，與虛空及無為同相。 ^lun-52-62

無量無數無邊法中，乃至微塵不可得，何況菩薩！是故說「五眾無邊，菩薩亦無邊」。 ^lun-52-63

如色無邊，乃至十八不共法亦如是，隨相分別如先說。[^104] ^lun-52-64

是五眾無量無數無邊[^105]故，不得言「色是菩薩」；四眾亦如是。 ^lun-52-65

復次，色若離心心數法，如草木瓦石，云何名菩薩？ ^lun-52-66

若心心數法離色，則無依止處，亦無所能為，云何名菩薩？ ^lun-52-67

復次，六波羅蜜、十八空、三十七品，十力乃至十八不共法，如、法性、實際、不可思議性，三解脫門，陀羅尼門、諸三昧門，薩婆若、道智、一切種智，三乘、三乘人──是法若修、若觀，是名菩薩。 ^lun-52-68

是法皆以自相空故空，所謂檀波羅蜜、檀波羅蜜相空，乃至佛、佛相空。 ^lun-52-69

「一切處」者，五眾、十二入、十八界，乃至一切種智。 ^lun-52-70

「一切種[^106]」者，十八空、三解脫門。般若波羅蜜觀若常若無常等，入一門、二門乃至無量門等，是名「一切種[^107]」。 ^lun-52-71

求索菩薩不可得。 ^lun-52-72

又以自法中無自法，亦無他法。如此中說：「色，色中不可得；色，受中不可得。受，受中不可得；受，色中不可得；乃至般若波羅蜜，般若波羅蜜中不可得；乃至教化中，教化不可得。」 ^lun-52-73

「但有名字」者，是五眾破壞散滅，如虛空無異。是菩薩但有名字，如幻化人，假名字中更為立名。 ^lun-52-74

須菩提語舍利弗：「不但菩薩假名字，五眾皆亦假名字；假名字中，假名字相不可得，皆入第一義中。若如是空者，則非菩薩。」 ^lun-52-75

復次，六波羅蜜乃至一切種智，行是法故，名為菩薩；是法亦假名字，菩薩亦假名字，空無所有。是諸法等強（433c）為作名，因緣和合故有，亦無其實。 ^lun-52-76

「我名字畢竟不生」者，如此品初已說。[^108] ^lun-52-77

\`1484\`此中須菩提亦如[^109]眾生空、法空破我，所謂：「我畢竟不可得，乃至知者、見者不可得，云何當有生？五眾畢竟不可得，云何有五眾生[^110]？乃至意觸[^111]因緣生受畢竟不可得，云何當有生？六波羅蜜畢竟不可得，乃至諸陀羅尼門、三昧門、聲聞、辟支佛、佛畢竟不可得，云何當有生？」 ^lun-52-78

若法先有，然後可問生；法體先無，云何有生？ ^lun-52-79

\`1491\`者言： ^lun-52-80

須菩提白佛：菩薩能如是觀諸法，於五眾中有五種正觀行，所謂── ^lun-52-81

「不受」，以五眾中有無常火能燒心故。 ^lun-52-82

「不視」者，不取相──非但觀無常等過，觀是五眾空，不取相故。 ^lun-52-83

「不住」者，不依止五眾──畏諸煩惱賊來故，不敢久住；譬如空聚落，賊所止處，智者不應久住。 ^lun-52-84

「不著」者，五眾若有一罪，猶不應著，何況身有飢渴、寒熱、老病死等，心有憂愁、恐怖、妬嫉、瞋恚等，後世墮三惡道！一切無常、苦、空、無我，不得自在；如是等無量無邊過罪，云何可著？ ^lun-52-85

「不言是色」者，不以邪見說色若常、若無常等，不言五眾如是定相。 ^lun-52-86

乃至一切種智亦如是。 ^lun-52-87

何以故？色中行五種正行，是五眾皆無生相[^165]，皆一相，一相[^166]則無相；若無相則非有五眾。乃至一切種智亦如（435c）是。 ^lun-52-88

若一切法無生相、般若波羅蜜不二不別；得是無生心，即是般若波羅蜜；得般若波羅蜜，即知諸法不生不滅。以是故，般若波羅蜜即是不生，不二不別。 ^lun-52-89

復次，須菩提自說因緣，所謂是無生法不一相、不二相[^167]、不三、不異。何以故？諸法、無生一相故。乃至一切種智亦如是。 ^lun-52-90

如無生，無滅亦如是。 ^lun-52-91

問曰：末後何以故[^168]說「色乃至一切種智入無二法數」？ ^lun-52-92

答曰：菩薩若未破色，則生愛等結使，著是色等；破色已，則生邪見，著是色空等。今色等用空智慧故，皆空不二相。 ^lun-52-93

是諸法虛誑不實，內外入所攝故名為二；色等乃至一切種智，離是二，名不二。今須菩提憐愍眾生、利益諸菩薩故，說：「是諸法不二，入無二[^169]法數[^170]中。」 ^lun-52-94

---

[^1]: （大智度論......二）十六字＝（大智度論卷第五十二釋第二十四品會宗品）十八字【宮】，＝（大智度經論卷第五十二，釋第二十三品，訖第二十四品）二十二字【聖】，＝（大智度論釋

第二十三品會宗品，五十四）十六字【石】。（大正25，429d，n.17）

[^2]: 〔【經】〕－【宋】【宮】【聖】。（大正25，429d，n.18）

[^3]: 般若、大乘無二無別。（印順法師，《大智度論筆記》［E008］p.301）

[^4]: 參見《大智度論》卷46（大正25，394b4-c16）。

[^5]: 將無：莫非。（《漢語大詞典》（七），p.810）

[^6]: 〔般若波羅蜜〕－【宮】【聖】。（大正25，429d，n.19）

[^7]: （1）《大般若波羅蜜多經》卷420〈22
隨順品〉：「佛告善現：『汝前所說諸大乘義，皆於般若波羅蜜多一切隨順無所違越。何以故？善現！一切善法、菩提分法，若聲聞法、若獨覺法、若菩薩法、若如來法，如是一切無不攝入甚深般若波羅蜜多。』」（大正7，110a9-13）

（2）參見《大智度論》卷18（大正25，190c，196b-c）、卷40（大正25，391c）、卷46（大正25，394b-c）、卷52（大正25，430a）、卷53（大正25，440c）、卷56（大正25，463a）。

[^8]: （四神）＋足【聖】。（大正25，429d，n.20）

[^9]: 佛法＝法佛【宋】【元】【明】【宮】【聖】【石】。（大正25，429d，n.21）

[^10]: 參見《大智度論》卷46（大正25，394b）。

[^11]: 四念處摩訶衍＝摩訶衍四念處【石】，＝摩訶術四念處【聖】。（大正25，430d，n.1）

[^12]: 十八不共法摩訶衍＝摩訶衍十八不共法【石】，＝摩訶術十八不共法【聖】。（大正25，430d，n.2）

[^13]: 【論】＋（論）【元】【明】【石】。（大正25，430d，n.3）

[^14]: 新＝斷【聖】。（大正25，430d，n.4）

[^15]: 參見《正觀》（6），p.141：《大智度論》卷51（大正25，423c25-28）。

[^16]: 般若：攝三乘一切善法。（印順法師，《大智度論筆記》［E002］p.288）

[^17]: 參見《大智度論》卷52（大正25，429c2-14）。

[^18]: 三三昧：涅槃門。（印順法師，《大智度論筆記》［E003］p.289）

[^19]: ┌三十七品、三解脫門............... ┬共三乘

│ ┌不具足......... ┘

│ ┌一云 ┴具　足......... ┐

三乘善法 ┤六波羅密 ┴一云..................... ┴菩薩法.........┐

└十力乃至常捨行..................... ...佛　法.........┴大乘不共

（印順法師，《大智度論筆記》［B016］p.140）

[^20]: （解）＋脫【宋】【元】【明】【宮】【聖】【石】。（大正25，430d，n.5）

[^21]: 〔者〕－【宋】【元】【明】【宮】【聖】【石】。（大正25，430d，n.6）

[^22]: 〔波羅蜜〕－【宋】【元】【明】【宮】【聖】【石】。（大正25，430d，n.7）

[^23]: 故＋（釋二十三品竟）【石】。（大正25，430d，n.8）

[^24]: （大智度論釋十無品第二十五）十二字＝（釋第二十四品）六字【聖】，＝（大智論釋第二十四品十無品）十二字【石】，〔大智度論〕－【明】。（大正25，430d，n.9）

[^25]: （1）《大智度論疏》卷17：「第九品者名為〈集散品〉，即是命說分中第三大分，從此下去，始明善吉承命正說波若。就正說文中，大有四分：初，從此品、〈10
相行品〉、〈11
約^※^品〉，此之三品，然三解然^※^門明說波若。第二，從〈12
句義品〉已下，去至〈17
縛解品〉，是就人大就於波若──已知大法故名為大人。第三，從〈18
摩訶衍品〉已下，去訖至〈24
會宗品〉，有七品經文，次就於法大已說波若──以為大人所知故名大法。第四，從〈25
十無品〉及〈26
無生品〉，生此之二品，初明除生，後明遣法，故約遣相門以明波若。」（卍新續藏46，864a1-9）

※案：「約品」應作「幻品」。

※案：「三解然門」應作「三解脫門」。

（2）《摩訶般若波羅蜜經》〈9 集散品〉至〈26
無生品〉約可分四大部分：壹、就三解脫門說般若（〈9
集散品〉、〈10 行相品〉〈11
幻人無作品〉，見《大智度論》卷42～卷44），貳、就「菩薩、摩訶薩」說般若（〈12
句義品〉、〈13 摩訶薩品〉、〈14 斷見品〉、〈15 大莊嚴品〉、〈16
乘乘品〉、〈17
無縛無脫品〉，見《大智度論》卷44～卷46），參、就摩訶衍義說般若（〈18
摩訶衍品〉、〈19 四念處品〉、〈20 發趣品〉、〈21 出到品〉、〈22
勝出品〉、〈23 含受品〉、〈24
會宗品〉，見《大智度論》卷46～卷52），肆、以無生門（遣相門）說般若（〈25
十無品〉及〈26 無生品〉，見《大智度論》卷52～卷53）。

[^26]: 此科判依《大智度論》卷53〈26
無生品〉：「無生觀有二種：一者、柔順忍觀，二者、無生忍觀。前說無生是柔順忍觀，不畢竟淨；漸習柔順觀，得無生忍，則畢竟淨。」（大正25，437c15-17）

[^27]: 《大般若波羅蜜多經》卷420〈23
無邊際品〉：「爾時，具壽善現白佛言：『世尊！前際諸菩薩摩訶薩皆無所有都不可得，後際諸菩薩摩訶薩皆無所有都不可得，中際諸菩薩摩訶薩皆無所有都不可得。』」（大正7，110c14-17）

[^28]: 《大般若波羅蜜多經》卷420〈23
無邊際品〉：「世尊！色無邊際故，當知菩薩摩訶薩亦無邊際；受、想、行、識無邊際故，當知菩薩摩訶薩亦無邊際。」（大正7，110c17-19）

[^29]: 《大般若波羅蜜多經》卷420〈23
無邊際品〉：「世尊！即色，菩薩摩訶薩無所有不可得；離色，菩薩摩訶薩無所有不可得。即受、想、行、識，菩薩摩訶薩無所有不可得；離受、想、行、識，菩薩摩訶薩無所有不可得。」（大正7，111a29-b4）

[^30]: 《大般若波羅蜜多經》卷420〈23
無邊際品〉：「世尊！我於是等一切法，以一切種、一切處、一切時求諸菩薩摩訶薩都無所見竟不可得，云何令我以般若波羅蜜多教誡教授諸菩薩摩訶薩？」（大正7，112a9-12）

[^31]: 《大般若波羅蜜多經》卷420〈23
無邊際品〉：「世尊！諸菩薩摩訶薩諸菩薩摩訶薩者，但有假名都無自性。」（大正7，112a13-14）

[^32]: 《大般若波羅蜜多經》卷420〈23
無邊際品〉：「如說我等畢竟不生，但有假名都無自性；諸法亦爾，畢竟不生，但有假名都無自性。」（大正7，112a14-16）

[^33]: 《大般若波羅蜜多經》卷420〈23
無邊際品〉：「世尊！何等色畢竟不生？何等受、想、行、識畢竟不生？」（大正7，112a16-17）

[^34]: 畢竟不生，不名為色。（印順法師，《大智度論筆記》［E008］p.301）

[^35]: 《大般若波羅蜜多經》卷420〈23
無邊際品〉：「世尊！若畢竟不生則不名色，亦不名受、想、行、識。」（大正7，112a17-18）

[^36]: 〔誰〕－【宋】【元】【明】【宮】。（大正25，430d，n.11）

[^37]: 《大般若波羅蜜多經》卷420〈23
無邊際品〉：「世尊！我豈能以畢竟不生般若波羅蜜多，教誡教授畢竟不生諸菩薩摩訶薩？」（大正7，112c2-3）

[^38]: 《大般若波羅蜜多經》卷420〈23
無邊際品〉：「世尊！離畢竟不生，亦無菩薩摩訶薩能行無上正等菩提。」（大正7，112c3-5）

[^39]: 《大般若波羅蜜多經》卷420〈23
無邊際品〉：「世尊！若菩薩摩訶薩聞如是說，心不沈沒亦不憂悔，其心不驚不恐不怖，當知是菩薩摩訶薩能行般若波羅蜜多。」（大正7，112c5-7）

[^40]: 當＝誰【聖】。（大正25，430d，n.12）

[^41]: 〔誰〕－【宋】【元】【明】【宮】【聖】。（大正25，430d，n.13）

[^42]: 《大般若波羅蜜多經》卷421〈23 無邊際品〉：

爾時，具壽善現報舍利子言：「尊者所問『何緣故說前際諸菩薩摩訶薩無所有不可得，後際諸菩薩摩訶薩無所有不可得，中際諸菩薩摩訶薩無所有不可得』者，舍利子！有情無所有故，前際諸菩薩摩訶薩無所有不可得；有情空故，前際諸菩薩摩訶薩無所有不可得；有情遠離故，前際諸菩薩摩訶薩無所有不可得；有情無自性故，前際諸菩薩摩訶薩無所有不可得。後際、中際諸菩薩摩訶薩無所有不可得亦復如是。」（大正7，113b13-22）

[^43]: 《大般若波羅蜜多經》卷421〈23
無邊際品〉：「舍利子！色無所有故，前際諸菩薩摩訶薩無所有不可得；受、想、行、識無所有故，前際諸菩薩摩訶薩無所有不可得。」（大正7，113b22-25）

[^44]: 〔故〕－【石】。（大正25，430d，n.14）

[^45]: 〔菩薩〕－【宋】【元】【明】【宮】。（大正25，431d，n.1）

[^46]: 〔是諸法〕－【宋】【元】【明】【宮】【聖】【石】。（大正25，431d，n.2）

[^47]: 性＝離【聖】。（大正25，431d，n.3）

[^48]: 《大般若波羅蜜多經》卷421〈23
無邊際品〉：「舍利子！聲聞乘無所有故，前際諸菩薩摩訶薩無所有不可得；獨覺乘、大乘無所有故，前際諸菩薩摩訶薩無所有不可得。聲聞乘空故，前際諸菩薩摩訶薩無所有不可得；獨覺乘、大乘空故，前際諸菩薩摩訶薩無所有不可得。聲聞乘遠離故，前際諸菩薩摩訶薩無所有不可得；獨覺乘、大乘遠離故，前際諸菩薩摩訶薩無所有不可得。聲聞乘無自性故前際諸菩薩摩訶薩無所有不可得；獨覺乘、大乘無自性故，前際諸菩薩摩訶薩無所有不可得。後際、中際諸菩薩摩訶薩無所有不可得亦復如是。」（大正7，115c3-14）

[^49]: 《大般若波羅蜜多經》卷421〈23
無邊際品〉：「何以故？舍利子！如是空中，前際不可得，後際不可得，中際不可得，菩薩摩訶薩亦不可得。舍利子！若如是空，若前際，若後際，若中際，若菩薩摩訶薩，如是一切法皆無二、無二處。舍利子！由此因緣，我作是說：前際諸菩薩摩訶薩無所有不可得，後際諸菩薩摩訶薩無所有不可得，中際諸菩薩摩訶薩無所有不可得。」（大正7，115c26-116a4）

[^50]: 〔【論】〕－【宋】【宮】【聖】。（大正25，431d，n.4）

[^51]: 參見《正觀》（6），p.141：《大智度論》卷42（大正25，363c19-21）。

[^52]: 參見《正觀》（6），pp.141-142：《摩訶般若波羅蜜經》卷7〈25
十無品〉（大正8，267a20-b7），《大智度論》卷52（大正25，430b3-19）。

[^53]: （1）憂戚：見"憂慼"。（《漢語大詞典》（七），p.688）

（2）憂慼：亦作"憂戚"。憂愁煩惱。（《漢語大詞典》（七），p.691）

[^54]: 眾生本空：本無，非先有今無。（印順法師，《大智度論筆記》［E001］p.286）

[^55]: 如是＝知【宋】【元】【明】【宮】【聖】【石】。（大正25，431d，n.5）

[^56]: 斫（ㄓㄨㄛˊ）：1.斧刃。2.用刀斧等砍或削。（《漢語大詞典》（六），p.1057）

[^57]: 〔能〕－【宋】【元】【明】【宮】【聖】【石】。（大正25，431d，n.6）

[^58]: 〔故〕－【聖】。（大正25，431d，n.7）

[^59]: 未＋（來）【聖】。（大正25，431d，n.8）

[^60]: 同＝因【聖】。（大正25，431d，n.9）

[^61]: 參見《正觀》（6），p.142：《大智度論》卷51（大正25，426c28-427b2）。

[^62]: 參見《大智度論》卷52〈25
十無品〉：「色無邊故，當知菩薩摩訶薩亦無邊。」（大正25，430b4-5）

[^63]: 〔是〕－【聖】。（大正25，431d，n.10）

[^64]: 〔德〕－【宋】【元】【明】【宮】【聖】【石】。（大正25，431d，n.11）

[^65]: 〔福〕－【聖】。（大正25，431d，n.12）

[^66]: 捨罪修福，捨福求道。（印順法師，《大智度論筆記》［E008］p.301）

[^67]: 〔可〕－【聖】。（大正25，431d，n.13）

[^68]: 中＋（破）【聖】【石】。（大正25，431d，n.14）

[^69]: 推：8.推贊，推重，推許。9.推斷，推論。11.推究，審問。（《漢語大詞典》（六），p.668）

[^70]: 蜜＝密【聖】。（大正25，431d，n.15）

[^71]: 佛＋（歎）【宋】【元】【明】【宮】。（大正25，431d，n.16）

[^72]: 參見《正觀》（6），p.143：《大智度論》卷52〈24
會宗品〉：「須菩提！汝說摩訶衍，隨般若波羅蜜，不離般若波羅蜜。」（大正25，429c1-2）

[^73]: 《大正藏》原作「各」，今依《高麗藏》作「名」（第14冊，902b18）。

[^74]: 初入＝人初【聖】，＝入初【石】。（大正25，432d，n.1）

[^75]: 聞＝間【宮】。（大正25，432d，n.2）

[^76]: 意＝竟【聖】。（大正25，432d，n.3）

[^77]: 參見《正觀》（6），p.143：

「我不可得」，參見《大智度論》卷12（大正25，148b3-150a17）、卷35（大正25，319b6-c21）、卷41（大正25，357a1-360c29）、卷42（大正25，364c21-365a15，368c28-369a24）。

[^78]: 法空：無我則無所屬。（印順法師，《大智度論筆記》［E007］p.299）

[^79]: 參見《大智度論》卷52〈25
十無品〉：「問曰：眾生及五眾法畢竟不生，解是法者即是菩薩？」（大正25，431c3）

[^80]: 案：依經，此段文的言說者應為「須菩提」。

參見《摩訶般若波羅蜜經》卷7〈25
十無品〉：「爾時須菩提報舍利弗言：『眾生無所有故，菩薩前際不可得；眾生空故，菩薩前際不可得；眾生離故，菩薩前際不可得。舍利弗！色無有故，菩薩前際不可得；受想行識無有故，菩薩前際不可得。......何以故？舍利弗！空中前際不可得，後際不可得，中際不可得。空不異菩薩，菩薩不異前際。舍利弗！空、菩薩、前際是諸法無二無別。以是因緣故，舍利弗！菩薩前際不可得。』」（大正8，267b26-c13）

另參見《大智度論》卷52〈25 十無品〉（大正25，430c8-431a3）。

[^81]: 〔人〕－【宋】【元】【明】【宮】【聖】。（大正25，432d，n.4）

[^82]: （所）＋言【元】【明】。（大正25，432d，n.5）

[^83]: 《大般若波羅蜜多經》卷421〈23
無邊際品〉：「復次，舍利子！尊者所問『何緣故說色無邊際故，當知菩薩摩訶薩亦無邊際；受、想、行、識無邊際故，當知菩薩摩訶薩亦無邊際；乃至聲聞乘無邊際故，當知菩薩摩訶薩亦無邊際；獨覺乘、大乘無邊際故，當知菩薩摩訶薩亦無邊際』者，舍利子！色如虛空，受、想、行、識如虛空。所以者何？舍利子！如虛空前際不可得、後際不可得、中際不可得，由彼中、邊俱不可得說為虛空；色乃至識亦復如是，前、後、中際俱不可得。何以故？色乃至識皆性空故。舍利子！空中前際不可得、後際不可得、中際不可得，亦以中、邊俱不可得故說為空。舍利子！由此因緣，我作是說：色無邊際故，當知菩薩摩訶薩亦無邊際；受、想、行、識無邊際故，當知菩薩摩訶薩亦無邊際。乃至三乘亦復如是。」（大正7，116a5-19）

[^84]: 相＝想【聖】。（大正25，432d，n.6）

[^85]: 〔種〕－【宮】【聖】。（大正25，432d，n.7）

[^86]: 佛＋（人）【聖】【石】。（大正25，432d，n.8）

[^87]: 《大般若波羅蜜多經》卷421〈23
無邊際品〉：「復次，舍利子！尊者所問『何緣故說，即色，菩薩摩訶薩無所有不可得；離色，菩薩摩訶薩無所有不可得。即受、想、行、識，菩薩摩訶薩無所有不可得；離受、想、行、識，菩薩摩訶薩無所有不可得。乃至即聲聞乘，菩薩摩訶薩無所有不可得；離聲聞乘，菩薩摩訶薩無所有不可得。即獨覺乘、大乘，菩薩摩訶薩無所有不可得；離獨覺乘、大乘，菩薩摩訶薩無所有不可得』者，舍利子！色，色性空；受、想、行、識，受、想、行、識性空。何以故？色性空中，色無所有不可得故，諸菩薩摩訶薩亦無所有不可得；受、想、行、識性空中，受、想、行、識無所有不可得故，諸菩薩摩訶薩亦無所有不可得。舍利子！非色，非色性空；非受、想、行、識，非受、想、行、識性空。何以故？非色性空中，非色無所有不可得故，諸菩薩摩訶薩亦無所有不可得；非受、想、行、識性空中，非受、想、行、識無所有不可得故，諸菩薩摩訶薩亦無所有不可得。舍利子！由此因緣我作是說：即色，菩薩摩訶薩無所有不可得；離色，菩薩摩訶薩無所有不可得。即受、想、行、識，菩薩摩訶薩無所有不可得；離受、想、行、識，菩薩摩訶薩無所有不可得。乃至三乘亦復如是。」（大正7，116a19-b13）

[^88]: 〔於〕－【宋】【聖】【石】。（大正25，432d，n.9）

[^89]: 《大般若波羅蜜多經》卷421〈23
無邊際品〉：「復次，舍利子！尊者所問『何緣故說我於是等一切法，以一切種、一切處、一切時求諸菩薩摩訶薩都無所見竟不可得，云何令我以般若波羅蜜多教誡教授諸菩薩摩訶薩』者，舍利子！色，色性空故，色於色無所有不可得，色於受、想、行、識無所有不可得，色中受、想、行、識亦無所有不可得。」（大正7，116b14-20）

[^90]: 《大般若波羅蜜多經》卷422〈23
無邊際品〉：「舍利子！菩薩摩訶薩，菩薩摩訶薩性空故，菩薩摩訶薩於菩薩摩訶薩無所有不可得，菩薩摩訶薩於般若波羅蜜多、教誡教授無所有不可得，菩薩摩訶薩中般若波羅蜜多、教誡教授亦無所有不可得。般若波羅蜜多，般若波羅蜜多性空故，般若波羅蜜多於般若波羅蜜多無所有不可得，般若波羅蜜多於菩薩摩訶薩、教誡教授無所有不可得，般若波羅蜜多中菩薩摩訶薩、教誡教授亦無所有不可得。教誡教授，教誡教授性空故，教誡教授於教誡教授無所有不可得，教誡教授於菩薩摩訶薩、般若波羅蜜多無所有不可得，教誡教授中菩薩摩訶薩、般若波羅蜜多亦無所有不可得。」（大正7，119b10-23）

[^91]: （於）＋一切【元】【明】。（大正25，432d，n.10）

[^92]: 《大般若波羅蜜多經》卷422〈23
無邊際品〉：「舍利子！我於是等一切法，以一切種、一切處、一切時求菩薩摩訶薩都無所有亦不可得。何以故？自性空故。舍利子！由此因緣，我作是說：我於是等一切法，以一切種、一切處、一切時，求諸菩薩摩訶薩都無所有竟不可得，云何令我以般若波羅蜜多教誡、教授諸菩薩摩訶薩？」（大正7，119b24-c1）

[^93]: 《大般若波羅蜜多經》卷422〈23
無邊際品〉：「時，舍利子問善現言：『何緣故說以諸菩薩摩訶薩名唯客所攝？』

善現對曰：『舍利子！如色名唯客所攝，受、想、行、識名亦唯客所攝。所以者何？色非名，名非色；受、想、行、識非名，名非受、想、行、識。色等中無名，名中無色等，非合非散但假施設。何以故？以色等與名俱自性空故，自性空中，若色等、若名，俱無所有不可得故。舍利子！菩薩摩訶薩名亦復如是唯客所攝，由斯故說：諸菩薩摩訶薩但有假名都無自性。』」（大正7，119c4-13）

[^94]: （如）＋我【石】。（大正25，433d，n.1）

[^95]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說如說我等畢竟不生但有假名都無自性』者，舍利子！我畢竟無所有不可得，云何有生？乃至見者亦畢竟無所有不可得，云何有生？舍利子！色畢竟無所有不可得，云何有生？受、想、行、識亦畢竟無所有不可得，云何有生？」（大正7，121a21-26）

[^96]: 《大般若波羅蜜多經》卷422〈23
無邊際品〉：「舍利子！由此因緣我作是說：如說我等畢竟不生，但有假名都無自性。」（大正7，121b28-c1）

[^97]: 〔【論】〕－【宋】【宮】【聖】。（大正25，433d，n.2）

[^98]: 形＋（故）【宋】【元】【明】【石】。（大正25，433d，n.3）

[^99]: 〔不可見〕－【宮】【聖】。（大正25，433d，n.4）

[^100]: 〔故可〕－【宋】【元】【明】【石】。（大正25，433d，n.5）

[^101]: 出處待考。

[^102]: 斗＝升【石】。（大正25，433d，n.6）

[^103]: 〔觀〕－【宋】【元】【明】【宮】【聖】【石】。（大正25，433d，n.7）

[^104]: 參見《正觀》（6），p.143：《大智度論》卷51（大正25，425b3-426b13）。

[^105]: 無數無邊＝無邊無數【宋】【元】【明】【宮】。（大正25，433d，n.8）

[^106]: （1）〔智〕－【宋】【元】【明】【宮】【聖】。（大正25，433d，n.9）

（2）《大正藏》原作「一切種智」，今依【宋】【元】【明】【宮】【聖】及《摩訶般若波羅蜜經》文義作「一切種」。

[^107]: （1）〔智〕－【宮】【聖】【石】。（大正25，433d，n.10）

（2）《大正藏》原作「一切種智」，今依【宮】【聖】【石】及前後文義作「一切種」。

[^108]: 參見《正觀》（6），p.143：《大智度論》卷52〈25
十無品〉：「是故須菩提更重說：我，從本已來無，非先有今無。行者如是如是本來自無，今無所失，故無所憂。譬如深根大樹，不可以一斫能辦，多用斧力乃能斷；菩薩空亦如是，不可一說便得，以是故廣分別。」（大正25，431b16-b20）

[^109]: 如＝以【宋】【元】【明】【宮】【聖】【石】。（大正25，433d，n.11）

[^110]: 〔生〕－【宮】。（大正25，433d，n.12）

[^111]: 觸＝解【宋】【元】【明】。（大正25，433d，n.13）

[^112]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說諸法亦爾畢竟不生但有假名都無自性』者，舍利子！諸法都無和合自性。何以故？和合有法自性空故。」（大正7，121c2-5）

[^113]: 生＋（死）【石】。（大正25，433d，n.14）

[^114]: （1）《放光般若經》卷5〈26
不可得三際品〉：「復次，舍利弗！一切諸法皆悉無常，無能壞者。」（大正8，35a21-22）

（2）《光讚經》卷9〈23
等三世品〉：「復次，舍利弗！一切諸法亦無有常亦無所至。」（大正8，206c12-13）

案：「至」，下文又譯為「歸趣」。

（3）《大般若波羅蜜多經》卷422〈23
無邊際品〉：「復次，舍利子！諸法非常亦無所去。」（大正7，121c27）

[^115]: 等＝苦【聖】。（大正25，433d，n.15）

[^116]: 〔若〕－【宮】【聖】。（大正25，433d，n.16）

[^117]: 〔無常亦不失〕－【宮】【聖】【石】。（大正25，433d，n.17）

[^118]: 作法＝法即是【聖】。（大正25，433d，n.18）

[^119]: （1）《放光般若經》卷5〈26
不可得三際品〉：「舍利弗！諸法亦不聚亦不散。」（大正8，35a27-28）

（2）《光讚經》卷9〈23
等三世品〉：「復次，舍利弗！一切諸法無所積聚亦無有壞。」（大正8，206c21-22）

（3）《大般若波羅蜜多經》卷422〈23
無邊際品〉：「復次，舍利子！諸法非常亦不滅壞。」（大正7，122a9）

[^120]: 識＝觸【宋】【元】【明】【宮】【聖】【石】。（大正25，434d，n.1）

[^121]: 性自＝自性【聖】。（大正25，434d，n.2）

[^122]: 《大般若波羅蜜多經》卷422〈23
無邊際品〉：「時，舍利子問善現言：『何法非常亦不滅壞？』善現對曰：『舍利子！色非常亦不滅壞，受、想、行、識非常亦不滅壞。何以故？本性爾故。舍利子！有為法非常亦不滅壞，無為法非常亦不滅壞；有漏法非常亦不滅壞，無漏法非常亦不滅壞；善法非常亦不滅壞，非善法非常亦不滅壞；有記法非常亦不滅壞，無記法非常亦不滅壞。何以故？本性爾故。舍利子！由此因緣我作是說：諸法亦爾畢竟不生，但有假名都無自性。』」（大正7，122a9-19）

[^123]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說何等色畢竟不生，何等受、想、行、識畢竟不生，乃至何等聲聞乘畢竟不生，何等獨覺乘、大乘畢竟不生』者，舍利子！一切色本性不生，一切受、想、行、識本性不生。何以故？舍利子！一切色乃至識非所作故，非所起故。所以者何？以一切色乃至識作者、起者不可得故。舍利子！乃至一切聲聞乘本性不生，一切獨覺乘、大乘本性不生。何以故？舍利子！一切聲聞乘、獨覺乘、大乘非所作故，非所起故。所以者何？以一切聲聞乘、獨覺乘、大乘作者、起者不可得故。舍利子！由此因緣我作是說：何等色畢竟不生?何等受、想、行、識畢竟不生?乃至何等聲聞乘畢竟不生?何等獨覺乘、大乘畢竟不生?」（大正7，122a20-b5）

[^124]: （無）＋異【宮】。（大正25，434d，n.3）

[^125]: （無）＋異【宋】【元】【明】【宮】【聖】【石】。（大正25，434d，n.4）

[^126]: 不生＝空生【宮】。（大正25，434d，n.5）

[^127]: 〔是〕－【宋】【元】【明】【宮】【聖】【石】。（大正25，434d，n.6）

[^128]: 畢竟不生不名為色。（印順法師，《大智度論筆記》〔E008〕p.301）

[^129]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說若畢竟不生則不名色，亦不名受、想、行、識；乃至若畢竟不生則不名聲聞乘，亦不名獨覺乘、大乘』者，舍利子！色本性空故，若法本性空則不可施設若生、若滅、若住、若異。由此緣故，若畢竟不生則不名色。何以故？空非色故。舍利子！受、想、行、識本性空故，若法本性空則不可施設若生、若滅、若住、若異。由此緣故，若畢竟不生則不名受、想、行、識。何以故？空非受、想、行、識故。舍利子！乃至聲聞乘本性空故，若法本性空則不可施設若生、若滅、若住、若異。由此緣故，若畢竟不生則不名聲聞乘。何以故？空非聲聞乘故。舍利子！獨覺乘、大乘本性空故，若法本性空則不可施設若生、若滅、若住、若異。由此緣故，若畢竟不生則不名獨覺乘、大乘。何以故？空非獨覺乘、大乘故。舍利子！由此因緣我作是說：若畢竟不生則不名色，亦不名受、想、行、識；乃至若畢竟不生則不名聲聞乘，亦不名獨覺乘、大乘。」（大正7，122b6-24）

[^130]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說我豈能以畢竟不生般若波羅蜜多教誡教授畢竟不生諸菩薩摩訶薩』者，舍利子！畢竟不生即是般若波羅蜜多，般若波羅蜜多即是畢竟不生。何以故？畢竟不生與般若波羅蜜多無二、無二處故。舍利子！畢竟不生即是菩薩摩訶薩，菩薩摩訶薩即是畢竟不生。何以故？畢竟不生與菩薩摩訶薩亦無二、無二處故。舍利子！由此因緣我作是說：我豈能以畢竟不生般若波羅蜜多，教誡教授畢竟不生諸菩薩摩訶薩？」（大正7，122b25-c6）

[^131]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說離畢竟不生亦無菩薩摩訶薩能行無上正等菩提』者，舍利子！諸菩薩摩訶薩修行般若波羅蜜多時，不見離畢竟不生有般若波羅蜜多，亦不見離畢竟不生有菩薩摩訶薩。何以故？若般若波羅蜜多、若菩薩摩訶薩，與畢竟不生無二、無二處故。舍利子！諸菩薩摩訶薩修行般若波羅蜜多時，不見離畢竟不生有色，亦不見離畢竟不生有受、想、行、識。何以故？若色，若受、想、行、識，與畢竟不生無二、無二處故。」（大正7，122c7-16）

[^132]: 相＝想【宋】【元】【明】【宮】【聖】【石】。（大正25，434d，n.7）

[^133]: 《大般若波羅蜜多經》卷422〈23
無邊際品〉：「復次，舍利子！尊者所問『何緣故說若菩薩摩訶薩聞如是說，心不沈沒亦不憂悔，其心不驚、不恐、不怖，當知是菩薩摩訶薩能行般若波羅蜜多』者，舍利子！諸菩薩摩訶薩修行般若波羅蜜多時，不見諸法有實作用，但見諸法如夢、如幻、如響、如像、如陽焰、如光影、如尋香城、如變化事，雖現似有而無實用，聞說諸法本性皆空，深生歡喜離沈沒等。舍利子！由此因緣我作是說：若菩薩摩訶薩聞如是說，心不沈沒亦不憂悔，其心不驚、不恐、不怖，當知是菩薩摩訶薩能行般若波羅蜜多。」（大正7，123b19-29）

[^134]: （論）＋【論】【元】【明】。（大正25，434d，n.8）

[^135]: 〔者言〕－【石】。（大正25，434d，n.9）

[^136]: 〔法〕－【聖】。（大正25，434d，n.10）

[^137]: 緣＝法【宋】【元】【明】【宮】【聖】【石】。（大正25，434d，n.11）

[^138]: 〔識〕－【聖】。（大正25，434d，n.12）

[^139]: 〔破〕－【宋】【元】【明】【宮】。（大正25，434d，n.13）

[^140]: 參見《正觀》（6），pp.143-144：《大智度論》卷46（大正25，396a10-22）。

[^141]: 參見《大智度論》卷43〈10
行相品〉：「『畢竟清淨』者，不出不生，不得不作等。因邊不起故，名為不出；緣邊不起故，名為不生。定生相不可得故，名為不出不生；不可得故，名無作無起。是起、作法，皆是虛誑；離如是相，名畢竟清淨。」（大正25，374c26-375a2）

[^142]: 參見《正觀》（6），p.143：

「破生」，參見《大智度論》卷1（大正25，60b19-c6）、卷15（大正25，170b29-c17，171a24-b15）、卷17（大正25，189b4-24）、卷22（大正25，222b27-c16）、卷31（大正25，287c6-18）、卷35（大正25，319a13-18）、卷52（大正25，433c2-9）、卷53（大正25，439b1-13）。

[^143]: （是）＋故【宋】【元】【明】【宮】【聖】【石】。（大正25，434d，n.14）

[^144]: 參見《大智度論》卷52〈25
十無品〉：「畢竟不生，當教誰般若者，畢竟不生即是諸法實相，諸法實相即是般若波羅蜜，云何以般若波羅蜜教般若波羅蜜？」（大正25，431c1-3）

[^145]: 知＝智【聖】。（大正25，434d，n.15）

[^146]: 無＝誰【聖】，＝誑【宮】【石】。（大正25，434d，n.16）

[^147]: 〔說〕－【宮】【聖】。（大正25，434d，n.17）

[^148]: 〔故〕－【聖】【石】。（大正25，434d，n.18）

[^149]: 恐怖＝怖畏【宋】【元】【明】【宮】。（大正25，434d，n.19）

[^150]: 智＝知【聖】。（大正25，434d，n.20）

[^151]: 惑知＝或如【石】。（大正25，434d，n.21）

[^152]: 〔能〕－【宮】【聖】。（大正25，434d，n.22）

[^153]: 視＝示【宋】【元】【明】【宮】【聖】【石】。（大正25，434d，n.23）［以下同］

[^154]: 《大般若波羅蜜多經》卷423〈23
無邊際品〉：「爾時，具壽善現白佛言：『世尊！若時菩薩摩訶薩修行般若波羅蜜多觀察諸法，是時，菩薩摩訶薩於色無受無取無住無著，亦不施設為我；於受、想、行、識無受無取無住無著，亦不施設為我。何以故？世尊！是菩薩摩訶薩當於爾時不見色乃至識故。』」（大正7，123c9-14）

[^155]: 《大般若波羅蜜多經》卷423〈23
無邊際品〉：「世尊！諸菩薩摩訶薩修行般若波羅蜜多時，不見色，亦不見受、想、行、識。何以故？色等性空，無生滅故。......不見一切智，亦不見道相智、一切相智。何以故？一切智等性空，無生滅故。」（大正7，124b14-c14）

[^156]: 何＝不生【聖】。（大正25，435d，n.1）

[^157]: 〔故四念...法〕十七字－【聖】。（大正25，435d，n.2）

[^158]: 〔法〕－【宮】【聖】。（大正25，435d，n.3）

[^159]: 三＋（非四）【聖】。（大正25，435d，n.4）

[^160]: 〔及〕－【宋】【元】【明】【宮】【聖】【石】。（大正25，435d，n.5）

[^161]: 〔相〕－【宋】【元】【明】【宮】【聖】。（大正25，435d，n.6）

[^162]: （1）《大般若波羅蜜多經》卷423〈23
無邊際品〉：「世尊！色不生不滅即非色，受、想、行、識不生不滅亦非受、想、行、識。所以者何？以色等與不生不滅無二、無二處。何以故？以不生不滅法非一、非二、非多、非別。是故色不生不滅即非色，受、想、行、識不生不滅亦非受、想、行、識。......世尊！一切智不生不滅即非一切智，道相智、一切相智不生不滅亦非道相智、一切相智。所以者何？以一切智等與不生不滅無二、無二處。何以故？以不生不滅法非一、非二、非多、非別。是故一切智不生不滅即非一切智，道相智、一切相智不生不滅亦非道相智、一切相智。」（大正7，124c15-126a3）

（2）案：羅什譯僅提到「乃至十八不共法亦如是」，但依上一段「明諸法與不生不二不別」及玄奘譯《大般若波羅蜜多經》卷423，應包含至「一切種智」之文為宜。

[^163]: （1）《大般若波羅蜜多經》卷423〈23
無邊際品〉：「世尊！色不二即非色，受、想、行、識不二亦非受、想、行、識。......一切智不二即非一切智，道相智、一切相智不二亦非道相智、一切相智。世尊！色入無二法數，受、想、行、識入無二法數。......一切智入無二法數，道相智、一切相智入無二法數。」（大正7，126a3-b24）

（2）案：《大智度論》釋經時也出現類似的文句，參見《大智度論》卷52〈25
十無品〉：「是諸法不二，入無二法數中。」（大正25，435c14-15）

（3）《放光般若經》、《光讚經》二經皆無此段文。

[^164]: ┌不著──五眾有無量過罪故

│不示──不取相故

五種正觀 ┤不住──不依止五眾故

│不受──以無常火能燒心故

└不言──不以邪見說色一異等
（印順法師，《大智度論筆記》［B016］p.141）

[^165]: 相＋（相）【宋】【元】【明】。（大正25，435d，n.7）

[^166]: （皆）＋一相【宮】【聖】【石】。（大正25，435d，n.8）

[^167]: 〔相〕－【宋】【元】【明】【宮】【石】。（大正25，435d，n.9）

[^168]: 〔故〕－【宋】【元】【明】【宮】【聖】。（大正25，435d，n.10）

[^169]: 〔二〕－【聖】。（大正25，435d，n.11）

[^170]: 法數＝數法【宋】。（大正25，435d，n.12）