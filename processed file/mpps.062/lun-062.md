\`1759\`釋曰： ^lun-062-1

上佛[^34]、彌勒、須菩提、釋提桓因共說隨喜義。[^35] ^lun-062-2

舍利弗雖默然，聽聞是般若波羅蜜隨喜義甚深、無量無邊，大利益眾生；雖漏盡寂滅，發歡喜心，從坐起，合掌，白佛言：「能作隨喜、斷諸戲論、利益無量眾生令入佛道者，是般若波羅蜜。」 ^lun-062-3

佛可其語，故言「是」。 ^lun-062-4

般若波羅蜜中說諸法實相；諸法實相中無戲論垢濁，故名「畢竟清淨」；[^36]畢竟清淨，故能遍照一切五種法藏[^37]──所謂過去、未來、為[^38]現在、無為及不可說。[^39] ^lun-062-5

是故舍利弗言：「世尊！般若波羅蜜能照一切法，畢竟淨故。」[^40] ^lun-062-6

般若波羅蜜能守護菩薩，救諸苦惱，能滿所願，如梵天王守護三千大千世界，故眾（497c）生皆禮。 ^lun-062-7

三界中三毒泥所不污，故言「不著三界」。 ^lun-062-8

破一切愛等百八煩惱[^41]、我見等六十二見[^42]，故言「破無明黑闇」。 ^lun-062-9

諸法中智慧最上，一切智慧中般若波羅蜜為上；[^43]以智慧為本，分別四念處等三十七品，是故言「一切助道法中最上」。 ^lun-062-10

能斷生老病死等諸怖畏苦惱，故言「安隱」。 ^lun-062-11

是般若波羅蜜中攝五眼，[^44]故言「能與光明」。 ^lun-062-12

離有邊、無邊等諸二邊，故言「能示正道」。 ^lun-062-13

菩薩住金剛三昧，斷一切煩惱微習，令無遺餘，得無礙解脫，故言「一切種智」。 ^lun-062-14

復次，知一切法總相、別相──一切種智因緣，故名「一切種智」。[^45] ^lun-062-15

能生十方三世無量諸佛法，故言「諸菩薩母」。 ^lun-062-16

一切法中各各自相空，故言「不生不滅」。[^46] ^lun-062-17

斷、常是諸見本，諸見是諸結使本，諸結使是一切生死中苦本，是故言「遠離生死」。[^47] ^lun-062-18

能令眾生信三寶等諸善法寶；得諸善法寶故，得世間、出世間樂。能令眾生得二種樂，故言「無救者作護」。 ^lun-062-19

是般若波羅蜜相，乃至十方諸佛所不能壞。所以者何？畢竟不可得故，何況餘人！故言「具足波羅蜜」。 ^lun-062-20

是般若波羅蜜中無自性故，說諸法不轉生死中、不還入涅槃[^48]──不生故不轉，不滅故不還，[^49]故言「能轉三轉十二行法輪」。 ^lun-062-21

三轉十二行法輪義，如先說。[^50] ^lun-062-22

一切法有二分[^51]──若有、若無。是般若中，有亦不應取，無亦不應取；離是有、無，即是諸法性，是故言「能示諸法性」。[^52] ^lun-062-23

如是等無量因緣，讚歎般若，後當廣說。[^53] ^lun-062-24

是般若波羅蜜是無相相。有人心未淳熟，求其定相不能得，便生慢心。是故舍（498a）利弗問：「應云何供養？」 ^lun-062-25

佛教言：「當如供養佛。」 ^lun-062-26

以人從久遠已來深著眾生相，於貴法情[^54]薄，是故言：「如供養世尊。」 ^lun-062-27

智者觀之，佛與般若等無異。所以者何？般若修集，即變為一切智。[^55] ^lun-062-28

此中佛自說因緣：「是般若波羅蜜中，出生賢聖等，出生十善道等世間、出世間法，乃至一切種智。」 ^lun-062-29

「爾時，帝釋作是念」者，帝釋意：「以舍利弗漏盡離欲人，如似著法人讚歎般若。」 ^lun-062-30

今舍利弗自說因緣：「菩薩為般若守護故，以方便力，能隨喜福德迴向，而不破般若波羅蜜相──是事希有，故尊敬般若波羅蜜。是故問佛云何供養。」 ^lun-062-31

復次，「憍尸迦！般若波羅蜜自力勢故，勝五波羅蜜。」 ^lun-062-32

問曰：五波羅蜜應以五盲人作喻，[^56]何以乃說「百千」？ ^lun-062-33

答曰： ^lun-062-34

此中說其力勢，不論多少。 ^lun-062-35

復次，若言「導五」不足為貴，故說「百千」。 ^lun-062-36

復次，波羅蜜亦多，如《賢劫三昧》中有八萬四千種波羅蜜，[^57]廣說則無量。 ^lun-062-37

問曰：檀波羅蜜亦有眼。所以者何？信有罪福，破邪見等無明，故能布施。何以故喻無眼？ ^lun-062-38

\`1763\`答曰：布施中，智慧是客來，非正體。譬如四大常和合，不得相離；諸波羅蜜和合亦如是。 ^lun-062-39

「不能趣道」， ^lun-062-40

「道」者，菩薩十地道。 ^lun-062-41

「城」者，一切種智等諸佛法。 ^lun-062-42

復次，「道」者，八聖道分。 ^lun-062-43

「城」者，涅槃。[^58] ^lun-062-44

如盲人雖有手足力，不能得隨意有所至；得有眼人示導，則隨意所往，皆能成辦。 ^lun-062-45

五波羅蜜雖各各有事能，不得般若示導，尚不得二乘，何況無上道！ ^lun-062-46

五波羅蜜得般若波羅蜜將導故，得「波羅蜜」名字，[^59]至成佛道。 ^lun-062-47

帝釋問：「汝自說諸波羅（498b）蜜和合，互相佐助，如四大不得相離。如是者，般若波羅蜜亦待五法，何以獨說以般若故五法得波羅蜜名字？」 ^lun-062-48

答曰：「雖六事和合、互相佐助，但般若波羅蜜力大故，五法因得『波羅蜜』名字。」譬如合散[^60]，雖眾藥各各有力，石勢大故，名為石散[^61]。 ^lun-062-49

又如大軍摧敵，雖各各有力，主將力大故，主得名字。[^62] ^lun-062-50

舍利弗已問供養般若事，今問：「行者云何生般若波羅蜜？」 ^lun-062-51

佛答：「若行者觀色等諸法不生相，是則生般若波羅蜜。」 ^lun-062-52

舍利弗復問：「云何觀色等不生故，般若波羅蜜生？」 ^lun-062-53

\`1764\`答曰：「色等，因緣和合起，行者知色虛妄，不令起；不起故不生，不生故不得，不得故不失。」[^63] ^lun-062-54

爾時，舍利弗問意：「般若無生緣處，行者亦無生，如是般若與何法合？終歸何處住？得何果報？」 ^lun-062-55

答曰：「般若波羅蜜無生相故無所合。」 ^lun-062-56

若般若波羅蜜有法合者──若善、若不善等，是不名般若波羅蜜；今無所合，故入般若波羅蜜數中。 ^lun-062-57

問曰：若爾者，帝釋已知一切法不合，何以獨問「薩婆若不合」？ ^lun-062-58

答曰：帝釋貴重深著是般若，於薩婆若愛未斷，故言：「乃至薩婆若亦不合耶？」 ^lun-062-59

佛答：「般若波羅蜜、薩婆若亦不合。」一切法畢竟無生故。 ^lun-062-60

此中佛破斷滅邪見故說「合」──「般若波羅蜜不如凡夫人取相、著名、作起有為法合，如佛心合。」[^64] ^lun-062-61

問曰：云何如佛心合？ ^lun-062-62

答曰：一切相虛誑，故「不取」相；一切法中有無常等過咎，故「不受」；吾我心縛著世間，皆動相，故「不住」；能生種種苦惱，後變異，故「不著」；一切世間顛倒，顛倒果報不實，如（498c）幻、如夢，無所滅，故「不斷」。[^65] ^lun-062-63

是故佛不著法、不生高心，入畢竟空善相中，深入大悲，以救眾生；[^66]菩薩應如佛心合。 ^lun-062-64

帝釋歡喜，讚言：「希有！是般若波羅蜜不破壞諸法，不生、不得、不失故，而能成就菩薩，令得至佛。」 ^lun-062-65

須菩提言：「若菩薩用有所得如是分別一切智等，一切法若合、若不合，是菩薩則失般若波羅蜜。」 ^lun-062-66

佛然可其言，如是更有因緣：「菩薩若取汝所說『一切法無合不合』，取是空相，言『般若空無所有、不牢固』，是亦失般若波羅蜜。」[^68] ^lun-062-67

須菩提知般若波羅蜜不可得相，是故問：「若信般若波羅蜜，信何法？」 ^lun-062-68

般若波羅蜜空亦不可得，為決定心信[^69]於何法？ ^lun-062-69

佛言：「色等一切法不可信。何以故？色等一切法自性不可得，故不可信。」 ^lun-062-70

釋曰： ^lun-062-71

須菩提聞佛所說，疑心開解，讚歎般若波羅蜜言：「是般若名為摩訶波羅蜜。」 ^lun-062-72

佛反問須菩提：「於汝意云何？何以[^81]名為大波羅蜜？」 ^lun-062-73

須菩提答：「色等諸法不作大、不作小故。」 ^lun-062-74

凡夫人心於諸法中隨意作大、小。 ^lun-062-75

如人急時，其心縮小；安隱富樂時，心則寬大。 ^lun-062-76

又如八背捨[^82]中，隨心故，外色或大、或小。 ^lun-062-77

又如凡夫人於眼見色中[^83]，非色事亦言色；如指業、指量、指數、指一異等法合為色。是名「色作大」。 ^lun-062-78

有人眼見色──可見處名色，不可見處不名色。 ^lun-062-79

有人言：麁色虛誑非真色，但微塵常故是真色；微塵和合時，假名為色。 ^lun-062-80

是名「色作小」。 ^lun-062-81

如是等因緣，凡夫人於色或作大、或作小，隨憶想分別故，破諸法性；般若波羅蜜，隨色性如實觀，不作大、小。 ^lun-062-82

「不合不散」者，般若波羅蜜，不說微[^84]色（499c）和合更有色生；但有假名，無有定相色，是故無合、無散。 ^lun-062-83

色無邊故無量──無處不有色、無時不有色，故無有量。 ^lun-062-84

色是作法──般若波羅蜜中，不以微塵合故有麁色；不以麁色散故還歸微塵，是故言「不合不散」；起法有分別籌量多少，不得言「不合不散」。 ^lun-062-85

「無量」，如凡人──空故說「無量」，實故說「有量」；般若波羅蜜遠離空、實，故言「非量非無量」。 ^lun-062-86

凡夫人隨心憶念得解故，於色作廣、作狹；般若波羅蜜觀實法相，不隨心故，非廣、非狹。 ^lun-062-87

凡夫人不知和合因緣生諸法，故言「色有力」。 ^lun-062-88

如合眾縷以為繩，不知者謂繩有力；又如牆崩殺人，言牆有力。 ^lun-062-89

若各各分散，則無有力。 ^lun-062-90

般若波羅蜜，知和合相，不說一法有力、不說言無力。 ^lun-062-91

是故名「摩訶般若[^85]波羅蜜」。[^86] ^lun-062-92

復有大因緣，若菩薩不遠離六波羅蜜，色等諸法不作大、不作小。 ^lun-062-93

但行般若波羅蜜，則心散亂、不調順，多生疑悔、邪見，失般若波羅蜜相。[^88] ^lun-062-94

若與五波羅蜜和合行，則調柔不錯，能成辦眾事。 ^lun-062-95

譬如八聖道分，正見是道，若無七事佐助，則不能辦[^89]事，亦不名正見。 ^lun-062-96

是故佛說：「一切諸善法皆從因緣和合共生，無有一法獨自生者。」 ^lun-062-97

是故和合時各各有力，但力有大小。 ^lun-062-98

是名行般若波羅蜜。 ^lun-062-99

若菩薩離五波羅蜜，行般若波羅蜜，分別色等諸法若大、若小等，是人即墮用有所得，墮有邊中。 ^lun-062-100

若於色等諸法無所分別若大、若小，離五波羅蜜，著是不大、不小等空相。 ^lun-062-101

先分別諸法大、小，有所得為失；今（500a）著不大、不小等空相，亦是失。[^90] ^lun-062-102

所以者何？此中須菩提說因緣：「有所得相者，乃至無阿耨多羅三藐三菩提。」 ^lun-062-103

所以者何？阿耨多羅三藐三菩提──寂滅相、無所得相、畢竟清淨相。有所得相者，生諸戲論、諍競；一切法無生無滅，無所得相。 ^lun-062-104

如我、眾生，十方求索不可得，但有假名，實不生。 ^lun-062-105

眾生不生故，般若波羅蜜亦如眾生相，破吾我顛倒，故不生不滅。如色等諸法，生相不可得故不生。 ^lun-062-106

二法攝一切法：若眾生、若法。此二法因緣故[^91]和合生，但有假名，無有定性；若法無定性，此法即是無生。是二法無生故，當知色等諸法亦無生。 ^lun-062-107

眾生、法──無性、無所有、空、離、不可思議、不滅、不可知亦如是。[^92] ^lun-062-108

「眾生力不成就故，般若波羅蜜力不成就」者，先說「一切法從因緣和合生，各各無自力」。般若波羅蜜，知諸法各各無自力故無自性，無自性故空。 ^lun-062-109

般若波羅蜜從諸法生故無自力；無自力故，亦同諸法畢竟空。是故說「眾生及法力不成就故，般若波羅蜜力亦不成就」。 ^lun-062-110

因論生論：先說色等諸法不作有力、無力，今何以更說力不成就故，般若力亦不成就 ^lun-062-111

問曰：先說「色等諸法不作有力、不作無力」，今何以更說「眾生及色等諸法力不成就故，般若波羅蜜力亦不成就」？ ^lun-062-112

答曰：上說「般若觀諸法，不作有力、不作無力」，聽者謂：「般若波羅蜜能作是觀，即有大力。」是故此中說「眾生、色等力不成就故，般若波羅蜜力亦不成就」。 ^lun-062-113

如是等種種因緣故名「摩訶波羅蜜」。 ^lun-062-114

\`1772\`〈釋信謗品第四十一〉[^93] ^lun-062-115

（大正25，500a28-503a13） ^lun-062-116

釋曰： ^lun-062-117

舍利弗聞般若波羅蜜甚深微妙，聞者尚難，何況能行！是故言：「信解般若者，是為希有！」是故問世尊：「若信解般若者，^（1）^是人於何處終，來生是間？」 ^lun-062-118

舍利弗作是念：「是人應從好世界終，來生是間。是人不應新發意，不應少供養佛，不應少行六波羅蜜，必是大德人，未聖而能知聖法故。」是故問：「^（2）^發意幾時？^（3）^供養幾佛？^（4）^行六波羅蜜幾時？」 ^lun-062-119

「能隨順解深般若波羅蜜[^123]義」者，是菩薩於諸法不取相、不著空，行空[^124]行，和合五波羅蜜行般若波羅蜜；用大慈悲心，為一切眾生行般若波羅蜜故。 ^lun-062-120

「十方諸佛清淨世界中終，來生是間」者，為度有緣眾生，又與釋迦文[^125]尼佛共因緣故。 ^lun-062-121

雖有此間死、此間生者，但以從他方佛所來者貴故。 ^lun-062-122

發心來無量阿僧祇劫，諸福德力集厚故，能信解隨順深義。 ^lun-062-123

有人雖無量阿僧祇劫發心久，不行功德者，是故說：「從發心來，常行六波羅蜜。」 ^lun-062-124

常行六波羅蜜福德故，能得見、能得供養無量無邊阿僧祇佛。 ^lun-062-125

是菩薩成就上四因緣故，得無量無邊福德、智慧；是福德因緣故，諸煩惱薄，[^126]心柔軟。 ^lun-062-126

菩薩信、慧等諸根利，轉增得力故，深入般若波羅蜜，污[^127]厭世間事。 ^lun-062-127

若見般若波羅蜜經卷，即時心生「如（501c）見佛」；若披[^128]卷尋義，即時心生「如從佛聞」。信力成就[^129]、慧力成就[^130]故，隨順解深般若波羅蜜[^131]義，所謂^（1）^一切無相故；^（2）^出十二入二法[^132]；^（3）^不二法中，心無所著故，名「無所得」──略說三相[^133]，是隨[^134]順解[^135]般若波羅蜜義。 ^lun-062-128

須菩提聞說[^136]見經卷如見[^137]佛、讀[^138]經文如從佛聞，如似有著，是故問：「般若可見、可聞耶？」 ^lun-062-129

須菩提意：「以般若波羅蜜畢竟空，天眼、天耳猶不能見、聞，何況肉眼、肉耳！出世間慧眼亦不得見，何況世間眼！」 ^lun-062-130

佛順其意答：「般若波羅蜜不可得見、聞。」 ^lun-062-131

此中說因緣：「諸法入般若波羅蜜中，皆一相──無相，是中無分別聞者、見者及可聞、可見。」 ^lun-062-132

三界凡夫人作分別──是眼、是色，是耳、是聲；六情是利，六塵是鈍；色等諸法是鈍，慧等是利。諸法入般若波羅蜜中，如百川歸海，皆為一味，是故說：「般若波羅蜜不可見、不可聞，以諸法鈍故。」 ^lun-062-133

從檀波羅蜜乃至佛道、須陀洹乃至佛，亦如是。 ^lun-062-134

復次，眾生離法，不能聞[^139]、不能見；法離眾生，亦不能聞、不能見。 ^lun-062-135

問曰：上已問「菩薩發意幾時、供養幾佛，能順解深義」，[^140]今何以更問？ ^lun-062-136

答曰：上佛說「般若無聞、無見」，亦說「見般若經卷如見佛，讀[^141]般若如從佛聞」。二相說是般若──亦言「可見、可聞」，亦言「不可見、不可聞」。是故還問佛：「菩薩幾時行得是方便，能行有、能行無──行有不墮三界、行無不墮斷滅，[^142]能隨般若波羅蜜相行？」[^143] ^lun-062-137

佛答：「有，此事不定，應當分別說。」 ^lun-062-138

或有菩薩初[^145]發心，便能習行甚深六波羅蜜。 ^lun-062-139

「習行」者，一心信受常（502a）行。 ^lun-062-140

「方便力故」者，雖行六波羅蜜，起福德因緣，而心不著。 ^lun-062-141

「諸法無所破壞」者，是菩薩信力、智慧力大故，聞摩訶衍深法，即時信；聞聲聞法亦信；聞外道在家、出家法，亦不破壞。而於中出二種利：一者、分別是道、非道，捨非道、行是道；二者、一切法入般若波羅蜜中，無是、無非，無破、無受。[^146] ^lun-062-142

「不見諸法無利益」者，即是上說於中出利者。 ^lun-062-143

是德福[^147]具足故，終[^148]不遠離六波羅蜜，乃至淨佛世界，略說義。 ^lun-062-144

有菩薩雖新發意，深信受是般若波羅蜜。 ^lun-062-145

有菩薩久發意，供養千萬億諸佛，用有所得行六波羅蜜，不信受是般若波羅蜜。 ^lun-062-146

此中佛自說因緣：「是人於過去世聞深般若波羅蜜，不信不受，從坐起去[^149]；今佛為說[^150]，不信不受。」 ^lun-062-147

\`1780\`破般若波羅蜜罪業[^151]果報故，說是人不信不受業因緣故，即起愚癡業因緣；得愚癡業因緣故，疑悔惡邪，著心轉增；著心轉增故，於大眾中，毀訾破壞般若波羅蜜；破壞般若波羅蜜故，破三世十方諸佛一切智。 ^lun-062-148

破三世十方諸佛一切智罪故，轉身墮大地獄。 ^lun-062-149

「大地獄」者，阿鼻地獄，無量百千萬億阿僧祇歲，受憂愁、苦惱。 ^lun-062-150

憂愁是心苦，惱[^152]是身苦。 ^lun-062-151

「從一大地獄至一大地獄」者，如福德因緣故，上有六欲天；罪業因緣亦如是，下有八種大地獄。八種大地獄各有十六小地獄，[^153]是中阿鼻最大。餘須彌四天下，亦如是。是三千大千世界中，有百億須彌山，有百億阿鼻地獄，是故說「從一阿鼻大地獄至一阿鼻大地獄」。如人從會（502b）至會；又如入正位者，從天上來受人間樂，從人中還至天上受樂。 ^lun-062-152

若此間火劫起，其罪未盡故，轉至他處十方世界大[^154]地獄中受罪；若彼間火[^155]劫起，復展轉至他方；他方火劫起，復還生此間阿鼻地獄中，展轉如前。 ^lun-062-153

是破般若波羅蜜罪小滅[^156]，展轉生勤苦畜生中。此間火劫起，復生他方世界畜生中，展轉受苦；彼間火劫起，還來此間，復展轉如前。 ^lun-062-154

罪轉微輕，或得人身，生下賤家，所謂── ^lun-062-155

生生盲[^157]家，不欲[^158]見般若波羅蜜罪故。 ^lun-062-156

輕賤說法人故，生旃陀羅及除糞、擔死人等下賤家。 ^lun-062-157

毀[^159]呰說法者故無舌，不欲聞故無耳，麾[^160]手[^161]非[^162]撥[^163]故無手。 ^lun-062-158

\`1781\`此人心雖愛佛，以愚癡無智故，毀滅佛母，破壞法藏；破壞法藏故，生無佛、法、眾處。 ^lun-062-159

問曰：何以不說生餓鬼中？ ^lun-062-160

答曰：是破壞法者，多以二煩惱，所謂瞋恚、愚癡。慳[^164]貪發故墮餓鬼，此中無慳故不說。 ^lun-062-161

問曰：舍利弗何以言「五逆罪與破法罪相似」？ ^lun-062-162

答曰：舍利弗是[^165]聲聞人，常聞五逆罪最重，墮阿鼻地獄，一劫[^166]受苦。聲聞人不悉知供養般若得大果報，又不知謗毀般若得大罪，故舉五逆，對問「相似不」？ ^lun-062-163

「答言不[^167]相似」者，以相去[^168]懸遠[^169]故。所以者何？ ^lun-062-164

此人毀謗般若者，自失大利，亦令他失；自遠離般若，亦令他遠離；自破壞善根，亦破他善根；自塗邪見毒，亦塗他邪見毒；自失其身，亦失他身；自不知故、著法愛故[^170]破，亦令他破般若波羅蜜。 ^lun-062-165

如父母愛子，恩極一世，又以因緣故愛； ^lun-062-166

是行般若波羅蜜（502c）菩薩，於無邊世中，深心愛念眾生。 ^lun-062-167

父母念子，無能以一眼與者； ^lun-062-168

行般若波羅蜜者，於無邊劫中，以頭、目、髓、腦[^171]，積過須彌，以施眾生。 ^lun-062-169

出佛身血、殺阿羅漢，但壞肉身，不壞法身。 ^lun-062-170

壞僧是離眷屬，讚五法[^172]，不壞般若。 ^lun-062-171

是故五逆罪不得似壞般若波羅蜜。般若波羅蜜能令人作佛，毀般若罪則無喻。 ^lun-062-172

是故破般若人，我不欲聽聞其名字，何況眼見！ ^lun-062-173

是破般若人，或先世福德因緣，廣學多聞、富貴威德、巧於談語、諸魔官屬常隨逐佐助故，未得阿鞞跋致菩薩見其多人供養，多有出家、在家弟子；是故若有說[^173]其名者，不聽聞之，何況親附禮拜，受其教訓[^174]！ ^lun-062-174

所以者何？菩薩欲增長善法，利益眾生；是人欲破法，令眾生墮大衰濁[^175]──二事相違故。 ^lun-062-175

「衰濁」者，如人著衰，雖好衣美食，常無色力；雖勤身作務，財產日耗。是人壞一切佛上法寶[^176]故，雖身口業善──持戒、布施、讚[^177]經，善法終不增長；如濁水泥，不見面像，亦不中飲。是人不中[^178]親近，若親近者，則喜染著。 ^lun-062-176

是人破法故，邪見疑悔常擾亂心。先所聞法，深染愛著，不解般若波羅蜜相，故言：「般若波羅蜜無所有、空、不堅固，無有罪福。」如是濁亂蔽其心故，不能得見清淨實法相。 ^lun-062-177

「黑性」者，佛法中善法名白，不善法名黑。是人常積集不善法，故成不善性。 ^lun-062-178

若有信受其語，其罪亦同。 ^lun-062-179

問曰：舍利弗何以問是人受身大小，而佛不答？ ^lun-062-180

答曰： ^lun-062-181

舍利弗既聞受罪時節及處所，不聞其身大小，意欲聞佛說其大身。（503a）又如帝釋身長十里，受樂遍滿；故欲知受罪身大，受苦亦多。 ^lun-062-182

有二因緣故，佛不為說： ^lun-062-183

一者、上已說「其在二惡道中，久受苦惱」；今復說「其身大醜惡」，人或不信，不信者當受久劇之苦故。 ^lun-062-184

二者、若信佛語，則大憂怖，憂怖故風發，吐熱血死；「若死等」者，設令不死，身常乾枯。若不信，後世受重罪，故佛不說。 ^lun-062-185

舍利弗白佛：「今雖以二因緣故不說，願憐愍未來世人故說。」 ^lun-062-186

佛言：「若有善根白性福德人，足作依止。」 ^lun-062-187

「白性」者，與黑性相違。 ^lun-062-188

「依止」者，聞是受苦，更不敢作。 ^lun-062-189

若不信，雖說身大亦不信；若信，聞上受苦久遠足可信。 ^lun-062-190

---

[^1]: （（大智...十））十一字＝（（大智度經論釋第三十九品訖第三十品上是能品））二十字【聖】，（（般若波羅蜜品第三十九照明品））十三字【石】。（大正25，496d，n.8）

[^2]: （1）《放光般若經》卷9〈41
照明品〉：「舍利弗白佛言：『世尊！是般若波羅蜜耶？』佛言：『是。舍利弗！』」（大正8，61a7-8）

（2）《大般若波羅蜜多經》卷172〈32
讚般若品〉：「爾時，具壽舍利子白佛言：『世尊！如是所說豈非般若波羅蜜多？』佛言：『舍利子！如是所說即是般若波羅蜜多。』」（大正5，924c11-13）

（3）《大般若波羅蜜多經》無對應經文。

（4）《大品經義疏》卷7：「第一句能成隨喜歎，有解云：『是般若者，以須菩上答彌勒所以能隨喜迴向者，以有般若方便力故能取相迴向也。』時會聽者於須菩所說未能深信，是以而言：『是般若也。』問取定體後歡之，欲命虗^※^衿^※^而取信也。論主云：『上四聖共說，無得隨喜迴向得無邊福，身子在座雖復無言而聞說歡喜，為欲利益時會，故從座起稱歎言：『能如此無所得隨喜迴向利眾生得入佛道者，此是般若功德故。』佛印成云：『是般若也。』」（卍新續藏24，280b17-c1）

※虗，同「虛」。（《漢語大字典》（四），p.2822）

※虗衿（ㄐㄧㄣ）：虛懷，虛心。（《漢語大詞典》（八），p.822）

[^3]: 《大般若波羅蜜多經》卷434〈38
大師品〉：「爾時，具壽舍利子白佛言：『世尊！^（1）^如是般若波羅蜜多能作照明，畢竟淨故；^（2）^如是般若波羅蜜多皆應敬禮，諸天人等所欽奉故；^（3）^如是般若波羅蜜多無所染著，世間諸法不能污故；^（4）^如是般若波羅蜜多遠離一切三界瞖眩，能除煩惱諸見暗故；^（5）^如是般若波羅蜜多最為上首，於一切種菩提分法極尊勝故；^（6）^如是般若波羅蜜多能作安隱，永斷一切驚恐逼迫災橫事故；^（7）^如是般若波羅蜜多能施光明，攝受諸有情令得五眼故；^（8）^如是般若波羅蜜多能示中道，令失路者離二邊故；^（9）^如是般若波羅蜜多善能發生一切相智，永斷一切煩惱相續并習氣故；^（10）^如是般若波羅蜜多是諸菩薩摩訶薩母，菩薩所修一切佛法從此生故；^（11）^如是般若波羅蜜多不生不滅，自相空故；^（12）^如是般若波羅蜜多離一切生死，非常非壞故；^（13）^如是般若波羅蜜多能為依怙，施諸有情正法寶故；^（14）^如是般若波羅蜜多能成圓滿如來十力，一切他論皆能伏故；^（15）^如是般若波羅蜜多能轉三轉十二行相無上法輪，達一切法無轉還故；^（16）^如是般若波羅蜜多能示諸法無倒自性，顯了無性自性空故。』」（大正7，182a21-b13）

[^4]: 冥＝瞑【宋】【元】【明】【宮】【聖】。（大正25，496d，n.10）

[^5]: 導＝道【聖】＊。（大正25，496d，n.11）

[^6]: 道＝見【元】【明】。（大正25，496d，n.12）

[^7]: 《大智度論》卷43〈9
集散品〉：「是般若波羅蜜，菩薩成佛時，轉名一切種智。」（大正25，371a4-5）

[^8]: 《摩訶般若波羅蜜經》卷11〈40
照明品〉：「世尊！般若波羅蜜是^※^諸菩薩摩訶薩母，能生諸佛法故。」（大正8，302a28-29）

※〔是〕－【聖】。（大正8，302d，n.9）

[^9]: 〔力〕－【宋】【宮】。（大正25，496d，n.14）

[^10]: （1）參見《雜阿含經》卷15（379經）：

爾時，世尊告五比丘：「此苦聖諦，本所未曾聞法，當正思惟，時，生眼、智、明、覺；此苦集、此苦滅、此苦滅道跡聖諦，本所未曾聞法，當正思惟，時，生眼、智、明、覺。

復次，苦聖諦智當復知，本所未聞法，當正思惟，時，生眼、智、明、覺；苦集聖諦已知當斷，本所未曾聞法，當正思惟，時，生眼、智、明、覺。復次，苦集滅；此苦滅聖諦已知當知作證，本所未聞法，當正思惟，時，生眼、智、明、覺；復以此苦滅道跡聖諦已知當修，本所未曾聞法，當正思惟，時，生眼、智、明、覺。

復次，比丘！此苦聖諦已知、知已出，所未聞法，當正思惟，時，生眼、智、明、覺；復次，此苦集聖諦已知、已斷出，所未聞法，當正思惟，時，生眼、智、明、覺；復次，苦滅聖諦已知、已作證出，所未聞法，當正思惟，時，生眼、智、明、覺；復次，苦滅道跡聖諦已知、已修出，所未曾聞法，當正思惟，時，生眼、智、明、覺。

諸比丘！我於此四聖諦三轉十二行不生眼、智、明、覺者，我終不得於諸天、魔、梵、沙門、婆羅門聞法眾中，為解脫、為出、為離，亦不自證得阿耨多羅三藐三菩提。我已於四聖諦三轉十二行生眼、智、明、覺故，於諸天、魔、梵、沙門、婆羅門聞法眾中，得出、得脫，自證得成阿耨多羅三藐三菩提。」

爾時，世尊說是法時，尊者憍陳如及八萬諸天遠塵離垢，得法眼淨。（大正2，103c14-104a10）

（2）《大品經義疏》卷7：「無轉無還歎，不轉生死中，不還入涅槃；又不生故不滅故不還。一示轉生眼智明覺，二勸轉亦生眼智明覺，三證轉亦生四行，故十二也。」（卍新續藏24，280c24-281a3）

[^11]: 轉＝退【宋】【元】【明】【宮】【聖】。（大正25，496d，n.15）

[^12]: 參見《大智度論》卷31〈1 序品〉（大正25，296a9-b1）。

[^13]: 《大品經義疏》卷7：「能離有無歎，正法性非有無也。」（卍新續藏24，281a3-4）

[^14]: 《大般若波羅蜜多經》卷434〈38
大師品〉：「若諸聲聞、若趣聲聞乘者，若諸獨覺、若趣獨覺乘者，於此般若波羅蜜多應云何住？」（大正7，182b14-16）

[^15]: （出）＋生【石】。（大正25，496d，n.16）

[^16]: 漚和拘舍羅（upāya-kauśalya）力＝方便力【石】。（大正25，496d，n.17）

[^17]: 《大般若波羅蜜多經》卷434〈38 大師品〉：

時，舍利子告帝釋言：「憍尸迦！諸菩薩摩訶薩由是般若波羅蜜多所攝持故，方便善巧能於過去未來現在十方世界，一切如來、應、正等覺從初發心至得無上正等菩提，轉妙法輪，度無量眾入無餘依般涅槃界，乃至法滅，於其中間所有一切功德善根，若諸聲聞、獨覺、菩薩、餘有情類功德善根。如是一切能以無相及無所得而為方便，合集稱量現前隨喜，既隨喜已，與諸有情平等共有迴向無上正等菩提，由是因緣故問此事。」（大正7，182c6-16）

[^18]: 〔種〕－【宮】。（大正25，496d，n.18）

[^19]: 將（ㄐㄧㄤ）：9.帶領，攜帶。（《漢語大詞典》（七），p.805）

將（ㄐㄧㄤˋ）：3.統率，指揮。（《漢語大詞典》（七），p.805）

[^20]: 導：1.引導。（《漢語大詞典》（二），p.1306）

[^21]: 《大般若波羅蜜多經》卷434〈38
大師品〉：「如是布施、淨戒、安忍、精進、靜慮波羅蜜多諸生盲眾，若無般若波羅蜜多淨眼者導，尚不能趣菩薩正道，況能遠達一切智城！復次，憍尸迦！布施等五波羅蜜多，要由般若波羅蜜多所攝引故，名有目者。復由般若波羅蜜多所攝持故，此五方得到彼岸名。」（大正7，182c21-26）

[^22]: 《大般若波羅蜜多經》卷434〈38
大師品〉：「世尊！諸菩薩摩訶薩云何應引發般若波羅蜜多？」（大正7，183a10-11）

[^23]: （種）＋智【石】。（大正25，496d，n.20）

[^24]: 《大般若波羅蜜多經》卷434〈38
大師品〉：「舍利子！諸菩薩摩訶薩不為引發色乃至識故，應引發般若波羅蜜多；不為引發眼處乃至意處故，應引發般若波羅蜜多；不為引發色處乃至法處故，應引發般若波羅蜜多；不為引發眼界乃至意界故，應引發般若波羅蜜多；不為引發色界乃至法界故，應引發般若波羅蜜多；不為引發眼識界乃至意識界故，應引發般若波羅蜜多；不為引發眼觸乃至意觸故，應引發般若波羅蜜多；不為引發眼觸為緣所生諸受乃至意觸為緣所生諸受故，應引發般若波羅蜜多；不為引發布施波羅蜜多乃至般若波羅蜜多故，應引發般若波羅蜜多；不為引發內空乃至無性自性空故，應引發般若波羅蜜多；不為引發四念住乃至八聖道支故，應引發般若波羅蜜多；如是乃至不為引發如來十力乃至十八佛不共法故，應引發般若波羅蜜多；不為引發一切智、道相智、一切相智故，應引發般若波羅蜜多；不為引發一切法故，應引發般若波羅蜜多。」（大正7，183a11-b1）

[^25]: 《大般若波羅蜜多經》卷434〈38 大師品〉：

佛言：「舍利子！以色乃至一切法無作、無生、無得、無壞，無自性故，諸菩薩摩訶薩不為引發色乃至一切法故應引發般若波羅蜜多。」（大正7，183b3-6）

[^26]: 《大般若波羅蜜多經》卷434〈38 大師品〉：

時，舍利子復白佛言：「世尊！諸菩薩摩訶薩如是引發般若波羅蜜多與何法合？」

佛言：「舍利子！諸菩薩摩訶薩如是引發般若波羅蜜多不與一切法合，以不合故得名般若波羅蜜多。」

舍利子言：「如是般若波羅蜜多不與何等一切法合？」

世尊告曰：「如是般若波羅蜜多，不與善法合，不與非善法合；不與世間法合，不與出世間法合；不與有漏法合，不與無漏法合；不與有罪法合，不與無罪法合；不與有為法合，不與無為法合。何以故？舍利子！如是般若波羅蜜多於一切法無所得故，不可說與如是法合。」（大正7，183b6-18）

[^27]: 《大般若波羅蜜多經》卷434〈38 大師品〉：

佛言：「憍尸迦！如是！如是！如汝所說。如是般若波羅蜜多亦不與一切相智合，由此於彼無所得故。」（大正7，183b19-21）

[^28]: 《大般若波羅蜜多經》卷434〈38 大師品〉：

「世尊！云何般若波羅蜜多於一切相智無合亦無得？」

「憍尸迦！非般若波羅蜜多於一切相智如名、如相、如其所作有合有得。」（大正7，183b21-24）

[^29]: 《大般若波羅蜜多經》卷434〈38 大師品〉：

「世尊！云何般若波羅蜜多於一切相智亦可說有合有得？」

「憍尸迦！由般若波羅蜜多於一切相智如名相等，無受無取、無住無斷、無執無捨，如是合得，而無合得。憍尸迦！如是般若波羅蜜多於一切法亦如名相等，無受無取、無住無斷、無執無捨，如是合得，而無合得。」（大正7，183b24-c1）

[^30]: 《大般若波羅蜜多經》卷434〈38 大師品〉：

爾時，具壽善現白佛言：「世尊！若菩薩摩訶薩修行般若波羅蜜多時，起如是想：『如是般若波羅蜜多與諸法合，或不與諸法合。』是菩薩摩訶薩俱捨般若波羅蜜多，俱遠般若波羅蜜多。」（大正7，183c6-10）

[^31]: 《大般若波羅蜜多經》卷434〈38
大師品〉：「如是般若波羅蜜多無所有、非真實、不堅固、不自在。」（大正7，183c12-13）

[^32]: 《大般若波羅蜜多經》卷434〈38
大師品〉：「世尊！若菩薩摩訶薩信般若波羅蜜多時，為[不信]{.underline}何法？」（大正7，183c15-16）

[^33]: 《大般若波羅蜜多經》卷434〈38
大師品〉：「諸菩薩摩訶薩修行般若波羅蜜多時，觀一切色不可得故，雖信般若波羅蜜多而不信色。」（大正7，184a9-11）

[^34]: 佛＋（與）【元】【明】【聖】【石】。（大正25，497d，n.7）

[^35]: 參見《摩訶般若波羅蜜經》卷11〈39
隨喜品〉（大正8，297b22-302a16），《大智度論》卷61〈39
隨喜迴向品〉（大正25，487a2-496a16）。

[^36]: 畢竟清淨：實相離戲論。（印順法師，《大智度論筆記》［E004］p.292）

[^37]:
┌過去

│未來

五種法藏 ┤現在

│無為

└不可說　　（印順法師，《大智度論筆記》［B021］p.152）

[^38]: （1）〔為〕－【宋】【元】【明】【宮】【聖】。（大正25，497d，n.9）

（2）《大正藏》作「為現在」，《高麗藏》作「現在」（第14冊，998b7）。

[^39]: （1）《十住毘婆沙論》卷15：「『十善道能令至十力世尊』者，如是修習十善業道，能令人至十力。『十力』者名為正遍知，正遍知者則是佛。以五因緣故名世尊：一、斷過去世疑，二、斷未來世疑，三、斷現在世疑，四、斷過三世法疑，五、斷不可說法疑。如說：無始過去世，通達無有疑；無邊未來世，知通達無疑；十方無有邊，現在一切世，出過於三世，無為微妙法；十四不可說，亦通無有疑。是故功德藏，諸佛名世尊。」（大正26，107c4-19）

（2）印順法師，《唯識學探源》，pp.57-58：「五法藏說，《大般若經》也曾談到，龍樹菩薩也常用『一者有為法，二者無為法，三者不可說法』來總攝一切。真空大乘的經論，與犢子部的思想，是不無關係的。在般若性空的體系中，不可說法，是諸法的真勝義諦，畢竟空性。有人說：犢子系的不可說我，是依《大般若經》的五法藏而建立的，但它誤解勝義空性為我了。也有人說：《般若經》的五法藏，是淵源於犢子部，但在說明上，比較更深刻、更正確。不問誰影響誰，總之不可說我與般若的勝義空性有關。」

[^40]: 般若：遍照諸法。（印順法師，《大智度論筆記》〔E002〕p.288）

[^41]: 參見《大智度論》卷7〈1
序品〉：「如《迦旃延子阿毘曇》義中說：十纏、九十八結，為百八煩惱。」（大正25，110b6-7）

※案：十纏，參見《大智度論》卷7〈1
序品〉：「纏者，十纏：瞋纏、覆罪纏、睡纏、眠纏、戲纏、掉纏、無慚纏、無愧纏、慳纏、嫉纏。」（大正25，110a26-27）

※案：九十八結──見惑有八十八，修惑有十。

[^42]: 參見《長阿含經》卷14（21經）《梵動經》（大正1，88b-94a），《梵網六十二見經》（大正1，264a-270c）。

[^43]: 智慧異般若：一切慧中，般若波羅蜜為上。（印順法師，《大智度論筆記》［E013］p.308）

[^44]: 般若：攝得五眼。（印順法師，《大智度論筆記》［E019］p.317）

[^45]: 一切種智：二義。（印順法師，《大智度論筆記》［E013］p.308）

[^46]: 不：不生不滅。（印順法師，《大智度論筆記》［E010］p.303）

[^47]:
┌憶想分別結使根本.........結使能取後身業

└斷常諸見本......諸見結使本......結使生死苦本（印順法師，《大智度論筆記》［B021］p.152）

[^48]: 諸法不轉生死不入涅槃。（印順法師，《大智度論筆記》［E013］p.308）

[^49]: 不：不轉不還。（印順法師，《大智度論筆記》［E010］p.303）

[^50]: （1）《正觀》，第6期，p.167：《大智度論》卷25（大正25，243c19）有「四聖諦三轉十二行」之語，但沒有進一步的解說；參考《大智度論》卷25（大正25，244c8-245b16），關於「轉法輪」、「轉梵輪」的說明。

（2）另參見《雜阿含經》卷15（379經）（大正2，103c13-104a8）。

[^51]: ┌有分......┐

法有二分 ┴無分......┘離是有無即法性
（印順法師，《大智度論筆記》［B022］p.152）

[^52]: 法性：離是有無。（印順法師，《大智度論筆記》［E016］p.314）

[^53]: 《正觀》（6），p.263，注釋104：依《大智度論》卷34的解說：「是經名般若波羅蜜，佛欲解說其事，是故品品中皆讚般若波羅蜜。」（大正25，314a20-21），也就是說，經文處處可見「讚般若品」。

而從下引《大智度論》的一些解說，可以看出確是「品品中皆讚般若波羅蜜」：

《大智度論》卷35〈2
釋奉鉢品〉（大正25，314b29-c4，318a23-b8）、卷40〈5
釋歎度品〉（354c20-24）、卷46〈18
釋摩訶衍品〉（394b27-c8）、卷55〈29
釋散華品〉（456b12-16）、卷56〈30
釋顧視品〉（458a14-17）、卷57〈32
釋大明品〉（465c13-17）、卷59〈37
釋校量舍利品〉（479b3-8）、卷65〈43
釋無作實相品〉（517c7-16）、卷65〈44
釋諸波羅蜜品〉（518b26-c3，519c8-10，521b8-c5）、卷66〈45
釋聞持品〉（522c6-9，524a15-17）、卷77〈61
釋夢誓品〉（600b19-24）、卷79〈66
釋累囑品〉（619a12-16，619c3-6，620a4-6）、卷83〈70
釋三慧品〉（643a2-5）。

[^54]: 情：1.感情。6.意願，欲望。（《漢語大詞典》（七），p.576）

[^55]: 般若與一切種智：般若修集變一切智。（印順法師，《大智度論筆記》［E011］p.306）

[^56]: 六度：五度如盲，般若如導。（印順法師，《大智度論筆記》［E007］p.298；［E008］p.300）

[^57]: （1）《賢劫經》卷6（大正14，44c17-22）。

（2）《賢劫經》：（賢劫三昧）八萬四千波〔羅蜜〕。（印順法師，《大智度論筆記》［H017］p.408）

[^58]: 道與城［可釋《法華》］：道是十地，城是佛果。

道是八正，城是涅槃。（印順法師，《大智度論筆記》［E019］p.317）

[^59]: 波羅蜜：由般若得名。（印順法師，《大智度論筆記》［E019］p.317）

[^60]: 合散：配製藥散。（《漢語大詞典》（三），p.155）

[^61]: 石散：用礦物類藥製成的粉末。（《漢語大詞典》（七），p.993）

[^62]: 六度互具行：六波羅蜜不得相離，但有主客。

主歸般若行：雖不相離，力有大小。（印順法師，《大智度論筆記》［E003］p.291）

[^63]: 不：不生不起，不得不失。（印順法師，《大智度論筆記》［E010］p.303）

[^64]: 破空說有。（印順法師，《大智度論筆記》［E013］p.308）

[^65]: 不：不取、不受、不住、不著、不斷（無所滅）（印順法師，《大智度論筆記》［E010］p.303）

[^66]: 畢竟空中，深入大悲，以救眾生。（印順法師，《大智度論筆記》［E019］p.318）

[^67]: 般若：取則失。（印順法師，《大智度論筆記》〔E019〕p.317）

[^68]: 般若合不合。（印順法師，《大智度論筆記》［E013］p.308）

[^69]: 〔信〕－【宋】【宮】。（大正25，498d，n.10）

[^70]: 《大般若波羅蜜多經》卷434〈38
大師品〉：「復次，世尊！由此般若波羅蜜多於色不作集、不作散，於受、想、行、識不作集、不作散，如是乃至於佛無上正等菩提不作集、不作散，於諸如來、應、正等覺不作集、不作散。世尊！我緣此意，故說般若波羅蜜多是大波羅蜜多。」（大正7，184b3-8）

[^71]: 色不作＝不作色【元】【明】【聖】。（大正25，498d，n.14）

[^72]: 色不作＝不作色【元】【明】。（大正25，498d，n.15）

[^73]: 《大般若波羅蜜多經》卷434〈38
大師品〉：「復次，世尊！由此般若波羅蜜多於色不作強、不作弱，於受、想、行、識不作強、不作弱，如是乃至於佛無上正等菩提不作強、不作弱，於諸如來、應、正等覺不作強、不作弱。世尊！我緣此意，故說般若波羅蜜多是大波羅蜜多。」（大正7，184b18-23）

[^74]: 《大般若波羅蜜多經》卷434〈38
大師品〉：「復次，世尊！若菩薩摩訶薩新趣大乘，依止般若乃至布施波羅蜜多，起如是想：『如是般若波羅蜜多於色不作大、不作小，於受、想、行、識亦不作大、不作小，乃至於佛無上正等菩提不作大、不作小，於諸如來、應、正等覺亦不作大、不作小。如是般若波羅蜜多於色不作集、不作散，......。如是般若波羅蜜多於色不作量、不作非量，......。如是般若波羅蜜多於色不作廣、不作狹，......。如是般若波羅蜜多於色不作強、不作弱，於受、想、行、識亦不作強不作弱，乃至於佛無上正等菩提不作強、不作弱，於諸如來、應、正等覺亦不作強、不作弱。』世尊！是菩薩摩訶薩由起此想，非行般若波羅蜜多。

復次，世尊！若菩薩摩訶薩新趣大乘，依止般若乃至布施波羅蜜多，起如是想：『如是般若波羅蜜多，於色作大、作小......；於色作強、作弱......；於諸如來應正等覺亦作強、作弱。』世尊！是菩薩摩訶薩由起此想，非行般若波羅蜜多。

復次，世尊！若菩薩摩訶薩新趣大乘，不依般若乃至布施波羅蜜蜜多，起如是想：『如是般若波羅蜜多，於色不作大、不作小......；於色不作強、不作弱......；於諸如來應正等覺亦不作強、不作弱。』世尊！是菩薩摩訶薩由起此想，非行般若波羅蜜多。

復次，世尊！若菩薩摩訶薩新趣大乘，不依般若乃至布施波羅蜜多，起如是想：『如是般若波羅蜜多，於色作大、作小......；於色作強、作弱......；於諸如來應正等覺亦作強、作弱。』世尊！是菩薩摩訶薩由起此想，非行般若波羅蜜多。」（大正7，184b24-185b14）

[^75]: 《大般若波羅蜜多經》卷434〈38
大師品〉：「何以故？世尊！若菩薩摩訶薩起如是想：『如是般若波羅蜜多，於色若作大小、不作大小，於受、想、行、識若作大小、不作大小，乃至於佛無上正等菩提若作大小、不作大小，於諸如來、應、正等覺若作大小、不作大小。如是般若波羅蜜多，於色若作集散、不作集散，......。如是般若波羅蜜多，於色若作量非量、不作量非量，......。如是般若波羅蜜多，於色若作廣狹、不作廣狹，......。如是般若波羅蜜多，於色若作強弱、不作強弱，於受、想、行、識若作強弱、不作強弱，乃至於佛無上正等菩提若作強弱、不作強弱，於諸如來、應、正等覺若作強弱、不作強弱。』世尊！如是一切皆非般若波羅蜜多等流果故。」（大正7，185b14-185c8）

[^76]: 《大般若波羅蜜多經》卷434〈38
大師品〉：「世尊！若菩薩摩訶薩起如是想：『如是般若波羅蜜多，於色若作大小、不作大小......；於色若作強弱、不作強弱......；於諸如來應正等覺若作強弱、不作強弱。』世尊！是菩薩摩訶薩名大有所得，非行般若波羅蜜多。何以故？非有所得想能證無上正等菩提故。」（大正7，185c9-186a2）

[^77]: 《大般若波羅蜜多經》卷434〈38
大師品〉：「世尊！有情無自性故，當觀般若波羅蜜多亦無自性；色無自性故，當觀般若波羅蜜多亦無自性；受、想、行、識無自性故，當觀般若波羅蜜多亦無自性；如是乃至諸佛無上正等菩提無自性故，當觀般若波羅蜜多亦無自性；一切如來、應、正等覺無自性故，當觀般若波羅蜜多亦無自性。」（大正7，186a8-15）

[^78]: 《大般若波羅蜜多經》卷434〈38
大師品〉：「世尊！有情無所有故，當觀般若波羅蜜多亦無所有；色無所有故，當觀般若波羅蜜多亦無所有；受、想、行、識無所有故，當觀般若波羅蜜多亦無所有；如是乃至諸佛無上正等菩提無所有故，當觀般若波羅蜜多亦無所有；一切如來、應、正等覺無所有故，當觀般若波羅蜜多亦無所有。」（大正7，186a15-21）

[^79]: 《大般若波羅蜜多經》卷434〈38
大師品〉：「世尊！有情不可得故，當觀般若波羅蜜多亦不可得；色不可得故，當觀般若波羅蜜多亦不可得；受、想、行、識不可得故，當觀般若波羅蜜多亦不可得；如是乃至諸佛無上正等菩提不可得故，當觀般若波羅蜜多亦不可得；一切如來、應、正等覺不可得故，當觀般若波羅蜜多亦不可得。」（大正7，186b3-10）

[^80]: 《大般若波羅蜜多經》卷434〈38
大師品〉：「所以者何？^（1）^[世尊](file:///D:\01-大智度論\Administrator\AppData\Local\Microsoft\Windows\Temporary%20Internet%20Files\tracey.liu\Local%20Settings\Temporary%20Internet%20Files\Content.IE5\AppData\Local\Microsoft\Fachi\Local%20Settings\Temp\cbrtmp_sutra_&T=229&B=T&V=07&S=0220&J=434&P=&30641.htm#0_0)！[有情無生故](file:///D:\01-大智度論\Administrator\AppData\Local\Microsoft\Windows\Temporary%20Internet%20Files\tracey.liu\Local%20Settings\Temporary%20Internet%20Files\Content.IE5\AppData\Local\Microsoft\Fachi\Local%20Settings\Temp\cbrtmp_sutra_&T=229&B=T&V=07&S=0220&J=434&P=&30641.htm#0_0)，[當觀般若波羅蜜多亦無](file:///D:\01-大智度論\Administrator\AppData\Local\Microsoft\Windows\Temporary%20Internet%20Files\tracey.liu\Local%20Settings\Temporary%20Internet%20Files\Content.IE5\AppData\Local\Microsoft\Fachi\Local%20Settings\Temp\cbrtmp_sutra_&T=229&B=T&V=07&S=0220&J=434&P=&30641.htm#0_0)[生](D:\\01-大智度論\\Administrator\\AppData\\Local\\Microsoft\\Windows\\Temporary Internet Files\\tracey.liu\\Local Settings\\Temporary Internet Files\\Content.IE5\\AppData\\Local\\Microsoft\\Fachi\\Local Settings\\Temp\\cbrtmp_sutra_&T=229&B=T&V=07&S=0220&J=434&P=&30641.htm#0_0)；[色無生故](file:///D:\01-大智度論\Administrator\AppData\Local\Microsoft\Windows\Temporary%20Internet%20Files\tracey.liu\Local%20Settings\Temporary%20Internet%20Files\Content.IE5\AppData\Local\Microsoft\Fachi\Local%20Settings\Temp\cbrtmp_sutra_&T=229&B=T&V=07&S=0220&J=434&P=&30641.htm#0_0)，當觀般若波羅蜜多亦無生；受、想、行、識無生故，當觀般若波羅蜜多亦無生；如是乃至諸佛無上正等菩提無生故，當觀般若波羅蜜多亦無生；一切如來、應、正等覺無生故，當觀般若波羅蜜多亦無生。^（2）^世尊！有情無自性故......。^（3）^世尊！有情無所有故......。^（4）^世尊！有情空故......。^（5）^世尊！有情遠離故......。^（6）^世尊！有情不可得故......。^（7）^世尊！有情不可思議故......。^（8）^世尊！有情無壞滅故......。^（9）^世尊！有情無覺知故......。^（10）^世尊！有情力不成就故......。世尊！我緣此意，故說菩薩摩訶薩般若波羅蜜多是大波羅蜜多。」（大正7，186a2-c9）

[^81]: 以＋（故）【元】【明】。（大正25，499d，n.7）

[^82]: （1）《大智度論》卷21〈1
序品〉：「八背捨者，內有色，外亦觀色，是初背捨。內無色，外觀色，是第二背捨。淨背捨，身作證，第三背捨。四無色定及滅受想定，是五。合為八背捨。背是淨潔五欲，離是著心，故名『背捨』。」（大正25，215a7-11）

（2）八背捨又名為「八解脫」。參見《長阿含經》卷10（13經）《大緣方便經》：「八解脫，云何八？色觀色，初解脫；內無色想，觀外色，二解脫；淨解脫，三解脫；度色想，滅有對想，不念雜想，住空處，四解脫；度空處，住識處，五解脫；度識處，住不用處，六解脫；度不用處，住有想無想處，七解脫；滅盡定，八解脫。」（大正1，62b20-25）

（3）另參見《大毘婆沙論》卷85（大正27，434b15-438c1）。

[^83]: 《大智度論疏》卷21：「『又如凡夫前見色中』已下，指動時名為指等；指之分寸長短等名指量；或問指等名指數；或云指一指異等名一異。此之五法，實如是色，不為塵所成，但指是色故。人乃化和合成大色解也。」（卍新續藏46，888b9-12）

[^84]: 微＋（塵）【宋】【元】【明】。（大正25，499d，n.11）

[^85]: 〔般若〕－【宋】【元】【明】【宮】。（大正25，499d，n.14）

[^86]: 般若名大：不觀諸法大小集散等故。（印順法師，《大智度論筆記》［E018］p.316）

[^87]: 但行般若，反墮邪見。但行五度，不到不出。般若五度和合，般若為主，功德具足。（印順法師，《大智度論筆記》〔E018〕p.317）

[^88]: 六度：般若離五，多生邪見。（印順法師，《大智度論筆記》［E007］p.298）

[^89]: （成）＋辦【聖】【石】。（大正25，499d，n.17）

[^90]: 般若：取則失。（印順法師，《大智度論筆記》［E019］p.317）

[^91]: 〔故〕－【宋】【元】【明】【宮】。（大正25，500d，n.2）

[^92]: 案：依照經文，論此處缺「無有」一項。

[^93]: （（大智...一））十二字＝（（大智度論釋信毀品第四十一上））十三字【宋】【元】，（（大智度論釋第四十一品上信毀品））十四字【宮】，（（釋信毀品第四十一之上））十字【明】，（（大智度論釋第四十品上埿犁品））十三字【聖】，（（摩訶般若波羅蜜品第四十泥梨品））十四字【石】。（大正25，500d，n.5）

[^94]: 《大智度論疏》卷21：「『爾時，慧命舍利弗白佛言』已下，就此品中，大有三分：第一明其信人；第二明至謗者；第三嘆此法甚深故所以信者福高，謗人罪大。此問意，今〈往生品〉下〈方便品〉、〈輕毛品〉等中，悉有此問，但所為不同，並至文當釋。既欲明謗者故，此初身子先問信人，凡有四問：第一問來生處，第二問發心久近，第三問供養幾佛，第四可行行幾時也，當釋。」（卍新續藏46，886b21-c1）

[^95]: 《大般若波羅蜜多經》卷434〈39
地獄品〉：「世尊！若菩薩摩訶薩於此般若波羅蜜多能信解者，是菩薩摩訶薩從何處沒，來生此間？發趣無上正等菩提已經幾時？曾親供養幾所如來應正等覺？修習布施乃至般若波羅蜜多為已久如？云何信解如是般若波羅蜜多甚深義趣？」（大正7，186c11-16）

[^96]: ┌久已發無上心

成就四緣能信般若 ┤供養無量數佛

│發心常行六度

└無相無二無所得故 （印順法師，《大智度論筆記》［B022］p.153）

[^97]: 〔法〕－【宋】【元】【明】【宮】。（大正25，500d，n.6）

[^98]: 〔無二〕－【宋】【宮】。（大正25，500d，n.7）

[^99]: 《大般若波羅蜜多經》卷434〈39 地獄品〉：

佛告舍利子：「若菩薩摩訶薩於此般若波羅蜜多能信解者，是菩薩摩訶薩從十方殑伽沙等世界無量無數無邊如來、應、正等覺法會中沒，來生此間。是菩薩摩訶薩發趣無上正等菩提，已經無量無數無邊百千俱胝那庾多劫。是菩薩摩訶薩已曾親近供養無量無數無邊不可思議不可稱量如來、應、正等覺。是菩薩摩訶薩從初發心，常勤修習布施、淨戒、安忍、精進、靜慮般若波羅蜜多，已經無量無數無邊百千俱胝那庾多劫。舍利子！是菩薩摩訶薩若見、若聞如是般若波羅蜜多，便作是念：『我見大師，聞大師說。』舍利子！是菩薩摩訶薩以無相、無二、無所得為方便，能正信解如是般若波羅蜜多甚深義趣。」（大正7，186c16-187a1）

[^100]: （1）《放光般若經》卷9〈42
泥犁品〉：「佛言：『不可得見聞。何以故？須菩提？般若波羅蜜者，亦非見事、亦非聞事。般若波羅蜜者，亦無所聞、亦無所見，以諸法聾故。五波羅蜜者，亦不見、亦不聞，以諸法聾故。』」（大正8，62c11-15）

（2）《大般若波羅蜜多經》卷434〈39
地獄品〉：「佛言：『善現！甚深般若波羅蜜多實無能聞及能見者。何以故？善現！甚深般若波羅蜜多實非所聞、所見法故。善現！般若波羅蜜多無見無聞，諸法鈍故；乃至布施波羅蜜多無見無聞，諸法鈍故。』」（大正7，187a5-9）

[^101]: 《大般若波羅蜜多經》卷434〈39
地獄品〉：「世尊！諸菩薩摩訶薩已於無上正等菩提積行久如，乃能修學甚深般若波羅蜜多？」（大正7，187a17-18）

[^102]: 《大般若波羅蜜多經》卷434〈39
地獄品〉：「佛言：『善現！於此事中應分別說。善現！有菩薩摩訶薩從初發心即能修學甚深般若波羅蜜多，亦能修學靜慮、精進、安忍、淨戒、布施波羅蜜多。善現！是菩薩摩訶薩有方便善巧故，不壞諸法，不見諸法有增有減。常不遠離布施波羅蜜多乃至般若波羅蜜多相應正行，常不遠離諸佛世尊及諸菩薩摩訶薩眾。從一佛國趣一佛國，欲以種種上妙供具，供養恭敬、尊重讚歎諸佛世尊及諸菩薩摩訶薩等，隨意能辦，亦能於彼諸如來所種諸善根，令速圓滿。是菩薩摩訶薩隨受身處，不墮母腹胞胎中生。心常不與煩惱雜住，亦曾不起二乘之心。是菩薩摩訶薩常不遠離殊勝神通，從一佛國至一佛國，成熟有情、嚴淨佛土。善現！是菩薩摩訶薩能正修學甚深般若波羅蜜多。』」（大正7，187a19-b5）

[^103]: 從座起去。（印順法師，《大智度論筆記》［E013］p.308）

[^104]: 毀呰毀訾＝訾毀訾毀【宋】【元】【明】【宮】。（大正25，500d，n.13）

[^105]: 菩薩 ┬能行六度，常行方便──能信般若──初心即能

└供佛行度，行有所得──不信般若──久學亦失

（印順法師，《大智度論筆記》〔B022〕p.153）

[^106]: 智＋（故）【元】【明】。（大正25，500d，n.14）

[^107]: （破法業）＋因緣【元】【明】【聖】【石】。（大正25，500d，n.15）

[^108]: 火＝大【聖】。（大正25，500d，n.17）

[^109]: 《大般若波羅蜜多經》卷435〈39
地獄品〉：「彼由造作增長愚癡、惡慧罪業，聞說如是甚深般若波羅蜜多，即便毀謗障礙棄捨。彼既毀謗障礙棄捨如是般若波羅蜜多，則為毀謗障礙棄捨過去未來現在諸佛一切相智。彼由毀謗障礙棄捨過去未來現在諸佛一切相智，即便造作增長能感匱正法業。彼由造作增長能感匱正法業，墮大地獄經歷多歲，若多百歲、若多千歲、若多百千歲、若多俱胝歲、若多百俱胝歲、若多千俱胝歲、若多百千俱胝歲、若多百千俱胝那庾多歲，大地獄中受諸楚毒猛利大苦。彼罪重故，於此世界從一大地獄至一大地獄，乃至火劫、水劫、風劫未起已來，受諸楚毒猛利大苦。若此世界火劫、水劫、風劫起時，彼匱法業猶未盡故，死已轉生他方世界，與此同類大地獄中經歷多歲，若多百歲、若多千歲，乃至若多百千俱胝那庾多歲，大地獄中受諸楚毒猛利大苦。彼罪重故，於他世界從一大地獄至一大地獄，乃至火劫、水劫、風劫未起已來，受諸楚毒猛利大苦。若他世界火劫、水劫、風劫起時，彼匱法業猶未盡故，死已轉生餘方世界，與此同類大地獄中經歷多歲，若多百歲、若多千歲，乃至若多百千俱胝那庾多歲，大地獄中受諸楚毒猛利大苦。彼罪重故，於餘世界從一大地獄至一大地獄，乃至火劫、水劫、風劫未起已來，受諸楚毒猛利大苦。如是展轉遍歷十方諸餘世界大地獄中，受諸楚毒猛利大苦。若彼諸餘十方世界火劫、水劫、風劫起時，彼匱法業猶未盡故，死已還生此間世界大地獄中，從一大地獄至一大地獄，乃至火劫、水劫、風劫未起已來，受諸楚毒猛利大苦。若此世界火劫、水劫、風劫起時，彼匱法業猶未盡故，死已復生他餘世界，經歷十方大地獄中，受諸楚毒猛利大苦。」（大正7，187b29-188a5）

[^110]: 生＋（生）【宋】【元】【明】。（大正25，501d，n.1）

[^111]: 〔若〕－【宋】【元】【明】【宮】【聖】。（大正25，501d，n.2）

[^112]: 《大智度論疏》卷21：「不信之人，以自不欲見波若經破壞他正見眼故無眼，口舌謗故無舌，耳不耐聞故無耳，以手如拔故無手也。」（卍新續藏46，889b17-19）

[^113]: 法＋（罪）【宋】【元】【明】【宮】【聖】【石】。（大正25，501d，n.3）

[^114]: 《大品經義疏》卷7：「『五逆罪相似』下第二論輕重，前論因，此論果。身子常聞小乘五逆一劫受苦，今忽聞謗般若受苦時長苦，故問相似。」（卍新續藏24，283b6-8）

[^115]: 不聽彼聞。（印順法師，《大智度論筆記》〔E013〕p.308）

[^116]: 《大般若波羅蜜多經》卷435〈39
地獄品〉：「舍利子！我於如是甚深般若波羅蜜多，尚不欲令謗正法者聞其名字，況為彼說！舍利子！謗正法者，我尚不聽住菩薩乘諸善男子、善女人等聞其名字，況令眼見！豈許共住？何以故？舍利子！諸有謗毀甚深般若波羅蜜多，當知彼名壞正法者，墮黑暗類如穢蝸螺，自污污他如潰糞聚。若有信用壞法者言，亦受如前所說大苦。舍利子！諸有破壞甚深般若波羅蜜多，當知彼類即是地獄、傍生、餓鬼，決定當受極重猛利無邊大苦，是故智者不應毀謗甚深般若波羅蜜多。」（大正7，188c24-189a6）

[^117]: 《大品經義疏》卷7：「『不說身大小』者，論果也。佛二義故不說：一者，若說其身大小，則人絕不生信，亦受是苦；二者，若說其身則毀般若，人聞便受若死及死等苦也。問：既說其時長，何不說身大畏事？若不說身大畏事者，亦畏事不說時長？答：此通誡已謗者，今除過今未謗者謗故說時長，欲引接已謗者令其改悔故不說身大也。若說即死，於事無益也。」（卍新續藏24，283c1-7）

[^118]: 《大般若波羅蜜多經》卷435〈39
地獄品〉：「時，舍利子復白佛言：『世尊！何緣但說如是壞正法者墮大地獄、傍生、鬼界長時受苦，而不說彼形貌身量？』」（大正7，189a6-9）

案：《大智度論》不說「生餓鬼中」。參見《大智度論》卷62〈41
信謗品〉：「問曰：『何以不說生餓鬼中？』答曰：『是破壞法者，多以二煩惱，所謂瞋恚、愚癡。慳貪發故墮餓鬼，此中無慳，故不說。』」（大正25，502b15-18）

[^119]: 誡＝戒【宋】【元】【明】〔誡〕－【宮】【聖】。（大正25，501d，n.9）

[^120]: 〔大〕－【宋】【元】【明】【宮】【聖】【石】。（大正25，501d，n.10）

[^121]: 苦時＝時苦【宋】【元】【明】【宮】【聖】。（大正25，501d，n.11）

[^122]: 淨＝性【宋】【元】【明】【宮】【聖】。（大正25，501d，n.12）

[^123]: 〔波羅蜜〕－【宋】【元】【明】【宮】。（大正25，501d，n.14）

[^124]: 空行＝空【宋】【宮】，＝行空【元】【明】。（大正25，501d，n.15）

[^125]: 文＝牟【聖】【石】。（大正25，501d，n.17）

[^126]: 斷煩惱：福德因緣，諸煩惱薄。（印順法師，《大智度論筆記》［E015］p.311）

[^127]: 污＝行【聖】。（大正25，501d，n.19）

[^128]: 披：7.翻開，翻閱。11.分析，辨析。（《漢語大詞典》（六），p.521）

[^129]: 〔成就〕－【元】【明】【石】。（大正25，501d，n.20）

[^130]: 〔成就〕－【宋】【宮】。（大正25，501d，n.21）

[^131]: 〔波羅蜜〕－【宋】【元】【明】【宮】【聖】。（大正25，501d，n.22）

[^132]: 《大智度論》卷50〈20
發趣品〉：「『說諸法一相』者，菩薩知內外十二入，皆是魔網，虛誑不實；於此中生六種識，亦是魔網虛誑。何者是實？唯不二法，無眼、無色，乃至無意、無法等，是名實。令眾生離十二入故，常以種種因緣說是不二法。」（大正25，417c8-12）

[^133]: 《摩訶般若波羅蜜經》卷11〈41
信毀品〉：「舍利弗！是菩薩摩訶薩能隨順解深般若波羅蜜義，以無相、無二、無所得故。」（大正8，304b2-4）

[^134]: 〔隨〕－【宋】【元】【明】【宮】。（大正25，501d，n.23）

[^135]: 解＋（深）【聖】【石】。（大正25，501d，n.24）

[^136]: 〔說〕－【宋】【元】【明】【宮】【聖】。（大正25，501d，n.25）

[^137]: 見＝是【宋】【宮】。（大正25，501d，n.26）

[^138]: 讀＝讚【宋】【宮】。（大正25，501d，n.27）

[^139]: 《大智度論疏》卷21：「『復次，眾生離法不能聞』已下，明根、識等若離，人便同木石故，亦不能見聞；人若離根、識等，便是死人故，亦不能見聞也。」（卍新續藏46，889c1-3）

[^140]: 參考《正觀》（6），p.168：這裡的問題是針對《大智度論》卷62經文所說「是菩薩幾時行佛道」（大正25，500b26）；而所謂「上已問」，是指同一品之開頭，慧命舍利弗白佛言：「世尊！有菩薩摩訶薩信解是般若波羅蜜者，從何處終，來生是間？發阿耨多羅三藐三菩提心來為幾時？為供養幾佛？」（《大智度論》卷62（大正25，500a29-b3））又，先前是舍利弗問，接下的是須菩提所問。

[^141]: 讀＝說【宋】【宮】。（大正25，501d，n.29）

[^142]: 方便：能行有無，不著有無。（印順法師，《大智度論筆記》［E013］p.308）

[^143]: （1）《摩訶般若波羅蜜經》卷11〈41
信毀品〉：「須菩提白佛言：『世尊！是菩薩幾時行佛道，能習行如是深般若波羅蜜？』」（大正8，304b15-16）

（2）《大智度論》卷62〈41 信謗品〉（大正25，500b25-27）。

[^144]:
┌能行六度，常行方便──能信般若──初心即能

菩薩 ┴供佛行度，行有所得──不信般若──久學亦失

（印順法師，《大智度論筆記》［B022］p.153）

[^145]: （從）＋初【石】。（大正25，501d，n.30）

[^146]: ┌一、分別是道、非道，捨非道、行是道。

信般若二利 ┴二、法入般若中，無是無非，無破無受。

（印順法師，《大智度論筆記》［B022］p.153）

[^147]: 德福＝福德【宋】【元】【明】【宮】。（大正25，502d，n.1）

[^148]: 終＝知【元】【明】。（大正25，502d，n.2）

[^149]: 從坐起去今佛＝去今佛從坐起作【宋】。（大正25，502d，n.3）

[^150]: 為說＝欲現【宮】【聖】【石】。（大正25，502d，n.4）

[^151]: 〔業〕－【宋】【元】【明】【宮】【聖】【石】。（大正25，502d，n.5）

[^152]: （苦）＋惱【宋】【元】【明】【宮】【聖】。（大正25，502d，n.8）

[^153]: （1）《長阿含經》卷19《30世記經》〈4
地獄品〉：「彼有八大地獄，其一地獄有十六小地獄。第一大地獄名想，第二名黑繩，第三名堆壓，第四名叫喚，第五名大叫喚，第六名燒炙，第七名大燒炙，第八名無間。其想地獄有十六小獄。小獄縱廣五百由旬。第一小獄名曰黑沙，二名沸屎，三名五百丁，四名飢，五名渴，六名一銅釜，七名多銅釜，八名石磨，九名膿血，十名量火，十一名灰河，十二名鐵丸，十三名釿斧，十四名犲狼，十五名劍樹，十六名寒氷。」（大正1，121c4-13）

（2）另參見《大智度論》卷16〈1 序品〉（大正25，175c18-177c3）。

[^154]: 〔大〕－【宋】【宮】。（大正25，502d，n.10）

[^155]: 火＝大【聖】。（大正25，502d，n.11）

[^156]: 滅＝減【宋】【元】【明】【宮】【石】。（大正25，502d，n.12）

[^157]: 生盲＝盲人【聖】。（大正25，502d，n.14）

[^158]: 欲＝用【石】。（大正25，502d，n.15）

[^159]: （生）＋毀【聖】【石】。（大正25，502d，n.17）

[^160]: 麾（ㄏㄨㄟ）：3.揮動。5.謂揮手使去。（《漢語大詞典》（十二），p.1279）

[^161]: 麾手＝手麾【石】。（大正25，502d，n.18）

[^162]: 非：4.責備，反對。5.引申為不喜歡，討厭。（《漢語大詞典》（十一），p.778）

[^163]: （1）撥：13.拋開。（《漢語大詞典》（六），p.894）

（2）麾手非撥：用手隨便丟。

[^164]: 〔慳〕－【宋】【宮】。（大正25，502d，n.20）

[^165]: 〔是〕－【宋】【宮】。（大正25，502d，n.21）

[^166]: 劫＝切【元】【明】。（大正25，502d，n.22）

[^167]: 答言不＝得言【宋】【宮】，＝若不【聖】。（大正25，502d，n.24）

[^168]: 相去：相距，相差。（《漢語大詞典》（七），p.1138）

[^169]: 懸遠：相距很遠。（《漢語大詞典》（七），p.780）

[^170]: 故＋（自）【宋】【元】【明】【宮】。（大正25，502d，n.25）

[^171]: 惱＝腦【宋】【元】【明】【宮】【聖】。（大正25，502d，n.26）

[^172]: （1）《四分律》卷5：「佛在羅閱祇耆闍崛山中。時提婆達故執此五法，復往教諸比丘言：『世尊以無數方便常歎說頭陀少欲知足、樂出離者。盡形壽乞食，著糞掃衣，露坐，不食酥鹽，不食魚及肉。』時諸比丘語提婆達言：『汝莫破和合僧，莫住破僧法堅持不捨。』」（大正22，595c2-7）

（2）另參見《十誦律》卷37（大正23，264b28-c4）。

[^173]: 說＝讚【宋】【元】【明】【宮】【聖】【石】。（大正25，502d，n.29）

[^174]: 教訓：1.教育訓練。《左傳‧哀公元年》："越十年生聚，而十年教訓，二十年之外，吳其為沼乎！"2.教導訓誡。（《漢語大詞典》（五），p.448）

[^175]: 濁＝冥【宮】【聖】。（大正25，502d，n.30）

[^176]: 寶＝實相【石】。（大正25，502d，n.31）

[^177]: 讚＝讀【宋】【元】【明】【宮】【聖】。（大正25，502d，n.32）

[^178]: 中（ㄓㄨㄥˋ）：9.值得。（《漢語大詞典》（一），p.579）