問曰：云何名般若波羅蜜？ ^lun-018-1

答曰： ^lun-018-2

諸菩薩從初發心求一切種智，於其中間，知諸法實相慧，是般若波羅蜜。 ^lun-018-3

釋疑：菩薩智慧應非波羅蜜疑（印順法師，《大智度論筆記》〔D019〕p.263） ^lun-018-4

問曰：若爾者，不應名為波羅蜜[^2]。何以故？未到智慧邊故。 ^lun-018-5

答曰：佛所得智慧是實波羅蜜，因是波羅蜜故，菩薩所行亦名波羅蜜，因中說果故。[^3]是般若波羅蜜，在佛心中變名為一切種智[^4]。菩薩行智慧，求度彼岸，故名波羅蜜；佛已度彼岸，故名一切種智。[^5] ^lun-018-6

釋疑：菩薩慧眼未淨，不應得法實相疑（印順法師，《大智度論筆記》〔D019〕p.263） ^lun-018-7

問曰：佛一切諸煩惱及習已斷，智慧眼淨，應如實得諸法實相──諸法實相即是般若波羅蜜。[^6]菩薩未盡諸漏，慧眼未淨，云何能得諸法實相？ ^lun-018-8

答曰：此義後品[^7]中當廣說，今但略說。如人入海，有始入者，有盡其源底者，深淺雖異，俱名為入。佛、菩（190b）薩亦如是，佛則窮盡其底；菩薩未斷諸煩惱\`463\`習，勢力少故，不能深入。如後品[^8]中說譬喻：如人於闇室然燈，照諸器物，皆悉分了；更有大燈，益復明審。則知後燈所破之闇，與前燈合住；前燈雖與闇共住，而亦能照物。若前燈無闇，則後燈無所增益。諸佛菩薩智慧亦如是；菩薩智慧雖與煩惱習合，而能得諸法實相，亦如前燈亦能照物；佛智慧盡諸煩惱習，亦得諸法實相，如後燈倍復明了。 ^lun-018-9

問曰：云何是諸法實相？ ^lun-018-10

答曰：眾人各各說諸法實相，自以為實[^9]。此中實相者，不可破壞，常住不異，無能作者。[^10]如後品中佛語須菩提：「若菩薩觀一切法，非常非無常，非苦非樂，非我非無我，非有非無等，亦不作是觀，是名菩薩行般若波羅蜜。」[^11]是義，捨一切觀，滅一切言語，離諸心行，從本已來不生不滅，如涅槃相；一切諸法相亦如是，是名諸法實相。[^12]如〈讚般若波羅蜜偈〉[^13]說： ^lun-018-11

「般若波羅蜜，實法不顛倒；念想觀已除，言語法亦滅。 ^lun-018-12

無量眾罪除，清淨心常一；如是尊妙人，則能見般若。[^14] ^lun-018-13

\`464\`如虛空無染，無戲無文字[^15]；若能如是觀，是即為見佛。 ^lun-018-14

若如法觀佛，般若及涅槃，是三則一相，其實無有異。[^16] ^lun-018-15

諸佛及菩薩，能利益一切；般若為之母，能出生養育。（190c） ^lun-018-16

佛為眾生父，般若能生佛，是則為一切，眾生之祖母。[^17] ^lun-018-17

般若是一法，佛說種種名，隨諸眾生力，為之立異字。 ^lun-018-18

若人得般若，議論心皆滅；譬如日出時，朝露一時失。 ^lun-018-19

般若之威德，能動二種人：無智者恐怖，有智者歡喜。 ^lun-018-20

若人得般若，則為般若主；般若中不著，何況於餘法！ ^lun-018-21

般若無所來，亦復無所去，智者一切處，求之不能得。 ^lun-018-22

若不見般若，是則為被縛；若人見般若，是亦名被縛。 ^lun-018-23

若人見般若，是則得解脫；若不見般若，是亦得解脫。[^18] ^lun-018-24

是事為希有，甚深有大名；譬如幻化物，見而不可見。[^19] ^lun-018-25

諸佛及菩薩，聲聞辟支佛，解脫涅槃道，皆從般若得。[^20] ^lun-018-26

言說為世俗，憐愍一切故，假名說諸法，雖說而不說。[^21] ^lun-018-27

般若波羅蜜，譬如大火焰，四邊不可取，[^22]無取亦不取。 ^lun-018-28

一切取已捨，是名不可取；不可取而取，是即名為取[^23]。 ^lun-018-29

般若無壞相，過一切言語，適無所依止，[^24]誰能讚其德？ ^lun-018-30

般若雖叵讚，我今能得讚，（191a）雖未脫死地，則為已得出！」 ^lun-018-31

\`465\`〈釋般若相義第三十〉 ^lun-018-32

（大正25，191a2-197b10） ^lun-018-33

問曰：何以獨稱般若波羅蜜為「摩訶」，而不稱五波羅蜜？ ^lun-018-34

答曰： ^lun-018-35

「摩訶」（秦）[^26]言大，「般若」言慧，「波羅蜜」言到彼岸；以其能到智慧大海彼岸，到諸一切智慧邊，窮盡其極故，名到彼岸。 ^lun-018-36

一切世間中十方、三世，諸佛第一大，次有菩薩、辟支佛、聲聞；是四大人皆從般若波羅蜜中生，是故名為大。[^27] ^lun-018-37

復次，能與眾生大果報，無量無盡，常不變異，所謂涅槃；餘五波羅蜜不能爾。布施等離般若波羅蜜，但能與世間果報，是故不得名大。[^28] ^lun-018-38

問曰：何者是智慧？ ^lun-018-39

答曰：般若波羅蜜攝一切智慧。所以者何？菩薩求佛道，應當學一切法，得一切智慧，所謂聲聞、辟支佛、佛智慧。[^29] ^lun-018-40

是智慧有三種：學、無學、非學非無學。 ^lun-018-41

非學非無學智者，如乾慧地[^31]、不淨、安那般那、欲界繫四念處，煖法、頂法、忍法、世間第一法等。 ^lun-018-42

學智者，苦法智忍慧，乃至向阿羅漢第九無礙道中金剛三昧慧。 ^lun-018-43

無學智者，阿羅漢第九解脫智；從是已後，一切無學智，如盡智、無生智等，是為無學智。 ^lun-018-44

求辟支佛道智慧亦如是。 ^lun-018-45

問曰：若辟支佛道亦如是者，云何分別聲聞、辟支佛？ ^lun-018-46

答曰：道雖一種，而用智有異。若諸佛不出、佛法已滅，是人先世因緣故，獨出智慧，不從他聞，自以智慧得道。 ^lun-018-47

如一國王，出在園中遊戲。清朝[^32]見林樹華菓蔚茂，甚可愛樂。王食已而臥，王諸夫人婇女皆共取華，毀折林樹。王覺已，見林毀壞，而自覺悟：一（191b）切世間無常變壞皆亦如是。思惟是已，無漏道心生，斷諸結使，得辟支佛道，具六神通，即飛到閑靜林間。[^33] ^lun-018-48

如是等因緣，先世福德、願行、果報，今世見少因緣，成辟支佛道，如是為異。 ^lun-018-49

復次，辟支佛有二種[^35]：一名獨覺，二名因緣覺。 ^lun-018-50

因緣覺如上說。 ^lun-018-51

獨覺者，是人今世成道，自覺不從他聞，是名獨覺辟支迦佛。 ^lun-018-52

獨覺辟支迦佛有二種： ^lun-018-53

一、本是學人，在人中生；是時無佛，佛法滅。是須陀洹已滿七生，不應第八生，\`467\`自得成道。是人不名佛，不名阿羅漢，名為小辟支迦佛，與阿羅漢無異；或有不如舍利弗等大阿羅漢者。 ^lun-018-54

大辟支佛[^36]，亦於一[^37]百劫中作功德，增長智慧，得三十二相分：或有三十一相，或三十[^38]、二十九相，乃至一相。於九種阿羅漢[^39]中，智慧利勝，於諸深法中總相、別相能入；久修習定，常樂獨處。如是相，名為大辟支迦佛，以是為異。 ^lun-018-55

求佛道者，從初發心作願：「願我作佛度脫眾生，得一切佛法，行六波羅蜜，破魔軍眾及諸煩惱，得一切智，成佛道，乃至入無餘涅槃。」隨本願行，從是中間所有智慧，總相、別相一切盡知，是名佛道智慧。 ^lun-018-56

是三種智慧[^40]盡能知，盡到其邊，以是故言「到智慧邊」。 ^lun-018-57

問曰：若如所說一切智慧盡應入，若世間、若出世間，何以但言「三乘智慧盡到其邊」，不說餘智？ ^lun-018-58

答曰： ^lun-018-59

三乘是實智慧，餘者皆是虛妄，菩薩雖知而不專行。 ^lun-018-60

如除摩梨山，一切無出栴檀木；若餘處或有好語，皆從佛法中得[^41]。自非佛法，初聞似好，久則不（191c）妙。譬如牛乳、驢乳，其色雖同；牛乳攢[^42]則成酥，驢乳攢則成尿[^43]。 ^lun-018-61

佛法語及外道語，不殺、不盜、慈愍眾生、攝心、離欲、觀空雖同；然外道語初雖似妙，窮盡所歸，則為虛誑。 ^lun-018-62

一切外道皆著我見；若實有我，應墮二種：若壞相，若不壞相。\ ^lun-018-63

若壞相，應如牛皮；若不壞相，應如虛空。此二處無殺罪，無不殺福。[^45] ^lun-018-64

若如虛空，雨露不能潤，風熱不能乾，是則墮常相。\ ^lun-018-65

若常者，苦不能惱，樂不能悅；若不受苦、樂，不應避禍就福。 ^lun-018-66

若如牛皮，則為風雨所壞，若壞則墮無常，若無常則無罪、福。\ ^lun-018-67

外道語若實如是，何有不殺為福、殺生為罪？ ^lun-018-68

問曰：外道戒福，所失如是，其禪定、智慧復云何？ ^lun-018-69

答曰：外道以我心逐禪故，多愛、見、慢故，[^46]不捨一切法故，無有實智慧。 ^lun-018-70

問曰：汝言外道觀空，觀空則捨一切法，云何言「不捨一切法故，無有實智慧」？ ^lun-018-71

答曰：外道雖觀空而取空相，雖知諸法空而不自知我空，愛著觀空智慧故。[^47] ^lun-018-72

問曰：外道有無想定，心心數法都滅；都滅故，無有取相愛著智慧咎！ ^lun-018-73

答曰：無想定力，強令心滅，非實智慧力。 ^lun-018-74

又於此中生涅槃想[^48]，不知是和合作法，以是故墮顛倒中！是中心雖暫滅，得因緣還生。[^49]譬如人無夢睡時，心想不行，悟[^50]則還有。 ^lun-018-75

問曰：無想定其失如是，更有非有想非無想定，是中無一切妄想，亦不如強作無想定滅想，是中以智慧力故無想！ ^lun-018-76

答曰：是中有想，細微故不覺。若無想，佛弟子復何緣更求實智慧？佛法中，是非有想非無想中識，依（192a）四[^51]眾住；[^52]是四眾[^53]屬因緣故無常，無常故苦，無常苦故空，空故無我，空無我故可捨。[^54] ^lun-018-77

汝等愛著智慧故，不得涅槃。譬如尺蠖[^55]，屈安後足，然後進前足；所緣盡，\`469\`無復進處而還。外道依止初禪，捨下地欲，乃至依非有想非無想處，捨無所有處；上無所復依，故不能捨非有想非無想處。[^56]以更無依處，恐懼失我，畏墮無所得中故[^57]。 ^lun-018-78

復次，外道經中有聽殺、盜、婬、妄語、飲酒。 ^lun-018-79

言為天祠，呪殺無罪；為行道故，若遭急難，欲自全身而殺小人無罪。 ^lun-018-80

又有急難，為行道故，除金，餘者得盜取以自全濟，後當除此殃罪。 ^lun-018-81

除師婦、國王夫人、善知識妻、童女，餘者逼迫急難，得邪婬。 ^lun-018-82

為師及父母，為身、為牛[^58]、為媒故，聽妄語。 ^lun-018-83

寒鄉聽飲石蜜酒，天祠中或聽嘗一渧[^59]、二渧酒。 ^lun-018-84

佛法中則不然。於一切眾生慈心等視，乃至蟻子亦不奪命，何況殺人！ ^lun-018-85

一針一縷不取，何況多物！ ^lun-018-86

無主婬女不以指觸，何況人之婦[^60]女！ ^lun-018-87

戲笑不得妄語，何況故作妄語！ ^lun-018-88

一切酒，一切時常不得飲，何況寒鄉、天祠！ ^lun-018-89

汝等外道與佛法懸殊，有若天地！汝等外道法，是生諸煩惱處；佛法則是滅諸煩惱處，是為大異。 ^lun-018-90

諸佛法無量，有若大海，隨眾生意故，種種說法：或說有，或說無；或說常，或說無常；或說苦，或說樂；或說我，或說無我；或說懃行三業、攝諸善法，或說一切諸法無作相。如是等種種異說，無智聞之，謂為乖錯；智者入三種法門，觀一切佛語皆是實法，不相違背。 ^lun-018-91

何等是三門？一（192b）者、蜫勒門，二者、阿毘曇門，三者、空門。[^62] ^lun-018-92

問曰：云何名蜫勒？云何名阿毘曇？云何名空門？ ^lun-018-93

答曰： ^lun-018-94

蜫勒有三百二十萬言，佛在世時，大迦栴延[^64]之所造；佛滅度後人壽轉減，憶識力少，不能廣誦，諸得道人撰為三十八萬四千言。若人入蜫勒門，論議則無窮；其中有隨相門、對治門等種種諸門。 ^lun-018-95

隨相門者， ^lun-018-96

如佛說偈：「諸惡莫作，諸善奉行，自淨其意，是諸佛教。」[^65]是中心數法盡應說，今但說「自淨其意」，則知諸心數法已說。何以故？同相、同緣故。 ^lun-018-97

如佛說四念處，是中不離四正懃、四如意足、五根、五力。何以故？四念處中：四種精進，則是四正懃；四種定，是為四如意足；五種善法，是為五根、五力。佛雖不說餘門，但說四念處，當知已說餘門。 ^lun-018-98

如佛於四諦中，或說一諦，或二、或三。如馬星比丘為舍利弗說偈： ^lun-018-99

「諸法從緣生，是法緣及盡；我師大聖王，是義如是[^66]說。」[^67] ^lun-018-100

\`471\`此偈但說三諦，當知道諦已在中，不相離故；譬如一人犯事，舉家受罪。 ^lun-018-101

如是等，名為隨相門。 ^lun-018-102

對治門者， ^lun-018-103

如佛但說四顛倒：常顛倒、樂顛倒、我顛倒、淨顛倒[^68]。是中雖不說四念處，當知已有四念處義。譬如說藥，已知其病，說病則知其藥。若說四念處，則知已說四倒；四倒則是邪相。 ^lun-018-104

若說四倒，則已說諸結。所以者何？說其根本，則知枝條皆得。 ^lun-018-105

如佛說一切世間有三毒；說三毒，當（192c）知已說三分、八正道。[^69] ^lun-018-106

若說三毒，當知已說一切諸煩惱毒。十五種愛是貪欲毒[^70]，十[^71]五種瞋是瞋恚毒[^72]，十五種無明是愚癡毒[^73]，諸邪見、憍慢、疑屬無明。 ^lun-018-107

如是一切結[^74]使，皆入三毒。以何滅之？三分、八正道。\ ^lun-018-108

若說三分、八正道，當知已說一切三十七品。 ^lun-018-109

如是等種種相，名為對治門。 ^lun-018-110

如是等諸法，名為蜫勒門。 ^lun-018-111

云何名阿毘曇門？或佛自說諸法義，或佛自說諸法名，諸弟子種種集述解其義。[^75]\ ^lun-018-112

如佛說：「若有比丘於諸有為法，不能正憶念，欲得世間第一法，無有是處。若不得世間第一法，欲入正位中，無有是處。若不入正位，欲得須陀洹、斯陀含、阿那含、阿\`472\`羅漢，無有是處。有比丘於諸有為法正憶念，得世間第一法，斯有是處。若得世間第一法，入正位；入正位，得須陀洹、斯陀含、阿那含、阿羅漢，必有是處。」[^76] ^lun-018-113

如佛直說世間第一法，不說相義、何界繫、何因、何緣、何果報。從世間第一法，種種聲聞所行法，乃至無餘涅槃，一一分別相義，如是等是名阿毘曇門。 ^lun-018-114

空門者，生空、法空。[^77] ^lun-018-115

如《頻婆娑羅王迎經》[^78]中，佛告大王：「色生時但空生，色滅時但空滅。諸行生時但空生，滅時但空滅。是中無吾我、無人、無神，無人從今世至後世，除因緣和合名字等眾生，凡夫愚人逐名求實。」[^79]如是等經中，佛說生空。 ^lun-018-116

法空者，如《佛說大空經》[^81]中，十二因緣，無明乃至老死： ^lun-018-117

若有人言「是老死」，若言「誰老死」，皆是邪見[^82]。生、有、取、愛、受[^83]、觸、六入、名色、識、行、無明，亦如是。 ^lun-018-118

若有人言「身即（193a）是神」，若言「身異於神」，是二雖異，同為邪見。佛言：「身即是神，如是邪見，非我弟子；身異於神，亦是邪見，非我弟子。」 ^lun-018-119

是經中佛說法空。 ^lun-018-120

若說「誰老死」，當知是虛妄，是名生空；若說「是老死」，當知是虛妄，是名法空。乃至無明亦如是。 ^lun-018-121

復次，《佛說梵網經》[^85]中，六十二見： ^lun-018-122

若有人言「神常，世間亦常」，是為邪見；若言「神無常，世間無常」，是亦邪見；「神及世間常亦無常」、「神及世間非常亦非非常」，皆是邪見。 ^lun-018-123

以是故，知諸法皆空，是為實。 ^lun-018-124

問曰：若言神常，應是邪見。何以故？神性無故。 ^lun-018-125

若言世間常，亦應是邪見。何以故？世間實皆無常，顛倒故言有常。 ^lun-018-126

若言神無常，亦應是邪見。何以故？神性無故，不應言無常。 ^lun-018-127

若言世間無常，不應是邪見。何以故？一切有為法性，實皆無常。 ^lun-018-128

答曰：若一切法實皆無常，佛云何說「世間無常是名邪見」？是故可知非實是無常。 ^lun-018-129

問曰：佛處處說觀有為法無常、苦、空、無我，令人得道，云何言「無常墮邪見」？ ^lun-018-130

答曰：佛處處說無常，處處說不滅。如： ^lun-018-131

摩訶男釋王來至佛所，白佛言：「是迦毘羅人眾殷多，我或值奔車、逸馬、狂象、鬪人時，便失念佛心；是時自念：『我今若死當生何處？』」 ^lun-018-132

佛告摩訶男：「汝勿怖勿畏！汝是時不生惡趣，必至善處。[^86]譬如樹常東向曲，若有斫者，必當東倒；善人亦如是，若身壞死時，善心意識長夜以信、戒、聞、施、慧熏心故，必得利益，上生天上。」[^87] ^lun-018-133

若一切法念念生滅無常，佛云何言「諸功德熏心故必得上生」？[^88]以是故，知非無常性。 ^lun-018-134

問（193b）曰：若無常不實，佛何以說無常？ ^lun-018-135

\`474\`答曰：佛隨眾生所應而說法，破常顛倒故，說無常；以人不知不信後世故，說「心去後世，上生天上，罪福業因緣，百千萬劫不失。」是對治悉檀，非第一義悉檀[^90]。諸法實相，非常非無常。[^91]佛亦處處說諸法空，諸法空中亦無無常。以是故說「世間無常是邪見」。 ^lun-018-136

是故名為法空。 ^lun-018-137

復次，毘耶離梵志，名論力，諸梨昌[^93]等大雇[^94]其寶物，令與佛論。取其雇已，即以其夜思撰五百難，明旦與諸梨昌至佛所，問佛言：「一究竟道？為眾多究竟道？」\ ^lun-018-138

佛言：「一究竟道，無眾多也。」\ ^lun-018-139

梵志言：「佛說一道，諸外道師各各有究竟道，是為眾多非一！」\ ^lun-018-140

佛言：「是雖各[^95]有眾多，皆非實道。何以故？一切皆以邪見著故，不名究竟道。」佛問梵志：「鹿頭梵志得道不？」 ^lun-018-141

答言：「一切得道中，是為第一。」\ ^lun-018-142

是時，長老鹿頭梵志比丘在佛後扇佛。佛問梵志：「汝識是比丘不？」\ ^lun-018-143

梵志識之，慚愧低頭。是時，佛說〈義品〉偈[^96]： ^lun-018-144

「各各謂究竟，而各自愛著，各自是非彼，是皆非究竟[^97]！ ^lun-018-145

是人入論眾，辯明義理時，各各相是非，勝負懷憂喜[^98]。 ^lun-018-146

\`475\`勝者墮憍坑，負者墮[^99]憂獄；是故有智者，不隨此二法[^100]。 ^lun-018-147

論力汝當知，我諸弟子法，無虛亦無實，汝欲何所求？ ^lun-018-148

汝欲壞我論，終已無此處，一切智難勝，適足自毀壞！」[^101]（193c） ^lun-018-149

如是等處處聲聞經中，說諸法空。 ^lun-018-150

摩訶衍空門者，一切諸法性常自空，不以智慧方便觀故空。[^102]如佛為須菩提說：「色，色自空，受、想、行、識，識自[^103]空；十二入、十八界、十二因緣、三十七品、十力、四無所畏、十八不共法、大慈大悲、薩婆若，乃至阿耨多羅三藐三菩提，皆自空。」[^104] ^lun-018-151

因論生論：邪空真空幾異（印順法師，《大智度論筆記》〔A006〕p.11） ^lun-018-152

問曰：若一切諸法性常自空、真空[^105]、無所有者，云何不墮邪見？邪見名無罪無福，無今世後世，與此無異！ ^lun-018-153

答曰： ^lun-018-154

無罪無福人，不言無今世，但言無後世；如草木之類，自生自滅。或人生、或人殺，止於現在，更無後世生；而不知觀身內外所有自相皆空，以是為異。 ^lun-018-155

復次，邪見人多行眾惡，斷諸善事；觀空人善法尚不欲作，何況作惡！ ^lun-018-156

問曰：邪見有二種：有破因破果，有破果不破因。如汝所說，破果不破因。破果破因者，言無因無緣，無罪無福，則是破因；無今世、後世、罪福報，是則破果。觀空人言皆空，則罪福、因果皆無，與此有何等異？ ^lun-018-157

\`476\`答曰：邪見人於諸法斷滅令空；摩訶衍人知諸法真空，不破不壞。[^106] ^lun-018-158

問曰：是邪見三種： ^lun-018-159

一者、破罪福報，不破罪福；破因緣果報，不破因緣；破後世，不破今世。 ^lun-018-160

二者、破罪福報，亦破罪福；破因緣果報，亦破因緣；破後世，亦破今世，不破一切法。 ^lun-018-161

三者、破一切法，皆令無所有。 ^lun-018-162

觀空人亦言真空無所有，與第三邪見[^107]有何等異？ ^lun-018-163

答曰：邪見破諸法令空；觀空人知諸法真空，不破不壞。 ^lun-018-164

復次，邪見人言諸法皆空無所有，取諸法空相戲論；觀空人知諸法空，（194a）不取相，不戲論[^108]。 ^lun-018-165

復次，邪見人雖口說一切空，然於愛處生愛，瞋處生瞋，慢處生慢，癡處生癡，自誑其身；如佛弟子實知空，心不動，一切結使生處不復生。譬如虛空，烟火不能染，大雨不能濕；如是觀空，種種煩惱不復著其心。 ^lun-018-166

復次，邪見人言無所有，不從愛[^109]因緣出；真空名從愛因緣生，是為異。四無量心諸清淨法，以所緣不實故，猶尚不與真空智慧等，何況此邪見？ ^lun-018-167

復次，是見名為邪見，真空見名為正見。行邪見人，今世為弊惡人，後世當入地獄；行真空智慧人，今世致譽，後世得作佛。譬如水、火之異，亦如甘露、毒藥，天食須陀[^110]以比臭糞！ ^lun-018-168

復次，真空中有空空三昧[^111]；邪見空雖有空，而無空空三昧。 ^lun-018-169

復次，觀真空人，先有無量布施、持戒、禪定，其心柔軟，諸結使薄，然後得真空；邪見中無此事，但欲以憶想分別，邪心取空。 ^lun-018-170

\`477\`譬如田舍人初不識鹽，見貴[^112]人以鹽著種種肉菜中而食，問言：「何以故爾？」 ^lun-018-171

語言：「此鹽能令諸物味美故。」 ^lun-018-172

此人便念此鹽能令諸物美，自味必多，便空抄鹽，滿口食之，醎苦傷口，而問言：「汝何以言鹽能作美？」 ^lun-018-173

貴人言：「癡人！此當籌量多少，和之令美，云何純食鹽？」[^113] ^lun-018-174

無智人聞空解脫門，不行諸功德，但欲得空，是為邪見，斷諸善根。[^114] ^lun-018-175

如是等義，名為空門。 ^lun-018-176

若人入此三門，則知佛法義不相違背。能知是事，即是般若波羅蜜力，於一切法無所罣礙。[^115]若不得般若波羅蜜法，入阿毘曇門則墮有中，若入空門則墮無（194b）中，若入蜫勒門則墮有無中。[^116] ^lun-018-177

復次，菩薩摩訶薩行般若波羅蜜，雖知諸法一相，亦能知一切法種種相；[^117]雖知諸法種種相，亦能知一切法一相。[^118]菩薩如是智慧，名為般若波羅蜜。 ^lun-018-178

問曰：菩薩摩訶薩云何知一切法種種相？云何知一切法一相？ ^lun-018-179

答曰： ^lun-018-180

菩薩觀諸法相[^120]，所謂有相。因是有，諸法中有心生，如是等一切有。 ^lun-018-181

問曰：無法中云何有心生？ ^lun-018-182

答曰：若言無，是事即是有法[^121]。 ^lun-018-183

復次，菩薩觀一切法一相，所謂無相。如牛中無羊相，羊中無牛相；如是等[^122]諸法中，各各無他相。如先言[^123]因有故有心生，是法異於有，異故應無。若有法是牛，羊亦應是牛。何以故？有法不異故。若異則無，如是等一切皆無。 ^lun-018-184

復次，菩薩觀一切法一，因是一法，諸法中一心生。諸法各各有一相，合眾一故，名為二、名為三；一為實，二、三為虛。 ^lun-018-185

復次，菩薩觀諸法有所因故有，如人身無常。何以故？生滅相故。一切法皆如是，有所因故有。 ^lun-018-186

復次，一切諸法無所因故有，如人身無常，生滅故；因生滅故知無常。此因復應有因，如是則無窮，若無窮則無因；若是因更無因，是無常因亦非因，如是等一切無因。 ^lun-018-187

復次，菩薩觀一切法有相，無有法無相者，如：地，堅、重相；水，冷、濕相；火，熱、照相；風，輕、動相；虛空，容受相；分別覺知，是為識相。有此有彼，是為方相；有久有近，是為時相。濁惡心惱眾生，是為罪相；淨善心愍眾生，是為福相。著諸法，是為縛相；不著諸法，是為解脫相。現前知一切法無礙，是為（194c）佛相。如是等一切各有相。 ^lun-018-188

復次，菩薩觀一切法皆無相，是諸相從因緣和合生，無自性，故無。 ^lun-018-189

如地，色、香、味、觸四法和合故名地[^125]，不但色故名地，亦不但香、但味、但觸故名為地。何以故？若但色是地，餘三則不應是地，地則無香、味、觸；香、味、觸亦如是。 ^lun-018-190

復次，是四法云何為一法？一法云何為四法？以是故，不得以四為地，亦不得離四為地。 ^lun-018-191

問曰：我不以四為地，但因四法故地法生，此地在四法中住！ ^lun-018-192

答曰：若從四法生地，地與四法異。如父母生子，子則異父母。 ^lun-018-193

若爾者，今眼見色、鼻知香、舌知味、身知觸，地若異此四法者，應更有異根、異識知；若更無異根、異識知，則無有地。 ^lun-018-194

問曰：若上說地相有失，應如阿毘曇說地相。 ^lun-018-195

地名四大造色，但地種是堅相，地是可見色[^126]！ ^lun-018-196

答曰： ^lun-018-197

若地但是色，先已說失。 ^lun-018-198

又地為堅相，但眼見色，如水中月，鏡中像，草木影，則無堅相，堅則[^127]身根觸知故。[^128] ^lun-018-199

復次，若眼見色是地，堅相是地種；眼見色亦是水、火，濕、熱相是水、火種。\`480\`若爾者，風、風種亦應分別，而不分別[^129]！如說：「何等是風？風種；何等風種？風。」若是一物，不應作二種答；若是不異者，地及地種不應異。 ^lun-018-200

問曰：是四大各各不相離，地中有四種，水、火、風各有四種。但地中地多故，以地為名；水、火、風亦爾[^130]。 ^lun-018-201

答曰：不然！何以故？ ^lun-018-202

若火中有四大，應都是熱，無不熱火故。 ^lun-018-203

若三大在火中，不熱，則不名為火。 ^lun-018-204

若熱，則捨自性，皆名為火。 ^lun-018-205

若謂細故不可知，則與無無異。若有麁可得，則知（195a）有細；若無麁，亦無細。 ^lun-018-206

如是種種因緣，地相不可得；若地相不可得，一切法相亦不可得。是故一切法皆一相。 ^lun-018-207

問曰：不應言無相。何以故？於諸法無相即是相。 ^lun-018-208

若無無相，則不可[^131]破一切法相。何以故？無無相故。 ^lun-018-209

若有是無相，則不應言「一切法無相」！ ^lun-018-210

答曰：以無相破諸法相。 ^lun-018-211

若有無相相，則墮諸法相中；若不入諸法相[^132]中，則不應難！[^133] ^lun-018-212

無相皆破諸法相，亦自滅相；譬如前火木，然諸薪已，亦復自然。是故聖人行無相無相三昧[^134]，破無相故。 ^lun-018-213

復次，菩薩觀一切法不合、不散，無色、無形，無對、無示、無說，一相所謂無相。如是等諸法一相。 ^lun-018-214

云何觀種種相？ ^lun-018-215

一切法攝入二法中，所謂名、色，色、無色，可見、不可見，有對、無對，有漏、無漏，有為、無為等二──百二法門，如〈千難品〉[^135]中說。 ^lun-018-216

復次，有二法：忍辱、柔和。 ^lun-018-217

又二法：親敬、供養。 ^lun-018-218

二施：財施、法施。 ^lun-018-219

二力：慧分別力、修道力。 ^lun-018-220

二具足：戒具足、正見具足。 ^lun-018-221

二相：質直相、柔軟相。 ^lun-018-222

二法：定、智。 ^lun-018-223

二法：明、解脫[^136]。 ^lun-018-224

二法：世間法、第一義法。 ^lun-018-225

二法：念、巧慧。 ^lun-018-226

二諦：世諦、第一義諦。 ^lun-018-227

二解脫：待時解脫、不壞心解脫。 ^lun-018-228

二種涅槃：有餘涅槃、無餘涅槃。 ^lun-018-229

二究竟：事究竟、願究竟。 ^lun-018-230

二見：知見、斷見。 ^lun-018-231

二具足：義具足、語具足。 ^lun-018-232

二法：少欲、知足。 ^lun-018-233

\`482\`二法：易養、易滿。[^137] ^lun-018-234

二法：法、隨法行。 ^lun-018-235

二智：盡智、無生智。 ^lun-018-236

如是等分別[^138]無量二法門。 ^lun-018-237

復次，知三道：見道、修道、無學道。 ^lun-018-238

三性：斷性、離性、滅性。 ^lun-018-239

三修：戒修、定修、慧修。 ^lun-018-240

三菩提：佛菩提、辟支迦佛菩提、聲聞菩提（更不復學，智滿足之名也[^139]）。 ^lun-018-241

三乘：佛乘、辟支迦佛乘、聲聞乘。 ^lun-018-242

三歸依：佛、法、僧。 ^lun-018-243

三（195b）住：梵住、天住、聖住。 ^lun-018-244

三增上：自增上、他增上、法增上。 ^lun-018-245

諸佛三不護：身業不護、口業不護、意業不護。 ^lun-018-246

三福處：布施、持戒、善心。 ^lun-018-247

三器杖：聞器杖、離欲器杖、慧器杖。 ^lun-018-248

三輪：變化輪、示他心輪、教化輪。 ^lun-018-249

三解脫門：空解脫門、無相解脫門、無作解脫門。 ^lun-018-250

如是等無量三法門。 ^lun-018-251

復知四法：四念處、四正懃、四如意足[^140]、四聖諦、四聖種[^141]、四沙門果、四知[^142]、四信[^143]、四道[^144]、四攝法[^145]、四依[^146]、四通達善根[^147]、四道[^148]、四天人輪[^149]、四堅法\`483\`[^150]、四無所畏[^151]、四無量心。如是等無量四法門。 ^lun-018-252

復知五無學眾[^152]、五出性[^153]、五解脫處[^154]、五根、五力、五大施[^155]、五智[^156]、五阿那含[^157]、五淨居天處[^158]、五治道[^159]、五智三昧[^160]、五聖分支三昧[^161]、五如法語道[^162]。如\`484\`是等無量五法門。 ^lun-018-253

復知六捨法[^163]、六愛敬法[^164]、六神通、六種阿羅漢[^165]、六地見諦道[^166]、六隨順念[^167]、六三昧[^168]、六定、六波羅蜜。如是等無量六法門。 ^lun-018-254

復知七覺意[^169]、七財[^170]、七依止[^171]、七想定[^172]、七妙法[^173]、七知[^174]、七善人去處[^175]、七淨、七財福、七非財福、七助定法。如是等無量七法門。 ^lun-018-255

復知八聖道分、八背捨[^176]、八勝處[^177]、八大人念[^178]、八種精進[^179]、八丈夫[^180]、八阿羅漢力。如是等無量八法門。 ^lun-018-256

復知九次第定[^181]、九名色等減[^182]（從名色[^183]至生死為九[^184]）[^185]、九無漏智（得盡智故除等智也）[^186]、九無漏地（六禪、三無色）[^187]、九地思惟道。如是等無量九法門。 ^lun-018-257

復知十無學法[^188]、十想[^189]、十智[^190]、十一切入[^191]、十善大地[^192]、佛十力[^193]。如是等無\`486\`量十法門。 ^lun-018-258

復知十一助聖道法[^194]，復知十二因緣法，復知十三出法、十四變化心[^195]、十五心見諦道、十六安那般那行[^196]、十六[^197]聖行[^198]、十[^199]八不共法[^200]、十九離地，思惟道中一百\`487\`六十二道能（195c）破煩惱賊[^201]，一百七十八沙門果[^202]──八十九有為果、八十九無為果。 ^lun-018-259

如是等種種無量異相法，生、滅、增、減，得、失、垢、淨，悉能知之。 ^lun-018-260

菩薩摩訶薩知是諸法已，能令諸法入自性空，而於諸法無所著，過聲聞、辟支佛地，入菩薩位中；入菩薩位中已，以大悲憐愍故，以方便力分別諸法種種名字，度眾生令得三乘。[^203]譬如工巧之人，以藥力故，能令銀變為金，金變為銀。 ^lun-018-261

答難：法性真空，云何分別種種名字難（印順法師，《大智度論筆記》〔C011〕p.202） ^lun-018-262

問曰：若諸法性真空，云何分別諸法種種名字？何以不但說真空性？ ^lun-018-263

答曰：菩薩摩訶薩不說空是可得可著；若可得可著，不應說諸法種種異相。不可得空者，無所罣礙[^204]；若有罣礙，是為可得，非不可得空。若菩薩摩訶薩知不可得空，還能分別諸法，憐愍度脫眾生，是為般若波羅蜜力。[^205] ^lun-018-264

取要言之，諸法實相是般若波羅蜜。 ^lun-018-265

問曰：一切世俗經書，及九十六種出家經中，皆說有諸法實相；又聲聞法三藏中，亦有諸法實相，何以不名為般若波羅蜜？[^206]而此經中諸法實相，獨名般若波羅蜜？ ^lun-018-266

答曰： ^lun-018-267

世俗經書中，為安國全家、身命壽樂故非實。 ^lun-018-268

外道出家墮邪見法中，心愛著故，是亦非實。 ^lun-018-269

聲聞法中雖有四諦，以無常、苦、空、無我觀諸法實相，以智慧不具足不利，不能為一切眾生，不為得佛法故，雖有實智慧，不名般若波羅蜜。[^207]如說：「佛入出諸三昧，舍利弗等乃至[^208]不聞其名，何況能知！」[^209]何以故？諸阿羅漢、辟支佛初發心時，無大願，無大慈大悲，不求一切諸功德，不供養一切三世十方（196a）佛，不審諦求知諸法實相；但欲求脫老、病、死苦故[^210]。[^211] ^lun-018-270

諸菩薩從初發心，弘大誓願，有大慈悲，求一切諸功德，供養一切三世十方諸佛，有大利智，求諸法實相。除種種諸觀，所謂淨觀、不淨觀，常觀、無常觀，樂觀、苦觀，空觀、實觀，我觀、無我觀。捨如是等妄見心力諸觀，但觀外緣中實相，非淨、非不淨，非常、非非常，非樂、非苦，非空、非實，非我、非無我。如是等諸觀，不著不得；世俗法故，非第一義[^212]。周遍清淨，不破不壞，諸聖人行處，是名般若波羅蜜。[^213] ^lun-018-271

問曰：已知般若體相是無相無得法[^214]，行者云何能得是法？ ^lun-018-272

答曰： ^lun-018-273

佛以方便說法，行者如所說行則得。譬如絕崖嶮道，假梯能上；又如深水，因船得渡。初發心菩薩，若從佛聞，若從弟子聞，若於經中聞[^215]，一切法畢竟空，無有決定性可取可著，第一實法，滅諸戲論。 ^lun-018-274

涅槃相是最安隱，我欲度脫一切眾生，云何獨取涅槃？我今福德、智慧、神通力未具足故，不能引導眾生，當具足是諸因緣，行布施等五波羅蜜：[^216] ^lun-018-275

財施因緣故得大富，法施因緣故得大智慧；能以此二施，引導貧窮眾生，令入三乘道。 ^lun-018-276

以持戒因緣故，生人天尊貴，自脫三惡道，亦令眾生免三惡道。 ^lun-018-277

以忍辱因緣故，障瞋恚毒，得身色端政，威德第一，見者歡喜，敬信心伏，況復說法！ ^lun-018-278

以精進因緣故，能破今世後世福德、道法懈怠，得金剛身、不動心；以是身、心，破凡夫憍慢，令得涅槃。 ^lun-018-279

以禪定因緣故，破散亂心，離五欲罪樂，能為眾生說離欲法。禪是般若波（196b）羅蜜依止處，依是禪，般若波羅蜜自然而生。如經中說：「比丘一心專定，能觀諸法實相。」[^217] ^lun-018-280

復次，知欲界中多以慳、貪罪業，閉諸善門；行檀波羅蜜時，破是二事，開諸善門。 ^lun-018-281

欲令常開故，行十善道尸羅波羅蜜。 ^lun-018-282

未得禪定、智慧，未離欲故，破尸羅波羅蜜，以是故行忍辱。 ^lun-018-283

知上三事能開福門。 ^lun-018-284

又知是福德果報無常，天人中[^218]受樂，還復墮苦；厭是無常福德故，求實相般若波羅\`490\`蜜。是云何當得？必以一心，乃當可得。如貫龍王寶珠，一心觀察，能不觸龍，則得[^219]價直閻浮提。 ^lun-018-285

一心禪定，除却五欲、五蓋，欲得心樂，大用精進，是故次忍辱說精進波羅蜜。如經中說：「行者端身直坐，繫念在前，專精求定；正使肌骨枯朽，終不懈退。」是故精進修禪。 ^lun-018-286

若有財而施，不足為難；畏墮惡道，恐失好名，持戒、忍辱亦不為難。以是故，上三度中不說精進。今為般若波羅蜜實相，從心求定，是事難故，應須精進。 ^lun-018-287

如是行，能得般若波羅蜜。 ^lun-018-288

問曰：要行五波羅蜜，然後得般若波羅蜜？亦有行一、二波羅蜜，得般若波羅蜜[^220]耶？ ^lun-018-289

答曰： ^lun-018-290

諸波羅蜜有二種：一者、一波羅蜜中相應隨行，具諸波羅蜜；二者、隨時別行波羅蜜。 ^lun-018-291

多者受名。譬如四大共合，雖不相離，以多者為名[^222]。 ^lun-018-292

相應隨行者，一波羅蜜中具五波羅蜜，是不離五波羅蜜，得般若波羅蜜。[^223] ^lun-018-293

隨時得名者，或因一、因二[^224]得般若波羅蜜。[^225] ^lun-018-294

若人發阿耨多羅三藐三菩提心布施，是時求布施相，不一不異，非常非無常，非有非（196c）無等，如破[^226]布施中說。[^227]因布施實相，解一切法亦如是。是名因布施得般若波羅蜜。 ^lun-018-295

或有持戒，不惱眾生，心無有悔；若取相生著，則起諍競。是人雖先不瞋眾生，於法有憎愛心故而瞋眾生。是故若欲不惱眾生，當行諸法平等；若分別是罪是無罪，則非行尸羅波羅蜜。何以故？憎罪、愛不罪，心則自高，還墮惱眾生道中。是故菩薩觀罪者、不罪者，心無憎、愛。如是觀者，是為但行尸羅波羅蜜得般若波羅蜜。 ^lun-018-296

菩薩作是念：「若不得法忍，則不能常忍。一切眾生未有逼迫能忍，苦來切已則不能忍。譬如囚畏杖楚而就死苦。以是因緣故，當生法忍：無有打者、罵者，亦無受者，但從先世顛倒果報因緣故名為受。」是時不分別是忍事、忍法[^228]者，深入畢竟空故，是名法忍。[^229]得是法忍，常不復瞋惱眾生。法忍相應慧[^230]，是般若波羅蜜。 ^lun-018-297

精進常在一切善法中，能成就一切善法。若智慧籌量分別諸法，通達法性，是時精進助成智慧。又知精進實相，離身心，如實不動，如是精進能生般若波羅蜜。餘精進如幻、如夢，虛誑非實，是故不說。 ^lun-018-298

若深心攝念，能如實見諸法實相。諸法實相者，不可以見聞念知能得。何以故？六情、六塵，皆是虛誑因緣果報；是中所知所見，皆亦虛誑。[^231]是虛誑知，都不可信；所可信者，唯有諸佛於阿僧祇劫所得實相智慧。[^232]以是智慧，依禪定一心觀諸法實相，是名禪定中生般若波羅蜜。 ^lun-018-299

兼論：或離五度──從聽聞讀誦思惟籌量通達法相──得般若（方便（加行）智中生般若）[^233] ^lun-018-300

或有離五波羅蜜，但（197a）聞、讀誦、思惟、籌量通達諸法實相，是方便智中生般若波羅蜜。 ^lun-018-301

或從二，或三、四波羅蜜生般若波羅蜜。 ^lun-018-302

如聞說一諦而成道果，或聞二、三、四諦而得道果。有人於苦諦多惑故，為說苦諦而得道；餘三諦亦如是。或有都惑四諦故，為說四諦而得道。[^234] ^lun-018-303

如佛語比丘：「汝若能斷貪欲，我保汝得阿那含道。」[^235]若斷貪欲，當知恚、癡亦斷。六波羅蜜中亦如是，為破多慳貪故，說布施法，當知餘惡亦破。為破雜惡故，具為說六。是故或一一行、或合行，普為一切人故說六波羅蜜，非為一人。[^236] ^lun-018-304

復次，若菩薩不行一切法、不得一切法故，得般若波羅蜜。[^238]所以者何？\ ^lun-018-305

諸行皆虛妄不實，或近有過，或遠有過：如不善法近有過罪；善法久後變異時，著者能生憂苦，是遠有過罪。[^239] ^lun-018-306

譬如美食、惡食，俱有雜毒。食惡食即時不悅，食美食即時甘悅，久後俱奪命故，二不應食！善、惡諸行亦復如是。 ^lun-018-307

問曰：若爾者，佛何以說三行：梵行、天行、聖行？[^240] ^lun-018-308

答曰： ^lun-018-309

行無行故，名為聖行。何以故？一切聖行中，不離三解脫門故。 ^lun-018-310

梵行、天行中，因取眾生相故生，雖行時無過，後皆有失。又即今求實，皆是虛妄；若賢聖以無著心行此二行，則無咎。 ^lun-018-311

若能如是行無行法皆無所得，顛倒虛妄煩惱畢竟不生。如虛空清淨故，得諸法實相。以無所得為得，如無所得般若中說：「色等法非以空故空，從本已來常自空。色等法不[^242]以智慧不及故無所得，從本已來常自無所得。」[^243] ^lun-018-312

\`493\`是故不應問（197b）「行幾波羅蜜得般若波羅蜜[^244]」！諸佛憐愍眾生，隨俗故說行，非第一義。[^245] ^lun-018-313

問曰：若無所得、無所行，行者何以求之？ ^lun-018-314

答曰：無所得有二種： ^lun-018-315

一者、世間欲有所求，不如意，是無所得。 ^lun-018-316

二者、諸法實相中，受[^246]決定相不可得故名無所得，非無有福德智慧增益善根。[^247]如凡夫人，分別世間法故有所得；諸善功德亦如是，隨世間心故說有所得，諸佛心中則無所得。[^248] ^lun-018-317

是略說般若波羅蜜義，後當廣說。 ^lun-018-318

\`494\`慧日佛學班第3期 ^lun-018-319

《大智度論》卷18（補遺） ^lun-018-320

〈釋初品中般若波羅蜜〉 ^lun-018-321

釋厚觀（2007.12.29） ^lun-018-322

一、二法：明、解脫。（講義p.481） ^lun-018-323

1、《長阿含經》卷9（10）《十上經》：「云何二證法，謂明與解脫。」（大正1，53a19） ^lun-018-324

2、《大智度論》卷44：「明、解脫。明者，三明；解脫者，有為解脫、無為解脫。」（大正25，382a6-7） ^lun-018-325

二、二法：法、隨法行。（講義p.482） ^lun-018-326

《大毘婆沙論》卷181：「云何法？答：寂滅涅槃。云何隨法？答：八支聖道。云何法隨法行？答：若於此中隨義而行，所謂為求涅槃故，修習八支聖道故名法隨法行。能安住此，名法隨法行者。」（大正27，910c12-16） ^lun-018-327

三、二智：盡智、無生智。（講義p.482） ^lun-018-328

《阿毘達磨集異門足論》卷3：「盡智云何？答：謂如實知：我已知苦、我已斷集、我已證滅、我已修道，此所從生智見明覺解慧光觀，是名盡智。無生智云何？答：謂如實知：我已知苦，不復當知；我已斷集，不復當斷；我已證滅，不復當證；我已修道，不復當修；此所從生智見明覺解慧光觀，是名無生智。」（大正26，376a18-24） ^lun-018-329

四、三住：梵住、天住、聖住。（講義p.482） ^lun-018-330

《大智度論》卷3：「三種住：天住、梵住、聖住。六種欲天住法，是為天住。梵天等乃至非有想非無想天住法，是名梵住。諸佛、辟支佛、阿羅漢住法，是名聖住。於是三住法中，住聖住法；憐愍眾生故，住王舍城。 ^lun-018-331

復次，布施、持戒、善心三事，故名天住。慈、悲、喜、捨四無量心，故名梵住。空、無相、無作，是三三昧名聖住。聖住法，佛於中住。」（大正25，75c18-76a3） ^lun-018-332

五、諸佛三不護：身業不護、口業不護、意業不護。（講義p.482） ^lun-018-333

《阿毘達磨集異門足論》卷4〈4 ^lun-018-334

三法品〉：「三不護者，謂諸如來三業無失，可有隱藏，恐他覺知，故名不護。何等為三？一者、如來所有身業清淨現行無不清淨，現行身業恐他覺知須有藏護；二者、如來所有語業清淨現行無不清淨，現行語業恐他覺知須有藏護；三者、如來所有意業清淨現行無不清淨，現行意業恐他覺知須有藏護。」（大正26，381c19-25） ^lun-018-335

六、三輪（三神足、三示導、三神變）：變化輪、示他心輪、教化輪。（講義p.482） ^lun-018-336

《長阿含經》卷16（24經）《堅固經》：「有三神足，云何為三？一曰神足，二曰觀察他心，三曰教誡。」（大正1，101c8-9） ^lun-018-337

七、五出性（五出要界）。（講義p.483） ^lun-018-338

《長阿含經》卷8（9經）《眾集經》：「復有五法，謂五出要界。一者、比丘於欲不\`495\`樂、不動。亦不親近，但念出要，樂於遠離，親近不怠，其心調柔，出要離欲，彼所因欲起諸漏纏亦盡捨滅而得解脫，是為欲出要。瞋恚出要、嫉妬出要、色出要、身見出要，亦復如是。」（大正1，51b27-c3） ^lun-018-339

八、七淨：戒淨、心淨、見淨、疑葢淨、道非道知見淨、道跡知見淨、道跡斷智淨。（講義p.484） ^lun-018-340

《中阿含經》卷2（9經）《七車經》：「賢者！但以戒淨故得心淨，以心淨故得見淨，以見淨故得疑蓋淨，以疑葢淨故得道非道知見淨，以道非道知見淨故得道跡知見淨，以道跡知見淨故得道跡斷智淨，以道跡斷智淨故，世尊沙門瞿曇施設無餘涅槃也。」（大正1，430c28-431a4） ^lun-018-341

九、八大人念。（講義p.485） ^lun-018-342

《長阿含經》卷9（10經）《十上經》：「云何八生法？謂八大人覺。道當少欲，多欲非道；道當知足，無厭非道；道當閑靜，樂眾非道；道當自守，戱笑非道；道當精進，懈怠非道；道當專念，多忘非道；道當定意，亂意非道；道當智慧，愚癡非道。」（大正1，55c21-26） ^lun-018-343

十、八丈夫。（講義p.485） ^lun-018-344

《雜阿含經》卷33（925經）（大正2，235b22-c26）： ^lun-018-345

如是我聞：一時，佛住王舍城迦蘭陀竹園。爾時、世尊告諸比丘：「世間良馬，有八種德成就者，隨人所欲，取道多少。何等為八？生於良馬鄉，是名良馬第一之德。復次，體性溫良，不驚恐人，是名良馬第二之德。復次、良馬不擇飲食，是名良馬第三之德。復次、良馬厭惡不淨，擇地而臥，是名良馬第四之德。復次、良馬諸情態，速為調馬者現，馬師調習，速捨其態，是名良馬第五之德。復次、良馬安於駕乘，不顧餘馬，隨其輕重，能盡其力，是名良馬第六之德。復次、良馬常隨正路，不隨非道，是名良馬第七之德。復次、良馬若病、若老，勉力駕乘，不厭不倦，是名良馬第八之德。 ^lun-018-346

如是丈夫，於正法律八德成就，當知是賢士夫。何等為八？ ^lun-018-347

謂賢士夫，住於正戒，波羅提木叉律儀，威儀、行處具足，見微細罪能生怖畏，受持學戒，是名丈夫於正法律第一之德。 ^lun-018-348

復次、丈夫性自賢善，善調、善住，不惱、不怖諸梵行者，是名丈夫第二之德。 ^lun-018-349

復次、丈夫次行乞食，隨其所得，若麤、若細，其心平等，不嫌、不著，是名丈夫第三之德。 ^lun-018-350

復次、丈夫心生厭離，於身惡業，口、意惡業，惡不善法，及諸煩惱，重受諸有，熾然苦報，於未來世生老病死、憂悲惱苦，增其厭離。是名丈夫第四之德。 ^lun-018-351

復次、丈夫若有沙門過，諂曲不實，速告大師及善知識。大師說法，則時除斷，是名丈夫第五之德。 ^lun-018-352

復次、丈夫學心具足，作如是念：設使餘人學以不學，我悉當學，是名丈夫第六之德。 ^lun-018-353

復次、丈夫行八正道，不行非道，是名丈夫第七之德。 ^lun-018-354

\`496\`復次、丈夫乃至盡壽精勤方便，不厭不倦，是名丈夫第八之德。 ^lun-018-355

如是丈夫八德成就，隨其行地，能速昇進。」佛說此經已，諸比丘聞佛所說，歡喜奉行。 ^lun-018-356

十一、八阿羅漢力（講義p.485） ^lun-018-357

（一）《雜阿含經》卷26（694經）（大正2，188b21-27）： ^lun-018-358

佛告舍利弗：「漏盡比丘有八力。何等為八？謂^（1）^漏盡比丘心順趣於離，流注於離，浚輸於離；順趣於出，流注於出，浚輸於出；順趣涅槃，流注涅槃，浚輸涅槃。^（2）^若見五欲，猶見火坑；如是見已，於欲念、欲受、欲著，心不永住。^（3）^修四念處，^（4）^四正斷，^（5）^四如意足，^（6）^五根，五力，^（7）^七覺分，^（8）^八聖道分」。 ^lun-018-359

（二）《瑜伽師地論》卷98：「諸阿羅漢成就八力，^（1）^如實領受貪、瞋、癡等永盡無餘，不造諸惡，修習諸善。謂心趣向遠離、出離、般涅槃故，厭背後有；厭背因緣，不造惡業。^（2）^又見諸欲，猶如一分熱炭火故，厭背諸欲；厭背因緣，不造惡業。由此二力，不造諸惡，不造惡故，復由六門修習諸善，謂^（3）^念住、^（4）^正斷、^（5）^神足、^（6）^根力、^（7）^覺支、^（8）^道支。」（大正30，864a12-19） ^lun-018-360

（三）釋遁倫集撰，《瑜伽論記》卷24：「達師云：成就八力者，不造惡業中有二力：一、厭背後有故不造，二、厭背諸欲故不造也。修善中有六力，謂道品七位，根、力二門合為一，故有六也。今解：正斷、神足合為一，故為六也。」（大正42，861c24-28） ^lun-018-361

十二、九無漏智（得盡智故除等智也）：1、法智，2、比智，3、他心智，4、苦智，5、集智，6、滅智，7、道智，8、盡智，9、無生智。（講義p.485） ^lun-018-362

十三、十五心見諦道：1、苦法忍、2、苦法智，3、苦類忍、4、苦類智；5、集法忍、6、集法智，7、集類忍、8、集類智；9、滅法忍、10、滅法智，11滅類忍、12、滅類智；13、道法忍、14、道法智，15、道類忍。〔第16心苦類智屬於修道所攝〕（講義p.486） ^lun-018-363

---

[^1]: 第二十九卷第十八＝第二十三十八【石】，〔第二十九〕－【元】【明】。（大正25，190d，n.5）

[^2]: 參見Lamotte（1949, p.1058,
n.2）：pāramitā（波羅蜜）此一語詞係來自形容詞parama，其意僅單純指「最勝」、「最上」、「至高」。語源學所說「pāram
ita」（去彼岸者）或「pāra-mita」（到達彼岸者），均純屬想像。關於此一語詞之語源學說明，見《俱舍論》卷18（大正29，95b26-27），《大乘阿毘達磨雜集論》卷11（大正31，747c21）。

※有關pāramitā（波羅蜜）之語義，參見三枝充惪〈概說ボサシ、ハラミツ〉，收於《講座大乘佛教1》《大乘佛教とは何か》，pp.140-146。（春秋社，昭和56年12月1日）

[^3]: 波羅蜜。佛慧是波羅蜜，因中說果，菩薩慧亦名波羅蜜。（印順法師，《大智度論筆記》〔C022〕p.223）

[^4]: 參見Lamotte（1949, p.1058,
n.3）：關於一切種智，參見《大智度論》卷11（大正25，137c-138a）。

[^5]: ┌ 佛　慧：實是波羅蜜──佛心變名一切種智......已度彼岸故。

般若波羅蜜 ┴ 菩薩慧：因得果名 菩薩名般若波羅蜜......行慧求度故。

（印順法師，《大智度論筆記》〔A029〕p.55）

[^6]: 實相：即是般若。（印順法師，《大智度論筆記》〔C003〕p.185）

慧眼淨能得實相，實相即是般若。（印順法師，《大智度論筆記》〔C031〕p.234）

[^7]: 參見釋厚觀、郭忠生合編，〈《大智度論》之本文相互索引〉，《正觀》（6），p.37：《大智度論》卷28（大正25，267a5），卷46（391b19-28），卷51（423c7-17），卷53（437c21-24），卷73（572b27-c），卷79（618a25-619b）。

[^8]: 燃燈喻，參見釋厚觀、郭忠生合編，〈《大智度論》之本文相互索引〉，《正觀》（6），p.37：《大智度論》卷79（大正25，618c2-9），卷84（651a），卷85（656a11-18），卷97（736c7-9），卷6（106c11-12）。

[^9]: 實＝是【宋】【元】【明】【宮】，〔實〕－【石】。（大正25，190d，n.9）

[^10]: 實相：不可破壞，常住不異，無能作者。（印順法師，《大智度論筆記》〔C003〕p.185）

[^11]: 「觀一切法非常非無常，......亦不作是觀」，《放光般若經》卷5有一段類似的文句，但《放光般若經》是須菩提答舍利弗，而非佛語須菩提。參見《放光般若經》卷5：「舍利弗！所問何等為觀行般若波羅蜜？菩薩亦不觀五陰有常、無常，亦不觀五陰苦、樂，亦不觀五陰有我、非我，亦不空、亦非不空，亦不相、亦非不相，亦不願、亦非不願，亦不滅、亦非不滅，亦不寂、亦非不寂，亦不作是觀，至六波羅蜜，從內外空至有無空，及佛十八法亦復如是；諸三昧門、陀隣尼門，至薩云若，乃至滅、不滅，亦不作有常、無常觀。舍利弗！行般若波羅蜜菩薩當作是觀。」（大正8，36a12-20）

「觀諸法非常非無常」等，參見釋厚觀、郭忠生合編，〈《大智度論》之本文相互索引〉，《正觀》（6），p.37-38：

《大品般若經》卷1〈3 習相應品〉（大正8，223c20-224a4），卷2〈7
三假品〉（大正8，231a21-b2），卷3〈9
集散品〉（大正8，235b14-26），卷3〈10
行相品〉（大正8，237b13-28），卷4〈11
幻人無作品〉（大正8，240a19-b26），卷7〈26
無生品〉（大正8，270c6-17），卷7〈27
天主品〉（大正8，274b26-c1），卷12〈43
無作實相品〉（大正8，308b18-c4），卷20〈67
無盡品〉（大正8，364c14-23），卷21〈69
方便品〉（大正8，370c1-4）；Pañcaviṃśati（梵本《二萬五千頌般若經》）（DUTT），p.257。

[^12]: 般若：實法，不顛倒，想觀除，言語滅。（印順法師，《大智度論筆記》〔C004〕p.187）

實相：捨一切觀，滅一切言，離諸心行，本不生滅，如涅槃相。（印順法師，《大智度論筆記》〔C003〕p.185）

[^13]: 參見Lamotte（1949, p.1060,
n.2）：有多部《般若經》均以「讚般若波羅蜜偈」作為其序文：Pañcaviṃśati（梵本《二萬五千頌般若經》）,
ed. N. DUTT, pp.1-3; Aṣṭasāhasrikā（梵本《八千頌般若經》）, ed. R.
MITRA, Biblotheca Indica, pp.1-3（同見R.MITRA, Sanskrit buddhist
Literature of Nepal, pp.190-192）;
Suvikrāntavikrāmi（《善勇猛般若經》）, ed. T.
MATSUMOTO（松本德明），Die P.P.Literatur, Stuttgart, 1932,
appendice,
pp.1-3.但是此一「讚般若波羅蜜偈」僅見諸此等「般若經」之梵文寫本，在漢譯本及與此相當部分之西藏譯本，均沒有看到。

[^14]: 般若：無量罪除，心淨第一，能見般若。（印順法師，《大智度論筆記》〔A039〕p.74）

[^15]: 虛空：無所染著，無戲無文字。（印順法師，《大智度論筆記》〔C005〕p.189）

[^16]: 佛、般若、涅槃不二。（如法觀則一）（印順法師，《大智度論筆記》〔C022〕p.223）

[^17]: 般若：能生諸佛，是諸佛母。

能生諸佛菩薩，是眾生祖母。
（印順法師，《大智度論筆記》〔C004〕p.187）

[^18]: 見與不見俱縳俱脫。（印順法師，《大智度論筆記》〔C004〕p.187）

[^19]: 般若如幻化，見而不可見。（印順法師，《大智度論筆記》〔A039〕p.75）

[^20]: 大小道果皆出般若。（印順法師，《大智度論筆記》〔C004〕p.187）

[^21]: 二諦：世俗假名說無所說。（印順法師，《大智度論筆記》〔C006〕p.191）

[^22]: 般若：實慧如大火聚，不可觸捉。（印順法師，《大智度論筆記》〔C004〕p.187）

[^23]: 取與不取。一切不取，不取不取＝是名不取。

取於不取＝是即名取。 （印順法師，《大智度論筆記》〔C022〕p.223）

[^24]: 般若：無壞相，過言語，無所依。（印順法師，《大智度論筆記》〔C004〕p.187，〔D003〕p.242）

[^25]: 般若名大。能到智慧大海彼岸故，能生佛等四種大人故，能與眾生涅槃大果故。（印順法師，《大智度論筆記》〔C022〕p.223）

[^26]: 秦＝此【明】。（大正25，191d，n.5）

[^27]: 般若：能生四大人。（印順法師，《大智度論筆記》〔C004〕p.187）

[^28]: 六度。五度離般若，但與世間果。（印順法師，《大智度論筆記》〔D005〕p.245）

[^29]: 般若：攝聲聞辟支佛智慧盡。（印順法師，《大智度論筆記》〔C004〕p.187）

[^30]: ┌ 學：八忍、八智、九無礙中金剛三昧慧。

三學慧 ┤ 無學：第九解脫智------盡、無生智。

└ 非學非無學：乾慧地、不淨、安那般那、欲界繫四念處、四加行。

（印順法師，《大智度論筆記》〔A028〕p.54）

[^31]: 《大智度論》卷75：「乾慧地有二種：一者、聲聞，二者、菩薩。聲聞人獨為涅槃故，勤、精進、持戒、心清淨堪任受道，或習觀佛三昧、或不淨觀、或行慈悲、無常等觀，分別集諸善法、捨不善法，雖有智慧，不得禪定水則不能得道，故名乾慧地；於菩薩則初發心乃至未得順忍。性地者，聲聞人從煖法乃至世間第一法；於菩薩得順忍，愛著諸法實相，亦不生邪見，得禪定水。」（大正25，585c28-586a8）

[^32]: 清朝：清晨。三國魏阮籍《詠懷》之七八："清朝飲醴泉，日夕棲山崗。"（《漢語大詞典》（五），p.1319）

[^33]: 國王覩無常成因緣覺。（印順法師，《大智度論筆記》〔I014〕p.431）

國王見華樹毀成辟支佛。（印順法師，《大智度論筆記》〔H025〕p.418）

[^34]: ┌ 因緣覺

辟支佛有二 ┴ 獨　覺 ┬ 本是學人，七生滿已，出無佛世，名小辟支迦

└ 百劫作功德，少具相好 ──── 名大辟支迦

（印順法師，《大智度論筆記》〔A006〕p.11）

辟支佛：因緣覺、獨覺---獨覺又二。

有相（多三十二，少一），能於深法總別相入。

小辟支或不如舍利弗等。 （印順法師，《大智度論筆記》〔D032〕p.281）

[^35]: 參見Lamotte（1949, p.1069,
n.1）：依佛典之記載，辟支佛（獨覺）並有二種：部行獨覺、麟角獨覺。

部行獨覺：是古代的聲聞眾，他們於佛陀在世而正法住世時，已經證得須陀洹或斯陀含，而於無佛在世、正法不行之時，自悟得阿羅漢。參見《俱舍論》卷12（大正29，64a）

麟角獨覺：則是在百劫中，自修正覺之加行道，而其證悟勿須求諸佛陀之教法，即可獨自證悟。他們僅求本身之解脫，而不救度教化眾生。參見《俱舍論》卷12（大正29，64b），卷23（大正29，120c）

[^36]: 大辟支佛亦＝二【石】，〔大辟支佛亦〕－【宮】，（二）＋大【宋】【元】【明】。（大正25，191d，n.14）

[^37]: 一＝二【宋】【元】【宮】，〔一〕－【石】。（大正25，191d，n.16）

[^38]: 十＋（相或）【宋】【元】【明】【宮】。（大正25，191d，n.18）

[^39]: 《中阿含經》卷30《福田經》：「云何九無學人？^（1）^思法，^（2）^昇進法，^（3）^不動法，^（4）^退法，^（5）^不退法，^（6）^護法護則不退、不護則退，^（7）^實住法，^（8）^慧解脫，^（9）^俱解脫，是謂九無學人。」（大正1，616a17-19）

[^40]: 三種智慧：聲聞智慧、辟支佛智慧、佛道智慧。

[^41]: 參見Lamotte（1949, p.1070,
n.1）：此一概念在前《大智度論》卷2（大正25，66b）已有詳細說明。

[^42]: 攢＝抨【元】【明】，＝鑽【宮】，＝杵【石】。（大正25，191d，n.20）

攢（ㄘㄨㄢˊ）：1.簇聚，聚集。攢（ㄗㄢˇ）：1.積聚，積蓄。（《漢語大詞典》（六），p.984）

抨（ㄆㄥ）：4.攪拌擊搗。北魏賈思勰《齊民要術‧養羊》："抨酥法：以夾榆木碗為杷子抨酥......旦起，瀉酪著甕中炙，直至日西南角，起手抨之，令杷子常至甕底。"（《漢語大詞典》（六），p.449）

[^43]: 尿＝糞【宋】【元】【明】【宮】【石】。（大正25，191d，n.22）

[^44]: ┌ 一、戒定慧俱不真實。

外道不如佛法 ┴ 二、五戒隨緣得開許。
（印順法師，《大智度論筆記》〔A028〕p.54）

[^45]: 破我。我若壞如牛皮墮無常，不壞如虛空墮常，皆無罪福。（印順法師，《大智度論筆記》〔D001〕p.237）

[^46]: 外道禪之失：我心逐禪故，多愛見慢故。（印順法師，《大智度論筆記》〔A057〕p.97）

[^47]: 外道空：觀空而取空相，空法不知我空。（印順法師，《大智度論筆記》〔C022〕p.223）

[^48]: 想＝相【宋】【宮】。（大正25，191d，n.25）

[^49]: 無想定：心雖暫滅，定力強令心滅，非智慧力，於此生涅槃想。（印順法師，《大智度論筆記》〔A057〕p.97）

[^50]: 悟＝寤【元】【明】。（大正25，191d，n.26）

寤（ㄨˋ）：1.醒，睡醒，蘇醒。2.醒悟，覺醒。（《漢語大詞典》（三），p.1603）

[^51]: 四＝三【宋】【元】【明】【宮】【石】。（大正25，192d，n.1）

[^52]: 非非定：有細想，識依三眾住。（印順法師，《大智度論筆記》〔A057〕p.97）

[^53]: 參見Lamotte（1949, p.1072,
n.2）：四眾：亦即指四無色蘊：受、想、行、識。

[^54]: 屬因緣，無常，苦，空，無我──應捨。（印順法師，《大智度論筆記》〔C031〕p.234）

[^55]: 尺蠖（ㄏㄨㄛˋ）：蛾的幼蟲，體柔軟細長，屈伸而行。因常用為先屈後伸之喻。（《漢語大詞典》（四），p.9）

[^56]: 外道離欲得禪：依上離下，不離有頂。（印順法師，《大智度論筆記》〔A057〕p.97）

[^57]: 參見Lamotte（1949, p.1073,
n.2）：外道所修持之有漏道，並無法超越非有想非無想處以證得滅受想定及涅槃。參見《大智度論》卷31（大正25，186c-187a）

[^58]: 身為牛＝牛為身【宋】【元】【明】【宮】【石】。（大正25，192d，n.3）

[^59]: 渧＝滴【宋】【元】【明】【宮】。（大正25，192d，n.6）

[^60]: 婦＝妻【宋】【元】【明】【宮】。（大正25，192d，n.7）

[^61]: ┌ 或說有或說無 ┐

│ 或說常或說無常 ├ 無智人謂為乖諍

佛隨眾生種種說 ┤ 或說苦或說樂 │

│ 或說我或說無我 ├ 智者知皆是實

└ 或說行諸善法或說無作 ┘

（印順法師，《大智度論筆記》〔A016〕p.30）

[^62]: 參見印順法師，《印度佛教思想史》，pp.137-139；《空之探究》，pp.94-101；《大智度論之作者及其翻譯》，pp.4-86。

[^63]: 蜫勒門：有隨相門，有對治門。

心心數法同相同緣。三十七品實一，觀待安立。

四念處治四倒。說愛、說瞋、說無明。見、慢、疑，無明所攝。一切結使皆入三毒。（印順法師，《大智度論筆記》〔A044〕p.82）另參見印順法師，《說一切有部為主的論書與論師之研究》，pp.16-18。

[^64]: 參見Lamotte（1949, p.1074,
n.2）：這位是指《藏論》之作者摩訶迦旃延，並不是《發智論》之作者迦旃衍尼子。

[^65]: 參見《增壹阿含經》卷1（大正2，551a13-14）。

[^66]: 是＝先【宮】。（大正25，192d，n.12）

[^67]: 參見Lamotte（1949, p.1076,
n.1）：此一頌文可說是佛教之基本信條：法由因而生，在《大智度論》卷11（大正25，136c4）已經提及。《五分律》卷16：「我師所說，法從緣生，亦從緣滅，一切諸法，空無有主。」（大正22，110b17-19）

參見Vinaya, I, p.39："ye dhammā hetuppabhavā, tesaṃ hetuṃ
tathāgato āha; tesañca yo nirodho, evaṃvādī
mahāsamaṇo"ti.（從因所生的諸法，它們的因，如來已說；它們的滅〔如來也已說〕，大沙門有如是的教說。）另參見Samanta-pāsādikā（《善見律》）,
V, p.975。

[^68]: 參見《大集法門經》卷上：「四顛倒是佛所說，謂：無常謂常，是故生起想顛倒、心顛倒、見顛倒；以苦謂樂，是故生起想、心、見倒；無我謂我，是故生起想、心、見倒；不淨謂淨，是故生起想、心、見倒。如是等名為四顛倒。」（大正1，229c20-24）

[^69]: 《大智度論》卷19：「是八正道有三分：三種為戒分，三種為定分，二種為慧分。」（大正25，203a23-24）

戒分：正語、正業、正命；定分：正精進、正念、正定；慧分：正見、正思惟。

[^70]: 《阿毘達磨品類足論》卷1：「隨眠有七種，謂欲貪隨眠、瞋隨眠、有貪隨眠、慢隨眠、無明隨眠、見隨眠、疑隨眠。欲貪隨眠有五種，謂欲界繫見苦、集、滅、道、修所斷貪。......有貪隨眠有十種，謂色界繫五、無色界繫五。色界繫五者，謂色界繫見苦、集、滅、道、修所斷貪。無色界繫五亦爾。」（大正26，693b28-c5）

[^71]: 〔十〕－【宮】【明】。（大正25，192d，n.13）

[^72]: 《大正藏》原文雖作「十五種瞋是瞋恚毒」，但【宮】【明】本作「五種瞋是瞋恚毒」。因為色界與無色界無瞋，故從內容看來，似以「五種瞋是瞋恚毒」為佳。參見：《阿毘達磨品類足論》卷1：「瞋隨眠有五種，謂見苦、集、滅、道、修所斷瞋。」（大正26，693c2-3）

[^73]: 《阿毘達磨品類足論》卷1：「無明隨眠有十五種，謂欲界繫五、色界繫五、無色界繫五。欲界繫五者，謂欲界繫見苦、集、滅、道、修所斷無明，色、無色界繫各五亦爾。」（大正26，693c8-11）

[^74]: 結＝諸【宋】【元】【明】【宮】【石】。（大正25，192d，n.14）

[^75]: ┌ 佛自說諸法名義。

阿毘曇有二 ┴ 佛說諸法名，後弟子解其義。
（印順法師，《大智度論筆記》〔A029〕p.56）

[^76]: 現存《阿含經》未見「世第一法」之語詞。

參見《阿毘達磨大毘婆沙論》卷2所引契經：「《契經》中佛世尊說：若有一類於諸行中不能如理思惟，能起世第一法，無有是處；若不能起世第一法，能入正性離生，無有是處；若不能入正性離生，能得預流、一來、不還、阿羅漢果，無有是處；若有一類於諸行中能如理思惟，起世第一法，斯有是處。」（大正27，5b11-17）

[^77]: 空門，參見印順法師，《空之探究》，pp.92-101。

[^78]: 參見《中阿含經》卷11《頻鞞娑邏王迎佛經》（大正1，498a-b），《頻婆娑羅王經》（大正1，826a-c）。

[^79]: 參見Lamotte（1949, p.1079,
n.2）：參見《中阿含經》卷11（62經）《頻鞞娑邏王迎佛經》：「愚癡凡夫不有所聞，見我是我而著於我，但無我，無我所；空我，空我所。法生則生，法滅則滅，皆由因緣合會生苦。若無因緣，諸苦便滅。眾生因緣會相續，則生諸法。」（大正1，498b10-14）

[^80]: 印順法師，《空之探究》，pp.98-99：

說法空的聲聞學派，引了《大空經》、《梵網經》、《義品》三經，並說「處處聲聞經中說諸法空」。《大智度論》在說「一切法空」後，又簡略的引述了聲聞藏的六（或七）經，如《大智度論》卷31（大正25，295b-c）說。（詳見印順法師，《空之探究》，pp.92-101）。

[^81]: 參見《雜阿含經》卷14（297經）（大正2，84c11-85a10）。

[^82]: 印順法師，《空之探究》，p.84：

《大空經》所說，是否定「老死（等）是我」、「老死屬我」的邪見，與「命即是身」、「命異身異」的二邊邪見相同，而說十二緣起的中道正見。命即是身──我即老死（以身為我）。命異身異──老死屬我（以身為我所）。命是一般信仰的生命自體，也就是我的別名。身是身體（肉體），這裡引申為生死流轉（十二支，也可約五陰，六處說）的身心綜合體。

[^83]: 愛受＝受愛【宋】【元】【明】【宮】【石】。（大正25，192d，n.19）

[^84]: 參見印順法師，《空之探究》，pp.93-97。

[^85]: 參見Lamotte（1949, p.1081, n.1）：參見Dīgha（巴利《長部》） I,
pp.22-24；《長阿含經》卷14（21經）《梵動經》（大正1，89c19-94a12）。關於「十四無記法」之說明，參見《大智度論》卷2（大正25，74c）。

[^86]: 念佛三昧：平時念佛，雖失念命終，必至善處。（印順法師，《大智度論筆記》〔C002〕p.182）

[^87]: 佛慰摩訶男死必生善處。（印順法師，《大智度論筆記》〔H025〕p.418）

摩訶男王問佛後生事。（印順法師，《大智度論筆記》〔I014〕p.431）

參見《雜阿含經》卷33（930經）（大正2，237b22-c8），《別譯雜阿含經》卷8（155經）（大正2，432b14-27）。

[^88]: 無常：處處說無常，處處亦說不滅，法若生滅無常，云何言功德熏心。（印順法師，《大智度論筆記》〔D018〕p.262）

[^89]: 《大智度論》卷1：「有四種悉檀：一者、世界悉檀，二者、各各為人悉檀，三者、對治悉檀，四者、第一義悉檀。」（大正25，59b18-20）

┌ 破常顛倒───說無常

┌ 對治悉檀 ┴ 破不信後世──說行業百千萬世不失

佛法 ┴ 第一義悉檀──實相非常非無常
（印順法師，《大智度論筆記》〔A016〕p.30）

[^90]: 無常：破常故說無常，非第一義（邪見）。（印順法師，《大智度論筆記》〔D018〕p.262）

《大智度論》卷1：「著常顛倒眾生，不知諸法相似相續有。如是人觀無常，是對治悉檀，非第一義。何以故？一切諸法自性空故。如說偈言：無常見有常，是名為顛倒，空中無無常，何處見有常？」（大正25，60b13-18）

[^91]: 實相非常非無常。（印順法師，《大智度論筆記》〔C003〕p.184）

[^92]: 論力與佛論。（印順法師，《大智度論筆記》〔H025〕p.418）

參見Lamotte（1949, p.1084,
n.1）：此處所提及之論力梵志應該就是巴利文獻所稱之遊行者外道波須羅（Pasūra）（cf.
Suttanipāta（巴利《經集》）v. 824-v. 834; Suttanipāta
Comm.（巴利《經集》注釋書） II,
p.538以下）。......佛陀即是在此一場合宣說《波須羅經》（Pasūrasutta），而其偈頌被編入《經集》（Suttanipāta）之〈義品〉（Aṭṭhaka）。

另參見印順法師，《空之探究》，pp.97-98，《佛說義足經》卷上（大正4，179c-180a）。

[^93]: 梨＝利【宋】【元】【明】【宮】【石】。（大正25，193d，n.5）

梨昌：Licchavi。《一切經音義》：「隨耶利（或云墮舍利，或云墮舍種，或言栗唱，或言離昌，或作離車，或作𤝽車，或作梨昌，皆梵言訛轉也。正言栗呫婆，此云仙族、王種。呫音昌葉反，經論中或作「離車」或作「律車」，同一也）。」（大正54，357c15-16）

[^94]: 雇：1.買勞動力。5.給價，付報酬。（《漢語大詞典》（十一），p.833）

[^95]: 各＝名【宋】【元】【明】【宮】。（大正25，193d，n.8）

[^96]: 參見Lamotte（1949, p.1089,
n.1）：關於《義品》，即是所謂之Arthavarga。在此之前，《大智度論》已經兩次引用此一古老之典籍，第一次引稱《眾義經》（卷1（大正25，60c-61a）），第二次則稱《阿他婆耆經》（卷1（大正25，63c-64a））。此處所引之五首詩頌相當於巴利《義品》之《婆須羅經》（Pasūrasutta）之十首詩頌（Suttanipāta（巴利《經集》）v.824-v.834）。

[^97]: 參見Lamotte（1949, p.1089,
n.2）：參較Suttanipāta（巴利《經集》）, v.
824：「他們說：『只有這個是清淨』；而他們認其他的教法都沒有清淨。他們認為是好而信受之教法，大多依附於單一之真理。」

[^98]: 參見Lamotte（1949, p.1089, n.3）：Suttanipāta（巴利《經集》）v.
825：「他們喜好爭辯，強迫大眾，指摘某某愚蠢；他們進行論辯，攻擊他人，期望受到讚賞且表現善於言說。」

[^99]: 墮＝墜【宋】【元】【明】【宮】。（大正25，193d，n.9）

[^100]: 參見Lamotte（1949, p.1089,
n.4）：Suttanipāta（巴利《經集》）v.827a,c; 829a,c;
830c,d：「其主張被認為是低劣之人感到苦惱，憂傷失敗。另一方面，受大眾讚揚之人則呈現歡顏，且洋洋得意。看到這些，你們不要再諍論了，因為有智之人說：清淨並不在（諍論）那裡。」

[^101]: 印順法師，《空之探究》，p.98：「〈義品〉的成立很早，《雜阿含經》（「弟子記說」）已經解說到了（卷20（大正2，144b-c））。從《大智度論》與《瑜伽論》的引用，可見〈義品〉對大乘法性空寂離言的思想，是有重要影響的。上文所引的五偈，是論力（《義足經》作勇辭，勇辭是論力的異譯。《經集》〈義品〉作波須羅）梵志舉外道的種種見，想與佛論諍誰是究竟的。佛告訴他：人都是愛著自己的見解，以自己的見解為真理，自是非他的互相論諍，結果是勝利者長憍慢心，失敗者心生憂惱。這意味著：真理是不能在思辨論諍中得來的，引向法性離言空寂的自證。」

[^102]: 空：法自性空，不以智慧故空。（印順法師，《大智度論筆記》〔C014〕p.209）

大乘法空：法性自空，不以智慧方便故空。（印順法師，《大智度論筆記》〔D015〕p.259）

[^103]: 自＋（相）【宋】【宮】【石】。（大正25，193d，n.13）

[^104]: 參見釋厚觀、郭忠生合編，〈《大智度論》之本文相互索引〉，《正觀》（6），p.39：

（1）《大品般若經》卷3〈9 集散品〉（大正8，235a），卷16〈54
大如品〉（大正8，337b4-5），卷21〈70 三慧品〉（大正8，373c3-10）。

（2）《放光般若經》卷2〈11 本無品〉（大正8，14b），卷12〈55
歎深品〉（大正8，85b2），卷16〈70 漚惒品〉（大正8，112c4-8）。

（3）《Pañcaviṃśati》（梵本《二萬五千頌般若經》）（DUTT），p.257。

[^105]: 〔真空〕－【宋】【元】【明】【宮】【石】。（大正25，193d，n.11）

[^106]: 大乘法空：諸法真空不破不壞。（印順法師，《大智度論筆記》〔D015〕p.259）

[^107]: 見＋（人）【宋】【元】【明】【宮】。（大正25，193d，n.13）

[^108]: 畢竟空：無決定相可取，第一實法滅諸戲論涅槃相。

是真空＝＝ 愛多者，喜生著，以無常苦義示之，名無作解脫門

見多者，虛妄分別諸法生邪見，直為說畢竟空

（印順法師，《大智度論筆記》〔C006〕p.192）

[^109]: 愛＝受【石】。（大正25，194d，n.1）

[^110]: 須陀（śveta），《一切經音義》卷43：「須陀食，或云修陀，此天食也。修陀，此譯云白也；《隨相論》云：須陀，此云善陀，此言貞實也。」（大正54，597b16）

《翻譯名義集》卷7：「修陀，此譯云白，或云須陀，此天食也。」（大正54，1174b22）

[^111]: 參見《大智度論》卷31（大正25，287c-288a），卷94（大正25，720c）。

[^112]: 〔貴〕－【宋】【元】【明】【宮】【石】。（大正25，194d，n.6）

[^113]: 田夫啞鹽譬。（印順法師，《大智度論筆記》〔I014〕p.431）

參見Lamotte（1949, p.1094,
n.1）：關於此一譬喻，參見《百喻經》卷1（大正4，543a）。

[^114]: 不行功德而欲得空是為邪見。（印順法師，《大智度論筆記》〔D015〕p.259）

[^115]: 知佛法義不相違，皆無有罣礙，是般若力。（印順法師，《大智度論筆記》〔A039〕p.75）

[^116]: 蜫勒門：偏執墮有無中。（印順法師，《大智度論筆記》〔A044〕p.82）

印順法師，《印度佛教思想史》，p.138：

阿毘曇分別法的自相、共相，因而引起一一法實有自性的執見，所以墮在有中。空門說法空，如方廣道人那樣，就是墮在空無中。蜫勒是大迦旃延所造的論，依真諦的《部執異論疏》說：大眾部分出的分別說（玄奘譯作「說假」）部，是大迦旃延弟子：『此是佛假名說，此是佛真實說；此是真諦，此是俗諦。』分別的說實說假，說真說俗，很可能墮入有無中的。

[^117]: 知一相，能知種種相。（印順法師，《大智度論筆記》〔C004〕p.188）

[^118]: ┌ 初學種種別，後皆同一。───┐

一道、種種道 ┴ 雖一道無二，導眾生故分別說。┴ 一相、種種相

（印順法師，《大智度論筆記》〔A009〕p.16。參見《大智度論》卷27（大正25，258b）

[^119]: ┌─┬ 有 \-\-\-\-\--因是有，諸法有心生（言無即是有）

│　└ 無
\-\-\-\-\--此（牛）無彼（羊）故，法若即有，羊應是牛，法若異，

│ 有則無

├── 一 \-\-\-\-\--因一一心生，積眾一假名多

菩薩觀一切法一相 ┼─┬ 有因\-\-\-\-\--諸法皆有所因

│　└ 無因\-\-\-\-\--因若有因則無窮，無窮則無因；因若無因，此因亦非因

├─┬ 有相\-\-\-\-\--法法有相，如地堅等

│　└ 無相\-\-\-\-\--緣合而生，無自性故

└── 不合、不散，無色、無形、無對、無示、無說，一相，所謂無相

（印順法師，《大智度論筆記》〔A030〕p.57）

[^120]: （一）＋相【元】【明】。（大正25，194d，n.7）

[^121]: 〔法〕－【宋】【元】【明】【宮】【石】。（大正25，194d，n.9）

[^122]: 〔等〕－【宋】【元】【明】【宮】【石】。（大正25，194d，n.10）

[^123]: 參見稍前之文（大正25，194b7）。

[^124]: ┌ 一法是地，餘三應非

┌ 甲、破四塵和合為地 ┴ 四法云何為一

│ 乙、破四塵合時生地 ──能所既異，應有異根異識知地

破四大 ┤ ┌ 若所造但可見色，香味觸應非地

│ │ 若能造是堅相，水月等中應無堅可得

│ ┌ 難能所不同 ┴ 風及風種應分別，地及地種應無異

└ 丙、破毘曇假實四大 ┤ ┌ 都熱應捨自相

│ ┌ 三大隨一大┴ 不熱應不名火

└ 難四大不離 ┴ 細不可知應是無

（印順法師，《大智度論筆記》〔A031〕p.58）

[^125]: 色蘊：色、香、味、觸和合名地。（印順法師，《大智度論筆記》〔D001〕p.236）

參見Lamotte（1949, p.1097,
n.6）：在世俗之用法，「地」──此應與「地界」加以區別──是指顏色（顯色）與外形（形色）〔《俱舍論》卷1（大正29，3b），地謂顯形色）〕；然而一切可見色之中，色與香、味、觸不是可分離的〔《俱舍論》卷1（大正29，18c）〕。

[^126]: 參見Lamotte（1949, p.1098,
n.1）：異論者此處所提出的辯解是（說一切有部）毘婆沙師之理論。依其理論，所謂之「地界」（此處譯為「地種」）與一般世俗所稱之「地」，二者是有所不同的。在作為大種時，「地界」同時兼指是特性（自性），即堅性，以及依賴「地界」所成立之物質，即大種所造色。而在一般之用法，「地」之一字是指顯色（顏色）及形色（外形）。但是大種無法單獨的存在；四大種在一切物質客體上展現其業用：持（dhṛti）、攝（saṃgraha）、熟（pakti）及長（vyūhana）。〔《俱舍論》卷1（大正29，3b），《俱舍論》卷4（大正29，18c）〕

另一方面，由大種所任持之所造色，則與香、味、觸三者相依互存，不可分離。從而物質的最小構成物──微聚（saṃghātāṇu，極微之聚合）最少有八種實體：四大種及四所造色：色、香、味、觸〔《俱舍論》卷4（大正29，18b24-25）〕。《大智度論》此處即在批評此種理論。

[^127]: 則＝相【宋】【元】【明】【宮】。（大正25，194d，n.12）

[^128]: 色蘊。水月等色中無堅相。（印順法師，《大智度論筆記》〔D001〕p.236）

[^129]: 參見Lamotte（1949, p.1099, n.1）：依《俱舍論》卷1〈1
分別界品〉（大正29，3b）之說明，風界是以「動」為性之法；而世間所稱「風」是指「風界」，或是指顯色及形色；而事實則說「黑風」、「團色」等等。

[^130]: 參見Lamotte（1949, p.1099,
n.2）：例如地種是堅性，仍存在於水，因為水支撐船等等。

[^131]: 〔可〕－【宋】【元】【明】【宮】【石】。（大正25，195d，n.1）

[^132]: 〔相〕－【宋】【元】【明】【宮】。（大正25，195d，n.2）

[^133]: ┌ 若有相，則非無相

無相 ┴
若無相，不應作難　　（印順法師，《大智度論筆記》〔A030〕p.57）

[^134]: 參見Lamotte（1949, p.1100,
n.1）：無相無相三昧是以無相三昧之非擇滅無為為所緣境界，參見《俱舍論》卷28〈8
分別定品〉（大正29，150a）。

[^135]: 參見印順法師，《說一切有部為主的論書與論師之研究》，pp.152-154：

〈辯千問品〉：依古阿毘達磨，《法蘊論》的論題，而作諸門分別，這是不消多說的。然對〈千問〉的意義，還值得考慮。奘譯《品類論》卷10〈辯千問品〉（大正26，733a）說：「學處淨果行聖種，正斷神足念住諦，靜慮無量無色定，覺分根處蘊界經。......經謂頌中前九後九，及各總為一，合有二十經。依一一經，為前五十問。」《眾事分阿毘曇論》，雖分列前九後九──十八經，但沒有總經；就是《品類論》，也是沒有的。所以，奘譯本想依二十經，各五十問，合成千問，以解說〈千問品〉的名義，與實際是不相符合的。考《大智度論》卷18（大正25，195a）說：「一切法攝入二法中，所謂名、色，色、無色，可見、不可見，有對、無對，有漏、無漏，有為、無為等，二百二法門，如千難品說」。又《論》卷27（大正25，259b-c）說：「一切法，所謂色、無色法，可見、不可見，有對、無對，有漏、無漏......如是等無量二法門攝一切法，如阿毘曇攝法品中說。」〈千難品〉，是〈千問品〉的異譯。所說的「二百二法門」，應讀為「二，百二法門」；就是二數的法門，有百零二門。這與〈辯攝等品〉（就是〈攝法品〉）的百零三門，《法集論》的百門，雖次第與內容有出入，但數目是非常接近的。據龍樹所見的，〈千問品〉與〈攝法品〉，是一樣的。這在銅鍱部：《法集論》是二數的百法門；《分別論》的「問分」（論門分別），也還是二數的百法門。《舍利弗阿毘曇論》「非問分」〈界品〉，凡六十二門；「問分」的分別，雖減省為三十四門，大致也還是相同的。但與此相當的〈辯攝等品〉，〈辯千問品〉，論門的距離很大。依龍樹所見，〈千問品〉的論門分別，是與〈辯攝等品〉一致的。千問，只是形容論門問答的眾多而已。或者對論門重新整理，大概是五十問吧（確數是很難計算的）！這才以二十經，總成千問，這不是說一切有部〈千問品〉的原型。總之，《法集論》的論母與〈概說品〉，《舍利弗阿毘曇論》「非問分」〈界品〉，與〈辯攝等品〉相當。《分別論》的「問分」，《舍利弗阿毘曇論》「問分」，與〈辯千問品〉相當。這都是承受古型的阿毘達磨，而成為某一部派的新論書。

[^136]: 說＝脫【宮】。（大正25，195d，n.4）《大正藏》原作「說」，今依【宮】作「脫」。

《長阿含經》卷9（10經）《十上經》：「云何二證法，謂明與解脫。」（大正1，53a19）

[^137]: 《阿毘達磨大毘婆沙論》卷42：「云何易滿？答：諸不重食、不重噉、不多食、不多噉、不大食、不大噉，少便能濟，是謂易滿。不重食等，名雖有異，而體無別，皆為顯示易滿義故。云何易養？答：諸不饕、不極饕，不餮、不極餮，不耽、不極耽，不嗜、不極嗜，不好咀嚼，不好嘗啜，不選擇而食，不選擇而噉，趣得便濟，是謂易養。諸不饕等，名雖有異而體無別，皆為顯示易養義故。」（大正27，215c29-216a7）

[^138]: 〔分別〕－【宋】【元】【明】【宮】【石】。（大正25，195d，n.6）

[^139]: 〔更不......也〕十字－【石】。（大正25，195d，n.9）

[^140]: 《阿毘達磨大毘婆沙論》卷141：「四神足者：一、欲三摩地斷行成就神足，二、勤三摩地斷行成就神足，三、心三摩地斷行成就神足，四、觀三摩地斷行成就神足。問云：何名神？云何名足？有作是說：三摩地名神，欲等四名足，由四法所攝受令三摩地轉故。」（大正27，725a28-b3）

[^141]: 《眾事分阿毘曇論》卷4：「四聖種：謂隨乞得衣知足聖種，謂隨乞得食知足聖種，謂隨得眠臥具等知足聖種，謂樂閑靜樂修聖種。」（大正26，645a28-b2）

[^142]: 《長阿含經》卷8（9經）《眾集經》：「謂四知：可受知受、可行知行、可樂知樂、可捨知捨。」（大正1，51a25-26）

[^143]: 《成實論》卷6：「如四信中，於佛等生淨心。」（大正32，288a19）

《大乘義章》卷11：「大乘所說多同毘曇，又說四信為不壞淨。」（大正44，683a7-8）

四信：信佛、信法、信僧、信聖戒。

[^144]: 《長阿含經》卷8（9經）《眾集經》：「四道：苦遲得、苦速得、樂遲得、樂速得。」（大正1，51a12-13）

[^145]: 《大集法門經》卷1：「四攝法是佛所說：謂布施、愛語、利行、同事。」（大正1，229b28-29）

[^146]: 《大寶積經》卷52：「菩薩摩訶薩，修行般若波羅蜜多故，於四依趣善能具足。何等為四？所謂依趣於義，不依趣文；依趣於智，不依趣識；依趣於了義經，不依趣不了義經；依趣於法，不依趣數取趣者。」（大正11，303b24-28）

[^147]: 四善根：煖、頂、忍、世第一法。

[^148]: 《阿毘達磨大毘婆沙論》卷29：「復次，若有行相加行、無間、解脫、勝進四道可得。」（大正27，150b26-27）

[^149]: 參見《成實論》卷2〈16
四法品〉：「經中說天人四輪能增善法：一、住善處，二、依善人，三、自發正願，四、宿殖善根。」（大正32，250b19-21）

[^150]: 《成實論》卷2：「有四堅法：說堅、定堅、見堅、解脫堅。說堅者，若說一切有為皆無常、苦、一切無我寂滅泥洹，是名說堅，是聞慧滿；因此得定，名思慧滿；因此定故觀有為法無常苦等能得正見，名修慧滿；三慧得果，名解脫堅。」（大正32，250b26-c2）

[^151]: 四無所畏：1、說一切智無所畏（諸法現等覺無畏），2、說漏盡無所畏，3、說障道無所畏，4、說盡苦道無所畏。（參見《大智度論》卷25（大正25，241b24-246a22））

[^152]: 《大智度論》卷27：「五無學眾道：無學戒眾道乃至無學解脫知見眾道。」（大正25，258a25-27）

[^153]: 《成實論》卷16：「得欲界淨善能斷不善，如說五出性，若聖弟子或念五欲不生喜樂，心不通暢，如燒筋羽，若念出法心則通暢。」（大正32，368a17-19）

五出要界：欲出要，瞋恚出要，嫉妬出要，色出要，身見出要。參見《長阿含經》卷8（9經）《眾集經》（大正1，51b27-c3）。

[^154]: 《成實論》卷14：「五解脫處：一者、若佛及尊勝比丘為之說法，隨其所聞，則能通達語言義趣，以通達故心生歡喜，歡喜則身猗，身猗則受樂，受樂則心攝，是初解脫處，行者住此解脫處，故憶念堅強，心則攝定，諸漏盡皆滅必得泥洹。二者、善諷誦經。三者、為他說法。四者、獨處思量諸法。五者、善取定相。」（大正32，355a2-8）

[^155]: 《增壹阿含經》卷20：「何者是五大施？目連報言：^（1）^一者、不得殺生，此名為大施。長者！當盡形壽修行之。^（2）^二者、不盜名為大施。當盡形壽修行。^（3）^不婬、^（4）^不妄語、^（5）^不飲酒。當盡形壽而修行之。」（大正2，648a15-19）

[^156]: 《阿毘曇毘婆沙論》卷16：「五智者：法智、比智、道智、盡智、無生智。」（大正28，121b28）

[^157]: 《阿毘達磨大毘婆沙論》卷174：「有五不還：謂中般涅槃、生般涅槃、有行般涅槃、無行般涅槃、上流往色究竟。」（大正27，873c12-13）

[^158]: 五淨居天：1、無煩天，2、無熱天，3、善見天，4、善現天，5、色究竟天。

[^159]: 〔道〕－【宮】【石】。（大正25，195d，n.12）五治道：待考。

[^160]: 《長阿含經》卷9（10經）《十上經》：「云何五生法？謂賢聖五智定：一者、修三昧現樂後樂，生內外智；二者、賢聖無愛，生內外智；三者、諸佛賢聖之所修行，生內外智；四者猗寂滅相，獨而無侶，而生內外智；五者、於三昧一心入、一心起，生內外智。」（大正1，53c23-28）

《瑜伽師地論》卷12（大正30，339a24-b12）。

《成實論》卷12：「問曰：經中說聖五智三昧，何者是耶？答曰：佛自說，行者作是念：我此三昧聖清淨，是名初智；此三昧非凡夫所近，是智者所讚，是第二智；此三昧寂滅，妙離故得，是第三智；此三昧現在樂，後得樂報，是第四智；此三昧我一心入一心出，是第五智。

^（1）^佛示定中亦有智慧，非但繫心。行者修習定時若生煩惱，於中生智除此煩惱，欲令三昧為聖清淨，是名初智。^（2）^聖清淨者，謂非凡夫所近，是智者所讚；非凡夫者，謂諸聖人以得智故不名凡夫，此智能破假名，是第二智。^（3）^薄諸煩惱貪等煩惱滅，故名寂滅，寂滅故妙，離諸煩惱故得名為離，得此皆是離欲道，是第三智。^（4）^隨證煩惱斷，得安隱寂滅，離熱樂故名現樂後樂，現樂名離煩惱樂，後樂謂泥洹樂，是第四智。^（5）^行者常行無相心，故常一心出入，是第五智。」（大正32，337c29-338a17）

[^161]: 《成實論》卷12：「經中說五聖枝三昧：謂喜、樂、清淨心、明相、觀相；喜是初禪、二禪喜相同故名為一枝，第三禪以離喜樂別為一枝，第四禪中清淨心名第三枝，依此三枝能生明相、觀相，是明相與觀相為因，能壞裂五陰。觀五陰空故名觀相，能至泥洹故名為聖。」（大正32，337c24-29）

《瑜伽師地論》卷12（大正30，339b13-c29）。

[^162]: 《十誦律》卷49：「有五如法語：實非不實、時非不時、善非不善、慈非不慈、益非不益。」（大正23，360b24-26）

[^163]: 《大集法門經》卷2：「復次，六捨行是佛所說，謂見色行是色捨處、聞聲行是聲捨處、齅香行是香捨處、了味行是味捨處、覺觸行是觸捨處、知法行是法捨處。」（大正1，231c15-18）

[^164]: （1）《長阿含經》卷9（10經）《十上經》：「云何六增法？謂六敬法：敬佛、敬法、敬僧、法戒、敬定、敬父母。」（大正1，54a24-26）

（2）《薩婆多部毘尼摩得勒伽》卷7：「復有六愛敬，謂身業慈、口業慈、意業慈、賢聖共戒、賢聖同見、如法所得衣鉢之餘施同梵行。」（大正23，609b13-15）

[^165]: 《阿毘曇毘婆沙論》卷35：「六種阿羅漢：謂退法、憶法、護法、等住、能進、不動。」（大正28，261a19-20）

[^166]: 《阿毘達磨大毘婆沙論》卷4：「如是見道，為欲對治見所斷惑，安布六地：一未至定乃至第六第四靜慮。」（大正27，19b3-4）

[^167]: 《阿毘達磨集異門足論》：「六隨念者，云何為六？答：一、佛隨念，二、法隨念，三、僧隨念，四、戒隨念，五、捨隨念，六、天隨念。」（大正26，433a2-3）

[^168]: 《成實論》卷12：「問曰：經中說六三昧：^（1）^有一相修為一相，^（2）^有一相修為種種相，^（3）^有一相修為一相、種種相，^（4-6）^種種相修亦如是。何者是耶？答曰：一相者應是禪定，禪定於一緣中一心行故，種種相應是知見，知諸法種種性故，於五陰等諸法中方便故。問曰：云何一相修為一相？答曰：若人因定還能生定者是；一相修為種種相者，若人因定能生知見者是。一相修為一相、種種相者，若人因定能生禪定及五陰方便者是。種種相修亦如是。」（大正32，338a20-29）

[^169]: 《長阿含經》卷8（10經）《十上經》：「復有七法，謂七覺意：念覺意、法覺意、精進覺意、喜覺意、猗覺意、定覺意、護覺意。」（大正1，52b7-9）

[^170]: 《長阿含經》卷9（10經）《十上經》：「七財：信財、戒財、慙財、愧財、聞財、施財、慧財為七財。」（大正1，54b15-16）

[^171]: 《成實論》卷12：「有七依，依初禪得漏盡，乃至依無所有處得漏盡。依名因此七處得聖智慧，如說攝心能生實智。」（大正32，338c18-20）

[^172]: 《成實論》卷12：「七想定即七依也。」（大正32，339a9）

[^173]: 《阿毘達磨集異門足論》卷17：「七妙法者，云何為七？答：一、信，二、慚，三、愧，四、精進，五、念，六、定，七、慧。」（大正26，437a7-8）

[^174]: 《長阿含經》卷9（10經）《十上經》：「云何七知法？謂七勤：勤於戒行、勤滅貪欲、勤破邪見、勤於多聞、勤於精進、勤於正念、勤於禪定。」（大正1，54c6-9）

《七知經》卷1：「有七法道弟子，現世安隱和悅多行，精進法觀令習得盡。何謂七法？一、知法，二、知義，三，知時，四、知節，五、自知，六、知眾，七、知人。」（大正1，810a7-10）

[^175]: 參見《中阿含經》卷2（6經）《善人往經》（大正1，427a13-c22），《阿毘達磨大毘婆沙論》卷175（大正27，877c-879c）。

七善人去處，又稱為七善士趣，為生般、有行般、無行般、速般、非速般、經久般、上流般涅槃等七種不還果之聖者。

[^176]: 《大智度論》卷21：「八背捨者，內有色外亦觀色是初背捨，內無色外觀色是第二背捨，淨背捨身作證第三背捨，四無色定及滅受想定是五，合為八背捨。背是淨潔五欲，離是著心，故名背捨。」（大正25，215a7-11）詳見《大智度論》卷21（大正25，215a11-216a3）。

[^177]: 八勝處：1、內有色想觀外色少勝處，2、內有色想觀外色多勝處，3、內無色想觀外色少勝處，4、內無色想觀外色多勝處，5、青勝處，6、黃勝處，7、赤勝處，8、白勝處。

詳見《大智度論》卷21（大正25，216a3-c22）。

[^178]: 《長阿含經》卷下《十報法經》：「合有八大人念，何等為八？一為念道法少欲者，非多欲者；二為道法足者，不足者無有道法。三為道法受行者，不受行者無有道法。四為道法精進者，不精進者無有道法。五為道法守意者，不守意者無有道法。六為道法定意者，不定意者無有道法。七為道法智慧者，不智慧者無有道法。八為道法無有家樂、無有家不樂共居，有家樂、共居無有道法------是為八大人念。」（大正1，238b3-12）

[^179]: 《長阿含經》卷9（10經）《十上經》：「云何八精進？比丘入村乞食，不得食還，即作是念：^（1）^我身體輕便，少於睡眠，宜可精進坐禪、經行、未得者得、未獲者獲、未證者證。於是，比丘即便精進，是為初精進比丘。^（2）^乞食得足，便作是念：我今入村，乞食飽滿，氣力充足......比丘即尋精進。^（3）^精進比丘設有執事，便作是念：我向執事，廢我行道。今宜精進坐禪、經行......比丘即尋精進。^（4）^精進比丘設欲執事，便作是念：明當執事，廢我行道......比丘即便精進。^（5）^精進比丘設有行來，便作是念：我朝行來，廢我行道......比丘即尋精進。^（6）^精進比丘設欲行來，便作是念：我明當行，......比丘即便精進。^（7）^精進比丘設遇患時，便作是念：我得重病或能命終，今宜精進......。^（8）^精進比丘患得小差（瘥），復作是念：我病初差，或更增動，廢我行道。......比丘即便精進坐禪、經行──是為八。」（大正1，55b9-c5）

[^180]: 八丈夫，參見《雜阿含經》卷33（925經）（大正2，235b22-c26）。〔參見講義p.495（補遺）〕

[^181]: 《舍利弗阿毘曇論》卷15：「何謂九次第定？如比丘離欲惡不善法、有覺有觀、離生喜樂，成就初禪行，乃至離非想非非想處、成就滅受想定，是名九次第定。」（大正28，643b5-8）

[^182]: 減＝滅【宋】【元】【明】【宮】。（大正25，195d，n.14）

[^183]: 〔色〕－【宋】【元】【明】【宮】。（大正25，195d，n.16）

[^184]: 九＋（也）【宋】【元】【明】【宮】。（大正25，195d，n.17）

[^185]: 〔從名......九〕八字－【石】。（大正25，195d，n.15）

^（1）^名色、^（2）^六入處、^（3）^觸、^（4）^受、^（5）^愛、^（6）^取、^（7）^有、^（8）^生、^（9）^老死。

[^186]: （得盡...也）八字－【宋】【元】【明】【宮】【石】。（大正25，195d，n.18）

[^187]: 〔六禪三無色〕－【宋】【元】【明】【宮】【石】。（大正25，195d，n.19）。

九無漏地：能引發無漏慧的九種定地：1、未到地定，2、初禪，3、中間禪，4、二禪，5、三禪，6、四禪，7、空無邊處定，8、識無邊處定，9、無所有處定。

[^188]: 《阿毘達磨大毘婆沙論》卷94：「云何十無學支？謂無學正見乃至正定，及無學正解脫、正智。」（大正27，486a29-b1）

[^189]: 《大般若波羅蜜多經》卷3：「十想：謂無常想、苦想、無我想、不淨想、死想、一切世間不可樂想、厭食想、斷想、離想、滅想。」（大正5，12a21-23）

[^190]: 《大智度論》卷2：「十智：法智、比智、世智、他心智、苦智、集智、滅智、道智、盡智、無生智。」（大正25，70b1-3）

[^191]: 《眾事分阿毘曇論》卷4：「十一切入：謂地一切入，一相生上下諸方，無二無量，是名初一切入處。水、火、風入，青、黃、赤、白、空一切入處，識一切入處，一相生上下諸方，無二無量。是名十一切入處。」（大正26，646
b8-11）

[^192]: 《大乘義章》卷13：「十善大地：所謂無貪、無瞋、慚、愧、信、猗、不放逸、不害、精進、捨。」（大正44，725a22-23）

[^193]: 十力：1、處非處智力，2、業異熟智力，3、靜慮、解脫、等持、等至智力，4、根勝劣智力，5、種種勝解智力，6、種種界智力，7、遍趣行智力，8、宿住隨念智力，9、死生智力，10、漏盡智力。（參見《大智度論》卷24（大正25，235c-241b））

參見《阿毘達磨俱舍論》卷27（大正29，140b9-17）。

[^194]: 《阿毘達磨俱舍論》卷25：「論曰：此覺分名雖三十七，實事唯十，即慧、勤等，謂^（1）^四念住、慧根、慧力、擇法覺支正見以慧為體。^（2）^四正斷、精進根、精進力、精進覺支、正精進以勤為體。^（3）^四神足、定根、定力、定覺支、正定以定為體。^（4）^信根、信力以信為體。^（5）^念根、念力、念覺支、正念以念為體。^（6）^喜覺支以喜為體。^（7）^捨覺支以行捨為體。^（8）^輕安覺支以輕安為體。^（9）^正語、正業、正命以戒為體。^（10）^正思惟以尋為體，如是覺分實事唯十，即是信等五根力上，更加喜、捨、輕安、戒、尋。毘婆沙師說有十一：身業、語業不相雜故，戒分為二，餘九同前。」（大正29，132b9-23）

[^195]: 《大智度論》卷6：「十四變化心：^（1）^初禪二：欲界、初禪；^（2）^二禪三：欲界、初禪、二禪；^（3）^三禪四：欲界、初禪、二禪、三禪；^（4）^四禪五：欲界、初禪、二禪、三禪、四禪。」（大正25，105a11-14）

《阿毘達磨俱舍論》卷27：「神境通果能變化心力，能化生一切化事，此有十四，謂依根本四靜慮生有差別故，依初靜慮有二化心：一、欲界攝，二、初靜慮；第二靜慮有三化心：二種如前，加二靜慮；第三有四，第四有五，謂各自下。」（大正29，144a24-28）

[^196]: 《瑜伽師地論》卷27：「云何名為十六勝行？謂於念入息我今能學念於入息，於念出息我今能學念於出息^（1）^若長，^（2）^若短，^（3）^於覺了遍身入息......出息我今能學覺了遍身出息，^（4）^於息除身行入息......除身行出息，^（5）^於覺了喜入息......喜出息，^（6）^於覺了樂入息......樂出息，^（7）^於覺了心行入息......心行出息，^（8）^於息除心行入息......心行出息，^（9）^於覺了心入息......心出息，^（10）^於喜悅心入息......心出息，^（11）^於制持心入息......心出息，^（12）^於解脫心入息......心出息，^（13）^於無常隨觀入息......隨觀出息，^（14）^於斷隨觀入息......斷隨觀出息，^（15）^於離欲隨觀入息......離欲隨觀出息，^（16）^於滅隨觀入息......滅隨觀出息。」（大正30，432a28-b28）

[^197]: 《大正藏》原作「七」，今依【宮】【石】（大正25，195d，n.21）作「六」。

印順法師，《大智度論》（標點本）（二），p.706校勘：「七字應作六」。

[^198]: 《大智度論》卷11：「十六者：觀苦四種：無常、苦、空、無我；觀苦因四種：集、因、緣、生；觀苦盡四種：盡、滅、妙、出；觀道四種：道、正、行、跡。」（大正25，138a7-10）

《阿毘達磨俱舍論》卷23：「此煖善根分位長故，能具觀察四聖諦境，及能具修十六行相：觀苦聖諦修四行相：一、非常，二、苦，三、空，四、非我；觀集聖諦修四行相，一、因，二、集，三、生，四、緣；觀滅聖諦修四行相：一、滅，二、靜，三、妙，四、離；觀道聖諦修四行相：一、道，二、如，三、行，四、出。」（大正29，119b14-19）

[^199]: （十七行）＋十【宮】。（大正25，195d，n.22）

[^200]: 《摩訶般若波羅蜜經》卷5：「菩薩摩訶薩摩訶衍，所謂十八不共法。何等十八？一、諸佛身無失，二、口無失，三、念無失，四、無異相，五、無不定心，六、無不知已^※^捨心，七、欲無減，八、精進無減，九、念無減，十、慧無減，十一、解脫無減，十二、解脫知見無減，十三、一切身業隨智慧行，十四、一切口業隨智慧行，十五、一切意業隨智慧行，十六、智慧知見過去世無閡無障，十七、智慧知見未來世無閡無障，十八、智慧知見現在世無閡無障。」（大正8，255c24-256a5）

※案：《摩訶般若波羅蜜經》《大正藏》原作「己」，今依《大智度論》卷48〈19
四念處19〉作「已」（大正25，407c2）。

[^201]: 思惟道中一百六十二道：思惟道（修道）斷「九地修惑」（欲界修惑、色界四地修惑、四無色界的修惑共九地），每一地有九品（上上、上中、上下，中上、中中、中下、下上、下中、下下），每一品又分「無間道」與「解脫道」。如此，欲界乃至非想非非想處九地各有九無間道及九解脫道，合計一百六十二道。

[^202]: 《阿毘達磨大毘婆沙論》卷65：「沙門果是何義？答：所有聖道是沙門性，有為、無為及諸擇滅是此果，故名沙門果。問：若爾，此果不應唯四，謂見道中八忍品是沙門性，八智品是有為沙門果，八部法斷是無為沙門果[。]{.underline}離欲界染時九無間道是沙門性，九解脫道是有為沙門果，九品法斷是無為沙門果，如是乃至離非想非非想處染時應知亦爾，如是便有八十九有為沙門果、八十九無為沙門果。」（大正27，338a7-16）

※八十九有為沙門果：見道的八智品（苦法智、苦類智，集法智、集類智，滅法智、滅類智，道法智、道類智）及修道的八十一解脫道（欲界乃至非想非非想處九地各有九解脫道）。

※八十九無為沙門果：見道的八部法斷（苦法智所斷結乃至道類智所斷結）及修道的八十一法斷（離欲界染所斷九品結乃至離非想非非想處染所斷九品結）。

※《阿毘達磨大毘婆沙論》卷64：「有九部結：謂苦法智所斷結，乃至修所斷結。」（大正27，333a26）

[^203]: ┌ 先知諸法相

菩薩 ┴
次令入性空，無所著──過二地入菩薩位──以大悲方便力──分別法相，三乘度生。（印順法師，《大智度論筆記》〔A030〕p.57）

[^204]: 不可得空　非可得著，無所罣礙。（印順法師，《大智度論筆記》〔D015〕p.259）

[^205]: ┌ 可　得──有罣礙......不應說諸法異相。

空 ┴ 不可得──無罣礙......憐憫眾生，還能分別諸法。

（印順法師，《大智度論筆記》〔A007〕p.12）

知不可得空，還能分別度生是般若力。（印順法師，《大智度論筆記》〔A039〕p.75）

[^206]: 外小實相非般若。（印順法師，《大智度論筆記》〔C003〕p.185）

[^207]: 小乘得實相乎？雖有四諦以無常、苦、空、無我觀實相，雖有實慧不能求諸法實相。（印順法師，《大智度論筆記》〔D013〕p.256）

[^208]: 〔至〕－【宋】【元】【明】【宮】【石】。（大正25，195d，n.26）

[^209]: 佛出入三昧，舍利弗不知名。（印順法師，《大智度論筆記》〔H025〕p.418）

《大智度論》卷21：「如餘經中，佛告諸比丘：『佛入出諸定，舍利弗、目揵連尚不聞其名，何況能知！』」（大正25，220b1-3）

[^210]: 〔故〕－【宋】【元】【明】【宮】。（大正25，196d，n.1）

[^211]: 大小差別，大小觀實相不同。（印順法師，《大智度論筆記》〔D009〕p.251）

┌ 一、無大誓願

│ 二、無大慈悲

小乘不別實相 ─┬┤ 三、不求諸功德

││ 四、不供一切佛

│└ 五、不審求實相

└ 但求離苦解脫 （印順法師，《大智度論筆記》〔A016〕p.30）

[^212]: 義＝實義【宋】【元】【明】【宮】。（大正25，196d，n.2）

二諦：緣觀俱寂，世俗法故，非第一義。（印順法師，《大智度論筆記》〔C006〕p.191）

[^213]: 般若：緣觀俱寂，周遍清淨、不破不壞、聖人行處（世俗法故非第一義）。（印順法師，《大智度論筆記》〔C004〕p.187）

[^214]: 般若體相是無相無得法。（印順法師，《大智度論筆記》〔C004〕p.187）

[^215]: 菩薩發心聞法。三種：從佛聞，從佛弟子聞，從經典聞。（《大智度論筆記》〔D004〕p.244）

[^216]: 五度所遮、所得果，及與利生之關係。（印順法師，《大智度論筆記》〔D005〕p.245）

[^217]: 佛說一心能得實相。（印順法師，《大智度論筆記》〔I014〕p.431）

[^218]: 〔中〕－【宋】【元】【明】【宮】。（大正25，196d，n.7）

[^219]: 〔得〕－【宋】【元】【明】【宮】。（大正25，196d，n.8）

[^220]: 〔波羅蜜〕－【宋】【元】【明】【宮】【石】。（大正25，196d，n.10）

[^221]: 依相應隨行義，不離五度得般若；依隨時別行義，或一或二得般若；復有方便智生般若。（印順法師，《大智度論筆記》〔D005〕p.245）

[^222]: 《大智度論》卷18：「是四大各各不相離，地中有四種，水、火、風各有四種。但地中地多故，以地為名；水、火、風亦爾。」（大正25，194c23-25）

《阿毘達磨大毘婆沙論》卷127：「問：此四大種於一切時不相離耶？答：如是。」（大正27，663b19）

┌ 一中具足餘五，相應隨行（六度互攝行） ┐

波羅蜜二種 ┤ 從多為名 ∣

└
或一或二得般若，隨時別行（六度差別行）┴目的並生起般若（宗歸般若行）

（印順法師，《大智度論筆記》〔A007〕p.12）

[^223]: 一中具足餘五，相應隨行（六度互攝行）。（印順法師，《大智度論筆記》〔A007〕p.12）

[^224]: 一＝二【宋】【元】【明】【宮】【石】。（大正25，196d，n.11）

《大正藏》原作「一」，今依【宋】【元】【明】【宮】【石】作「二」。

[^225]: 或一或二得般若，隨時得名（六度差別行）。（印順法師，《大智度論筆記》〔A007〕p.12）

[^226]: 破＝彼【宋】【元】【明】【宮】。（大正25，196d，n.12）

[^227]: 布施得般若波羅蜜，參見釋厚觀、郭忠生合編，〈《大智度論》之本文相互索引〉《正觀》（6），p.39：《大智度論》卷12（大正25，152c8-153a）。

[^228]: 法＋（忍）【宋】【元】【明】【宮】【石】。（大正25，196d，n.15）

[^229]: 法忍：深入畢竟空，不分別忍事、忍法、忍者。（印順法師，《大智度論筆記》〔A050〕p.86）

[^230]: 般若：法忍相應慧是。（印順法師，《大智度論筆記》〔C004〕p.187）

[^231]: 虛妄：六塵六情，皆是虛誑因緣果報，所知所見，皆是虛誑。（印順法師，《大智度論筆記》〔A059〕p.100）

[^232]: 實相：實相不可以見聞覺知得，皆是虛誑因緣果報故，唯實相慧能得。（印順法師，《大智度論筆記》〔C003〕p.185）

[^233]: 或離五度------從聽聞讀誦思惟籌量通達法相------得般若（方便（加行）智中生般若）。（印順法師，《大智度論筆記》〔A039〕p.75）

[^234]: 四諦：或聞一諦，或聞四諦得道。（印順法師，《大智度論筆記》〔A045〕p.82）

二乘證果：或聞一諦，或聞乃至四諦得道。（印順法師，《大智度論筆記》〔D013〕p.255）

[^235]: 斷一法得阿那含。（印順法師，《大智度論筆記》〔H001〕p.386）

《增壹阿含經》卷5：「爾時世尊告諸比丘：當滅一法，我證卿等成阿那含。云何為一法？所謂貪欲。諸比丘！當滅貪欲，我證卿等得阿那含。」（大正2，566b7-9）

《阿毘達磨法蘊足論》卷9引經：「一時薄伽梵在室羅筏住逝多林給孤獨園，爾時世尊告苾芻眾：汝等若能永斷一法，我保汝等定得不還。一法，謂貪若永斷者，我能保彼定得不還。」（大正26，494c2-5）

[^236]: 六度不為一人說。（印順法師，《大智度論筆記》〔D005〕p.245）

[^237]: 不行一切法，不得一切法，得般若。（印順法師，《大智度論筆記》〔C004〕p.187）

[^238]: 不行不得------則得般若。（印順法師，《大智度論筆記》〔A039〕p.75）

[^239]: 菩薩不行一切（虛妄）：不善法近有過，善法後有過。（印順法師，《大智度論筆記》〔A031〕p.59）

[^240]: 參見Lamotte（1949, p.1112,
n.1）：此與三行或三住有關，見《大智度論》卷15（大正25，75c）。

[^241]: ┌ 聖行 ── 行無行故，不離三解脫門故

三行 ┤ 梵行 ┐┌ 取眾生相故生，後皆有失

│ ├┤

└ 天行 ┘└ 若以無著心行此二行無咎
（印順法師，《大智度論筆記》〔A017〕p.31）

[^242]: 不＝非【宋】【元】【明】【宮】。（大正25，197d，n.3）

[^243]: 參見Lamotte（1949, p.1112.
n.2）：此段話是泛引一段古老之般若經文：Pañcaviṃśati（梵文本《二萬五千頌般若經》）ed.
DUTT,
pp.37-38。漢譯本見《大般若經》卷402（大正7，11b26-c16），《放光般若經》卷1（大正8，4c18-28），《光讚經》卷1（大正8，152a16-b2），《摩訶般若波羅蜜經》卷1（大正8，221b25-c10）。

[^244]: 〔波羅蜜〕－【宋】【元】【明】【宮】。（大正25，197d，n.4）

[^245]: 二諦：隨俗說行六度，非第一義。（印順法師，《大智度論筆記》〔C006〕p.191）

[^246]: 〔受〕－【宋】【元】【明】【宮】【石】。（大正25，197d，n.5）

[^247]: 無所得：實相中決定相不可得名無所得。

無所得中福慧善報增益。（印順法師，《大智度論筆記》〔D015〕p.259）

[^248]: ┌ 凡夫人───有所得

福德智慧增益善根 ┴ 諸佛心中──無所得
（印順法師，《大智度論筆記》〔A017〕p.31）

┌→世間心行則有所得（應捨）

善法後有過：┴→無著心行則無所得→菩薩無行而行（因）......

煩惱不生如空清淨→無得而得（實相果）。〔無過〕

（印順法師，《大智度論筆記》〔A031〕p.59）