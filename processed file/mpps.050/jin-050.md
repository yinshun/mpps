^【經】 ^jin-050-1

「云何菩薩^（1）^不著我？」 ^jin-050-2

「畢竟無我故。」 ^jin-050-3

「云何菩薩^（2）^不著眾生、^（3）^不著壽命、^（4）^不著眾數，乃至知者、見者？」 ^jin-050-4

「是諸法畢竟不可得故。」 ^jin-050-5

「云何菩薩^（5）^不著斷見？」 ^jin-050-6

「無有法斷，諸法畢竟不生故。」 ^jin-050-7

「云何菩薩^（6）^不著常見？」 ^jin-050-8

「若法不生，是不作常。」 ^jin-050-9

「云何菩薩^（7）^不應取相？」 ^jin-050-10

「無諸煩惱故。」[^1] ^jin-050-11

「云何菩薩^（8）^不應作因見？」 ^jin-050-12

「諸見不可得故。」[^2] ^jin-050-13

「云何菩薩^（9）^不著名色？」 ^jin-050-14

「名色處相無故。」 ^jin-050-15

「云何菩薩^（10）^不著五眾、^（11）^不著十八界、^（12）^不著十二入[^3]？」 ^jin-050-16

「是諸法性無故。」 ^jin-050-17

「云何菩薩^（13）^不著三界？」 ^jin-050-18

「三界性無故。」 ^jin-050-19

「云何菩薩^（14）^不應作著心？云何菩薩^（15）^不應作願？云何菩薩^（16）^不應作依止？」 ^jin-050-20

「是諸法性無故。」 ^jin-050-21

「云何菩薩^（17）^不著依佛見？」 ^jin-050-22

「作依見，不見佛故。」[^4] ^jin-050-23

`1413`「云何菩薩^（18）^不著依法見？」 ^jin-050-24

「法不可見故。」 ^jin-050-25

「云何菩薩^（19）^不著依僧見？」 ^jin-050-26

「僧相無為，不可依故。」 ^jin-050-27

「云何菩薩^（20）^不著依戒見？」 ^jin-050-28

「罪、無罪不著故。 ^jin-050-29

是為菩薩住七地中，二十法所不應著。」 ^jin-050-30

「云何菩薩應^（1）^具足空？」 ^jin-050-31

「具足諸法自相空故。」 ^jin-050-32

「云何菩薩^（2）^無相證？」 ^jin-050-33

「不念諸相故。」 ^jin-050-34

「云何菩薩^（3）^知無作？」 ^jin-050-35

「於三界中不作故。」[^5] ^jin-050-36

「云何菩薩^（4）^三分清淨？」 ^jin-050-37

「十善道具足故。」 ^jin-050-38

「云何菩薩^（5）^一切眾生中慈悲智具足？」 ^jin-050-39

「得大悲故。」 ^jin-050-40

「云何菩薩^（6）^不念一切眾生？」 ^jin-050-41

「淨佛[^6]世界具足故。」[^7] ^jin-050-42

「云何菩薩^（7）^一切法等觀？」 ^jin-050-43

「於諸法不損益故。」 ^jin-050-44

「云何菩薩^（8）^知諸法實相？」 ^jin-050-45

「諸法實相無知故。」[^8] ^jin-050-46

「云何菩薩^（9）^無生忍？」 ^jin-050-47

「為諸法（416c）不生不滅、不作故[^9]。」 ^jin-050-48

`1414`「云何菩薩^（10）^無生智？」 ^jin-050-49

「知名色不生故。」[^10] ^jin-050-50

「云何菩薩^（11）^說諸法一相？」 ^jin-050-51

「心[^11]不行[^12]二相故。」[^13] ^jin-050-52

「云何菩薩^（12）^破分別相？」 ^jin-050-53

「一切法不分別故。」[^14] ^jin-050-54

「云何菩薩^（13）^轉憶想[^15]？」 ^jin-050-55

「小、大、無量想[^16]轉故。」[^17] ^jin-050-56

「云何菩薩^（14）^轉見？」 ^jin-050-57

「於聲聞、辟支佛地見轉故。」[^18] ^jin-050-58

「云何菩薩^（15）^轉煩惱？」 ^jin-050-59

「斷諸煩惱故。」[^19] ^jin-050-60

「云何菩薩^（16）^等定慧地？」 ^jin-050-61

「所謂得一切種智故[^20]。」[^21] ^jin-050-62

「云何菩薩^（17）^調意[^22]？」 ^jin-050-63

「於三界不動故。」[^23] ^jin-050-64

`1415`「云何菩薩^（18）^心寂滅？」 ^jin-050-65

「制六根故。」 ^jin-050-66

「云何菩薩^（19）^無礙智？」 ^jin-050-67

「得佛眼故。」 ^jin-050-68

「云何菩薩^（20）^不染愛？」 ^jin-050-69

「捨六塵故。 ^jin-050-70

是為菩薩住七地中，具足二十法。」 ^jin-050-71

「云何菩薩^（1）^順入眾生心？」 ^jin-050-72

「菩薩以一[^24]心知一切眾生心及心數法。」 ^jin-050-73

「云何菩薩^（2）^遊戲諸神通？」 ^jin-050-74

「以是神通從一佛國[^25]至一佛國，亦不作佛國想。」 ^jin-050-75

「云何菩薩[^26]^（3）^觀諸佛國？」 ^jin-050-76

「自住其國，見無量諸佛國，亦無佛國想。」 ^jin-050-77

「云何菩薩^（4）^如所見佛國，自莊嚴其國？」 ^jin-050-78

「住轉輪聖王地，遍至三千大千世界以自莊嚴。」[^27] ^jin-050-79

「云何菩薩^（5）^如實觀佛身？」 ^jin-050-80

「如實觀法身故。 ^jin-050-81

是為菩薩住八地中具足五[^28]法。」 ^jin-050-82

「云何菩薩^（1）^知上下諸根？」 ^jin-050-83

「菩薩住佛十力，知一切眾生上下諸根。」 ^jin-050-84

「云何菩薩^（2）^淨佛世界？」 ^jin-050-85

「淨眾生故。」 ^jin-050-86

「云何菩薩^（3）^如幻三昧？」 ^jin-050-87

「住是三昧，能成辦一切事，亦不生心相。」 ^jin-050-88

`1416`「云何菩薩^（4）^常入三昧？」 ^jin-050-89

「菩薩得報生三昧故。」 ^jin-050-90

「云何菩薩^（5）^隨眾生所應善根受身？」 ^jin-050-91

「菩薩知眾生所應生善根而[^29]為受身，成就眾生故。 ^jin-050-92

是為菩薩住八地中，具足五法。」 ^jin-050-93

「云何菩薩^（1）^受無邊[^30]世界所度之分？」 ^jin-050-94

「十方無量世界[^31]中眾生，如諸佛法所應度者而度脫之。」 ^jin-050-95

「云何菩薩^（2）^得如所願？」 ^jin-050-96

「六波羅蜜具足故。」 ^jin-050-97

「云何菩薩（417a）^（3）^知諸天、龍、夜叉、犍闥婆[^32]語[^33]？」 ^jin-050-98

「辭辯[^34]力故。」 ^jin-050-99

「云何菩薩^（4）^胎生成就？」 ^jin-050-100

「菩薩世世常化生故。」[^35] ^jin-050-101

「云何菩薩^（5）^家成就？」 ^jin-050-102

「常在大家生故。」 ^jin-050-103

「云何菩薩^（6）^所生成就？」 ^jin-050-104

「若剎利家生，若婆羅門家生故。」 ^jin-050-105

`1417`「云何菩薩^（7）^性[^36]成就？」 ^jin-050-106

「如過去菩薩所生姓，從此中生故。」[^37] ^jin-050-107

「云何菩薩^（8）^眷屬成就？」 ^jin-050-108

「純諸菩薩摩訶薩為眷屬故。」 ^jin-050-109

「云何菩薩^（9）^出生成就？」 ^jin-050-110

「生時光明遍照無量無邊世界，亦不取相故。」[^38] ^jin-050-111

「云何菩薩^（10）^出家成就？」 ^jin-050-112

「出家時，無量百千億諸天侍從出家，是一切眾生必[^39]至三乘。」 ^jin-050-113

「云何菩薩^（11）^莊嚴佛樹成就？」 ^jin-050-114

「是菩提樹以黃金為根，七寶為莖、節、枝、葉，莖、節、枝、葉光明，遍照十方阿僧祇三千大千世界。」 ^jin-050-115

「云何菩薩^（12）^一切諸善[^40]功德成滿具足？」 ^jin-050-116

「菩薩得眾生清淨，佛國亦淨[^41]。[^42] ^jin-050-117

是為菩薩住九地中具足十二法。」 ^jin-050-118

「云何菩薩住十地中當知如佛？」 ^jin-050-119

「若菩薩摩訶薩具足六波羅蜜、四念處乃至十八不共法，一切種智具足滿[^44]，斷一切煩惱及習；是為[^45]菩薩摩訶薩住十地中當知如佛。[^46] ^jin-050-120

須菩提！菩薩摩訶薩住是十地中，以方便力故，行六波羅蜜，行四念處乃至十八不共法，過乾慧地、性地、八忍[^47]地、見地、薄地、離欲地、已作地、辟支佛地、菩薩地，過是九地，住於佛地。是為菩薩十地。[^48] ^jin-050-121

如是，須菩提！是名[^49]菩薩摩訶薩大乘發趣。」 ^jin-050-122

^【經】 ^jin-050-123

佛告須菩提：「汝所問『是乘何處出，至何處住』[^151]者，佛言：是乘從三界中出，至薩婆若中住，以不二法故。何以故？摩訶衍、薩婆若，是二法共，不合、不散，無色、無形、無對，一相所謂無相。[^152] ^jin-050-124

若人欲使實際出，是人為欲使無相法出；若人欲使如、法性、不可思議性出，是人為欲使無相法出。[^153] ^jin-050-125

若人欲使色空出，是人[^154]為欲使無[^155]相法出；若人欲使受、想、行、識空出，是人為欲使無相法出。何以故？須菩提！色空相不出三界，亦不住薩婆若；受、想、行、識空相不出三界，亦不住薩婆若。所以者何？色、色相空，受......想......行......，識、識相空故。 ^jin-050-126

若人欲使眼空出，是人為欲使無相法出；若人欲使耳、鼻、舌、身、意空出，是人為欲使無相法出；若人欲使乃至意觸因緣生受空出，是人為欲使無相法出。何以故？須菩提！眼空不出三界，亦不住薩婆若；乃至（420a）意觸因緣生受空不出三界，亦不住薩婆若。所以者何？眼、眼相空，乃至意觸因緣生受、意觸因緣生受相空故。 ^jin-050-127

若人欲使夢出，是人為欲使無相法出；若人欲使幻、焰、響、影、化出，是人為欲使無相法出。何以故？須菩提！夢相不出三界，亦不住薩婆若；幻、焰、響、影、化相亦不出三界，亦不住薩婆若。[^156] ^jin-050-128

須菩提！若人欲使檀波羅蜜出，是人為欲使無相法出；若人欲使尸羅波羅蜜、羼提波[^157]羅蜜、毘梨耶波羅蜜、禪波羅蜜、般若波羅蜜出，是人為欲使無相法出。何以故？檀波羅蜜相不出三界，亦不住薩婆若；尸羅波羅蜜乃至般若波羅蜜[^158]不出三界，亦不住薩婆若。所以者何？檀波羅蜜、檀波羅蜜相空，尸羅波羅蜜......羼提波羅蜜......毘梨耶波羅蜜......禪波羅蜜......，般若波羅蜜、般若波羅蜜相空故。 ^jin-050-129

若人欲使內空出乃至無法有法空出，是人為欲使無相法出。何以故？須菩提！內空相乃至無法有法空相，不出三界，亦不住薩婆若。所以者何？內空、內空性空，乃至無法有法空、無法有法空性空故。 ^jin-050-130

若人欲使四念處出，是人為欲使無相法出。何以故？四念處性不出三界，亦不住薩婆若。所以者何？四念處[^159]、四念處性空故。若人欲使四正勤、四如意足、五根、五力、七覺分、八聖道分出，是人為欲使無相法出。何以故？八聖道分性，不出三界，亦不住薩婆若。所以者何？八聖道分[^160]、八聖道分性空故。乃至十八不共法亦如是。 ^jin-050-131

須菩提！若人欲使阿羅漢出生處，是人為欲使無相法出；若人欲使辟支佛出生處，是（420b）人為欲使無相法出；若人欲使多陀阿伽度、阿羅訶、三藐三佛陀出生處，是人為欲使無相法出。何以故？須菩提！阿羅漢性、辟支佛性、佛性不出三界，亦不住薩婆若。所以者何？阿羅漢[^161]、阿羅漢性空，辟支佛[^162]、辟支佛性空，佛[^163]、佛性空故。若人欲使須陀洹果、斯陀含果、阿那含果、阿羅漢果、辟支佛道[^164]、佛道、一切種智出，是人為欲使無相法出，如上說。 ^jin-050-132

若人欲使名字、假名、施設、相、但有語言出，是人為欲使無相法出。何以故？名字空，不出三界，亦不住薩婆若。所以者何？名字相，名字相空故，乃至施設亦如是。[^165] ^jin-050-133

若人欲使不生不滅法、不垢不淨、無作法出，是人為欲使無相法出。何以故？不生乃至無作法性不出三界，亦不住薩婆若。所以者何？不生性乃至無作性[^166]性空故。[^167] ^jin-050-134

須菩提！以是因緣故，摩訶衍從三界中出，至[^168]薩婆若中住，不動法[^169]故。[^170] ^jin-050-135

^【經】 ^jin-050-136

須菩提！汝所問『是乘何處住』者，須菩提！是大乘無住處。何以故？一切法無住相故。是乘若住，不住法住。[^192] ^jin-050-137

須菩提！譬如法性，不生不滅、不垢不淨、無起[^193]無作，非住非不住。 ^jin-050-138

須菩提！是乘亦如是，非住非不住。[^194] ^jin-050-139

何以故？法性相乃至無作相[^195]，非住非不住。所以者何？法性相[^196]性空故，乃至無作[^197]性、無作[^198]性性空故。諸餘法亦如是。 ^jin-050-140

須菩提！以是因緣故，是乘無住處[^199]，以不住法[^200]、不動法故。[^201] ^jin-050-141

^【經】 ^jin-050-142

須菩提！汝所問『誰當乘是乘出者』[^209]，無有人乘是乘出者。 ^jin-050-143

何以故？是乘及[^210]出者，所用法及出時──是一切法皆無所有；若一切法無所有，用何等法當出？[^211] ^jin-050-144

何以故？我不可得，乃至知[^212]者、見者不可得，畢竟淨故。 ^jin-050-145

不可思議性不可得，畢竟淨故。 ^jin-050-146

眾[^213]、入、界不可得，畢竟淨故。 ^jin-050-147

檀波羅蜜不可得，畢竟淨故；乃至般若波羅蜜不可得，畢竟淨故。 ^jin-050-148

內空不可得，畢竟淨故；乃至無法有法空不可得，畢竟淨故。 ^jin-050-149

四念處不可得，乃至十八不共法不可得，畢竟淨故。 ^jin-050-150

須陀洹不可得，乃至阿羅漢、辟支佛、菩薩、佛不可得，畢竟淨故。[^214] ^jin-050-151

須陀洹果，乃至阿羅漢果、辟支佛道、佛道、一切種智不可得，畢竟淨故。 ^jin-050-152

不生不滅，不垢不淨，無起無作不可得，畢竟淨故。 ^jin-050-153

過去世、未來世、現在世，生、住、滅不可得，畢竟淨故。 ^jin-050-154

增、減不可得，畢竟淨故。 ^jin-050-155

何法不可得故不可得？法性不可得故不可得，如、實際、不可思議性、法性、法相、`1438`法位；檀波羅蜜不可得故（421c）不可得，乃至般若波羅蜜不可得故不可得。內空不可得故不可得，乃至無法有法空不可得故不可得。四念處不可得故不可得，乃至十八不共法不可得故不可得[^215]。須陀洹不可得故不可得，乃至佛不可得故不可得。須陀洹果不可得故不可得，乃至佛道不可得故不可得。不生不滅，乃至不起不作不可得故不可得。 ^jin-050-156

復次，須菩提！初地不可得故不可得，乃至第十地不可得故不可得，畢竟淨故。 ^jin-050-157

云何為初地乃至十地？所謂乾慧地、性地、八人地、見地、薄地、離欲[^216]地、已作地、辟支佛地、菩薩地、佛地。 ^jin-050-158

內空中初地不可得，乃至無法有法空中初地不可得；內空乃至無法有法空中，第二、第三、第四、第五、第六、第七、第八、第九、第十地不可得。何以故？須菩提！初地非得非不得，乃至十地非得非不得，畢竟淨故。 ^jin-050-159

內空乃至無法有法空中，成就眾生不可得，畢竟淨故。內空乃至無法有法空中，淨佛世界不可得，畢竟淨故。內空乃至無法有法空中，五眼不可得，畢竟淨故。 ^jin-050-160

如是，須菩提！菩薩摩訶薩，以一切諸法不可得故，乘是摩訶衍出薩婆若。」 ^jin-050-161

---

[^1]: 參見《大般若波羅蜜多經》卷416〈18 修治地品〉：「^云何菩薩摩訶薩應遠離相想？善現！若菩薩摩訶薩觀貪等惑無所有故，是為菩薩摩訶薩應遠離相想。」（大正7，86b14-17）
[^2]: 參見《大般若波羅蜜多經》卷416〈18 修治地品〉：「^云何菩薩摩訶薩應遠離見執？善現！若菩薩摩訶薩都不見有諸見性故，是為菩薩摩訶薩應遠離見執。」（大正7，86b17-19）
[^3]: 「不著十八界」與「不著十二入」位置互換【石】。（大正25，416d，n.10）
[^4]: 參見《大般若波羅蜜多經》卷416〈18 修治地品〉：「^云何菩薩摩訶薩應遠離依佛見執？善現！若菩薩摩訶薩知依佛見執不得見佛故，是為菩薩摩訶薩應遠離依佛見執。」（大正7，86c15-18）
[^5]: 三三昧：自相空，不念諸相，三界中不作。（印順法師，《大智度論筆記》〔E003〕p.289）
[^6]: 〔佛〕－【宋】【元】【明】【宮】【聖】。（大正25，416d，n.11）
[^7]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿悲愍有情，及於有情無所執著？善現！若菩薩摩訶薩已得大悲及嚴淨土都無所執，是為菩薩摩訶薩應圓滿悲愍有情，及於有情無所執著。」（大正7，87a14-17）
[^8]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿通達真實理趣，及於此中無所執著？善現！若菩薩摩訶薩於一切法真實理趣，雖如實通達而無所通達都無所執，是為菩薩摩訶薩應圓滿通達真實理趣，及於此中無所執著。」（大正7，87a25-b1）
[^9]: 作故＝作故忍【宋】【宮】【聖】【石】，＝作忍故【元】【明】。（大正25，416d，n.13）
[^10]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿無生忍智？善現！若菩薩摩訶薩忍一切法無生、無滅、無所造作，及知名色畢竟不生，是為菩薩摩訶薩應圓滿無生忍智。」（大正7，87b1-4）
[^11]: （一）＋心【元】【明】【石】。（大正25，416d，n.14）
[^12]: 行＝作【石】。（大正25，416d，n.15）
[^13]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿說一切法一相理趣？善現！若菩薩摩訶薩於一切法行不二相，是為菩薩摩訶薩應圓滿說一切法一相理趣。」（大正7，87b4-7）
[^14]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿滅除分別？善現！若菩薩摩訶薩於一切法不起分別，是為菩薩摩訶薩應圓滿滅除分別。」（大正7，87b7-10）
[^15]: 想＝相【石】。（大正25，416d，n.16）
[^16]: 想＝相【聖】。（大正25，416d，n.17）
[^17]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿遠離諸想？善現！若菩薩摩訶薩遠離小、大及無量想，是為菩薩摩訶薩應圓滿遠離諸想。」（大正7，87b10-13）
[^18]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿遠離諸見？善現！若菩薩摩訶薩遠離聲聞、獨覺地見，是為菩薩摩訶薩應圓滿遠離諸見。」（大正7，87b13-15）
[^19]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿遠離煩惱？善現！若菩薩摩訶薩棄捨一切有漏煩惱習氣相續，是為菩薩摩訶薩應圓滿遠離煩惱。」（大正7，87b15-18）
[^20]: 〔故〕－【宋】【宮】【聖】。（大正25，416d，n.18）
[^21]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿止觀地？善現！若菩薩摩訶薩修一切智、一切相智，是為菩薩摩訶薩應圓滿止觀地。」（大正7，87b18-20）
[^22]: （慧地）＋調意【元】【明】。（大正25，416d，n.19）
[^23]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿調伏心性？善現！若菩薩摩訶薩不著三界，是為菩薩摩訶薩應圓滿調伏心性。」（大正7，87b20-23）
[^24]: 〔一〕－【宮】。（大正25，416d，n.20）
[^25]: 國＝界【宋】【元】【明】【宮】【聖】下同。（大正25，416d，n.21）
[^26]: 〔云何菩薩〕－【聖】。（大正25，416d，n.22）
[^27]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿見諸佛土，如其所見而自嚴淨種種佛土？善現！若菩薩摩訶薩住一佛土，能見十方無邊佛國，亦能示現，而曾不生佛國土想。又為成熟諸有情故，現處三千大千世界轉輪王位而自莊嚴，亦能棄捨而無所執，是為菩薩摩訶薩應圓滿見諸佛土，如其所見而自嚴淨種種佛土。」（大正7，87c15-22）
[^28]: （1）四＝五【元】【明】【聖】【石】。（大正25，416d，n.23） （2）《大正藏》原作「四」，今依【元】【明】【聖】【石】作「五」。
[^29]: 而＝所【宋】【元】【明】【宮】。（大正25，416d，n.24）
[^30]: 無邊＋（身）【宋】【宮】。（大正25，416d，n.25）
[^31]: 《大正藏》原作「世界量」，今依《高麗藏》作「量世界」（第14冊，880a18）。
[^32]: 犍闥婆＝揵闥婆【宋】【元】【明】【宮】，＝揵闥波【聖】下同。（大正25，417d，n.1）
[^33]: （1）諸＝語【宋】【元】【明】【宮】【聖】【石】。（大正25，417d，n.2） （2）《大正藏》原作「諸」，《高麗藏》亦作「諸」（第14冊，880a22），今依【宋】【元】【明】【宮】【聖】【石】作「語」。
[^34]: （1）辭辯：四無礙辯（義無礙辯、法無礙辯、辭無礙辯、樂說無礙智）中之「辭無礙辯」。 （2）四無礙辯又稱四無礙智，參見《大智度論》卷25（大正25，246a22-247b2）。 （3）《大智度論》卷25〈1 序品〉：「^是名字及義，云何令眾生得解？當以言辭分別莊嚴，能令人解，通達無滯，是名辭無礙智。」（大正25，246b9-11） （4）《大智度論》卷25〈1 序品〉：「^辭無礙智者，以語言說名字義，種種莊嚴語言，隨其所應，能令得解。所謂天語，龍、夜叉、揵闥婆、阿脩羅、迦樓羅、摩睺羅伽等非人語；釋、梵、四天王等世主語；人語；一語、二語、多語；略語、廣語；女語、男語；過去、未來、現在語──如是等語言，能令各各得解。自語、他語，無所毀譽。所以者何？是一切法不在語中，語是非實義；若語是實義，不可以善語說不善。但為入涅槃故說令解，莫著語言！復次，用是語言，能令眾生隨法義行。所以者何？言語皆入諸法實相中。是名辭無礙智。」（大正25，246c10-21）
[^35]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿入胎具足？善現！若菩薩摩訶薩雖一切生處實恒化生，而為益有情現入胎藏，於中具足無邊勝事，是為菩薩摩訶薩應圓滿入胎具足。」（大正7，88b3-6）
[^36]: 性＝姓【宋】【元】【明】【宮】【石】。（大正25，417d，n.4） 《高麗藏》亦作「性」（第14冊，880b3）。
[^37]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿種姓具足？善現！若菩薩摩訶薩常在過去諸菩薩摩訶薩種姓中生，是為菩薩摩訶薩應圓滿種姓具足。」（大正7，88b13-16）
[^38]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿生身具足？善現！若菩薩摩訶薩於初生時，其身具足一切相好，放大光明遍照無邊諸佛世界，亦令彼界六種變動，有情遇者無不蒙益，是為菩薩摩訶薩應圓滿生身具足。」（大正7，88b19-24）
[^39]: 必＝畢【石】。（大正25，417d，n.5）
[^40]: 善＋（根）【宋】【元】【明】【宮】。（大正25，417d，n.6）
[^41]: （清）＋淨【石】。（大正25，417d，n.7）
[^42]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿一切功德成辦具足？善現！若菩薩摩訶薩滿足殊勝福慧資糧，成就有情、嚴淨佛土，是為菩薩摩訶薩應圓滿一切功德成辦具足。」（大正7，88c7-10）
[^43]: 參見印順法師，《初期大乘佛教之起源與開展》，p.707、pp.710-711。
[^44]: （圓）＋滿【元】【明】。（大正25，417d，n.8）
[^45]: 為＝名【石】。（大正25，417d，n.9）
[^46]: 參見《大般若波羅蜜多經》卷416〈18 修治地品〉：「^云何菩薩摩訶薩住第十地已，與諸如來應言無別？善現！是菩薩摩訶薩已圓滿六波羅蜜多，乃至已圓滿十八佛不共法，具一切智、一切相智，若復永斷一切煩惱習氣相續便住佛地。由此故說：若菩薩摩訶薩住第十地已，與諸如來應言無別。」（大正7，88c11-17）
[^47]: 忍＝人【聖】【石】。（大正25，417d，n.10）
[^48]: 參見《大般若波羅蜜多經》卷416〈18 修治地品〉：「^善現！云何菩薩摩訶薩住第十地趣如來地？善現！是菩薩摩訶薩方便善巧，行六波羅蜜多、四念住乃至十八佛不共法，超淨觀地、種姓地、第八地、具見地、薄地、離欲地、已辦地、獨覺地及菩薩地，又能永斷一切煩惱習氣相續，便成如來、應、正等覺住如來地。善現！如是菩薩摩訶薩住第十地趣如來地。」（大正7，88c17-24）
[^49]: 〔是名〕－【宋】【元】【明】【宮】。（大正25，417d，n.11）
[^50]: （論）＋者【明】，者＝釋【石】。（大正25，417d，n.12）
[^51]: 我等二十法，即第七地菩薩不著我、不著眾生乃至不著依戒見等二十法，參見《摩訶般若波羅蜜經》卷6〈20 發趣品〉（大正8，257a27-b9)，《大智度論》卷50（大正25，416b7-22）。
[^52]: 《正觀》，（6），p.137：我不可得，參見《大智度論》卷12（大正25，148b3-150a17）、卷31（大正25，295c-296a）、卷42（大正25，364c21-365a15，368c28-369a24）。
[^53]: 一＝必【宋】【宮】【聖】。（大正25，417d，n.13）
[^54]: ┌一、能行十八空............... ┐ 具足空 ┤二、能行我法二空 ├皆自相空 └三、能行畢竟空............... ┘ （印順法師，《大智度論筆記》〔B014〕p.135）
[^55]: 〔利根〕－【石】。（大正25，417d，n.14）
[^56]: （自）＋相【元】【明】。（大正25，417d，n.15）
[^57]: 三事：空、無相、無作。
[^58]: 上以說三＝已上說【宋】【元】【明】，＝以上說【宮】【聖】。（大正25，417d，n.16）
[^59]: 《正觀》，（6），p.137：就「具足空」解說，參見《大智度論》卷50（大正25，417b2-15）。
[^60]: 〔眾〕－【宋】【元】【明】【宮】【聖】【石】。（大正25，417d，n.17）
[^61]: 參見《大智度論》卷20（大正25，208c-209a）、卷40（大正25，350b25-29）。
[^62]: 〔性〕－【宋】【元】【明】【宮】【聖】。（大正25，417d，n.18）
[^63]: ┌生緣 三悲 ┤法緣 └無緣──深入實相悲念眾生 （印順法師，《大智度論筆記》［B014］p.135）
[^64]: 〔則〕－【宋】【元】【明】【宮】。（大正25，417d，n.19）
[^65]: 國＋（土）【石】。（大正25，417d，n.20）
[^66]: 今＝令【宋】【元】【明】【宮】。（大正25，417d，n.21）
[^67]: 《正觀》，（6），p.137：參見《大智度論》卷5〈1 序品〉：「^善法、不善法、有漏、無漏、有為、無為等法──如是諸法入不二入法門，入實法相門。如是入竟，是中深入諸法實相時，心忍直入、無諍無礙，是名法等忍。」（大正25，97b22-29）
[^68]: 《正觀》，（6），p.137：參見《大智度論》卷15（大正25，170b16-172a4），《大智度論》卷18（大正25，190b10-191a1），《大智度論》卷43（大正25，370a21-c23）。
[^69]: 法忍＝忍法【宋】【元】【明】【宮】【聖】。（大正25，417d，n.23）
[^70]: 〔名〕－【宋】【元】【明】【宮】。（大正25，417d，n.24）
[^71]: 說諸＝諸說【宋】【宮】。（大正25，417d，n.25）
[^72]: 不二法：根塵不生識。（印順法師，《大智度論筆記》〔E007〕p.299）
[^73]: 七住菩薩：轉法見。（印順法師，《大智度論筆記》〔E006〕p.297）
[^74]: ┌一、七地前折伏粗煩惱──愛見慢等細者七地離 轉煩惱 ┴二、觀煩惱即實相 （印順法師，《大智度論筆記》［B014］p.135）
[^75]: 參見Lamotte（1980, p.2428, n.1）：參見《智度論》卷39〈4 往生品〉：「^小乘人畏三惡道故，以十不善業為罪。大乘人以一切能生著心取相法，與三解脫門相違者名為罪。以是事異故，名為大乘。若見有是三業雖不起惡，亦不名牢固；不見是身口意是三業根本，是為牢固。是菩薩法空故，不見是三事──用是三事起慳貪相、犯戒相、瞋恚相、懈怠相、散亂相、愚癡相。因無故果亦無；如無樹則無蔭，若能如是觀者，則能除身口意麁業。問曰：先說罪業今何以故言麁業？答曰：麁業、罪業無異，罪即是麁，不名為細。復次，聲聞人以身口不善業名為麁，意不善業名為細；瞋恚、邪見等諸結使名為麁罪，愛慢等結使名為細罪；三惡覺──所謂欲覺、瞋覺、惱覺名為麁；親里覺、國土覺、不死覺名為細，但善覺名為微細。於摩訶衍中盡皆為麁。以是故，此說麁罪。」（大正25，345c19-346a5）
[^76]: 是＝者【宋】【宮】。（大正25，417d，n.26）
[^77]: 即＝則【宋】【宮】。（大正25，417d，n.27）
[^78]: 煩惱即實相。（印順法師，《大智度論筆記》〔E007〕p.299）
[^79]: ┌初三地──慧多定少........................ ┐ │ ├不得入菩薩位 七地 ┤後三地──定多慧少........................ ┘ └七 地──我法二空定慧等............... ...行菩薩道，從不退地，漸得一切種智 （印順法師，《大智度論筆記》［B014］p.135）
[^80]: 今＝令【宋】【元】【明】【宮】＊。（大正25，417d，n.21）
[^81]: 先於＝於先【宋】【元】【明】【宮】。（大正25，417d，n.29）
[^82]: 〔伏〕－【宋】【元】【明】【宮】【聖】。（大正25，418d，n.1）
[^83]: ┌六地折伏五情 七地 ┴七地折伏意情 （印順法師，《大智度論筆記》［B014］p.136）
[^84]: 七住菩薩：肉身。入定不著習氣，出定有習氣。（印順法師，《大智度論筆記》〔E006〕p.297）
[^85]: 以＝已【宋】【宮】。（大正25，418d，n.2）
[^86]: 知＝如【宋】【元】【明】【宮】。（大正25，418d，n.3）
[^87]: 〔二劫乃至〕－【宋】【宮】【聖】。（大正25，418d，n.4）
[^88]: 差＝瘥【宋】【元】【明】【宮】。（大正25，418d，n.5）
[^89]: 還＝眾【宋】【宮】。（大正25，418d，n.6）
[^90]: 七住菩薩：欲自滅心，十方佛勸。（印順法師，《大智度論筆記》〔E006〕p.297）
[^91]: （1）參見《佛說無量壽經》卷上（大正12，267b19-c13）。 （2）《大智度論》卷10〈1 序品〉：「^問曰：更有十方諸清淨世界，如阿彌陀佛安樂世界等，何以故但以普華世界為喻？答曰：阿彌陀佛世界不如華積世界。何以故？法積比丘，佛雖將至十方觀清淨世界，功德力薄，不能得見上妙清淨世界。以是故，世界不如。」（大正25，134b4-10）
[^92]: 《正觀》，（6），p.137：參見《大智度論》卷10（大正25，134b）、卷38（大正25，342c28-343a4）、卷39（大正25，344b1-16）。
[^93]: （聖）＋王【宋】【元】【明】【宮】。（大正25，418d，n.7）
[^94]: （1）參見《摩訶般若波羅蜜經》卷6〈20 發趣品〉：「^云何菩薩如實觀佛身？如實觀法身故。」（大正8，259b8） （2）另參見《佛說大乘稻芉經》：「^今日世尊觀見稻芉，告諸比丘，作如是說：『諸比丘！若見因緣，彼即見法；若見於法，即能見佛。』」（大正16，823b27-29）
[^95]: 法＝出【聖】。（大正25，418d，n.9）
[^96]: 法身：法空不可得。（印順法師，《大智度論筆記》〔E007〕p.299）
[^97]: 法空：緣生無性。（印順法師，《大智度論筆記》〔E007〕p.299）
[^98]: 《正觀》，（6），p.138：參見《大智度論》卷24（大正25，238c27-239a26）。
[^99]: ┌菩薩自淨其身 八地淨佛世界 ┴淨眾生心令行道 （印順法師，《大智度論筆記》［B014］p.136）
[^100]: （此）＋彼【石】。（大正25，418d，n.10）
[^101]: 「心淨眾生淨，心淨國土淨」，參見： （1）《維摩詰所說經》〈1 佛國品〉（大正14，538b26-c5）。 （2）印順法師著：《攝大乘論講記》，pp.170-171；《佛法概論》，pp.188-189；《淨土與禪》，pp.1-5；《學佛三要》，pp.17-18、pp.60-61；《般若經講記》，pp.68-69；《我之宗教觀》，pp.56-57；《初期大乘佛教之起源與開展》，p.491。 （3）惠敏法師著〈「心淨則佛土淨」之考察〉，《中華佛學學報》第十期，pp.25-44。
[^102]: 作＝住【聖】。（大正25，418d，n.11）
[^103]: 四種兵：象兵、馬兵、車兵、步兵。參見《雜阿含經》卷40（1114經）（大正2，294a16）；《長阿含經》卷4《遊行經》（大正1，29b16-18）；《最勝問菩薩十住除垢斷結經》卷8（大正10，1030c5-6）等。
[^104]: 殺活：1.謂死與生。2.指定人之死活。（《漢語大詞典》（六），p.1491）
[^105]: 今＝念【宋】【元】【明】【宮】。（大正25，418d，n.12）
[^106]: ┌如幻三昧 八地得二種三昧 ┴報生三昧 （印順法師，《大智度論筆記》［B014］p.136）
[^107]: 役用：1.役使；使用。（《漢語大詞典》（三），p.926）
[^108]: 役力：猶效力。晉陸雲《〈盛德頌〉序》："臣命違千載之運，身生四百之外，恨不得役力聖明之鑒，寓目風塵之會。"（《漢語大詞典》（三），p.925）
[^109]: 本行：九地中攝。（印順法師，《大智度論筆記》［H014］p.405） 案：此處「本行」指「處胎成就、家成就、所生成就、姓成就、眷屬成就、出生成就、出家成就」等事。
[^110]: 所應＝應所【宋】【宮】【聖】。（大正25，418d，n.13）
[^111]: 或＝有【石】。（大正25，418d，n.14）
[^112]: （1）華嚴經：一佛世界［義似出此］。（印順法師，《大智度論筆記》［H017］p.409） （2）參見《大方廣佛華嚴經》卷46：「^於一念中，遍至東方一佛世界、百佛世界，千佛、百千佛、無量佛世界，乃至不可說不可說諸佛世界。閻浮提微塵等世界，乃至不可說不可說佛剎微塵等世界，悉得覩見彼世界中一切諸佛及其眷屬。」（大正9，692b16-21） （3）另參見印順法師，《初期大乘佛教之起源與開展》，pp.1026-1038。
[^113]: ┌三千大千世界────────一世界 │十方如恒河沙等世界─────一佛世界............一佛化此一分 世界 ┤十方如恒河沙等一佛世界───一世界海 │十方如恒河沙等一佛世界海──一佛世界種 └十方無量世界種───────一切世界 （印順法師，《大智度論筆記》［B014］p.137）
[^114]: 六度：前五──福；第六──慧。（印順法師，《大智度論筆記》〔E007〕p.298）
[^115]: 智＋（慧）【石】。（大正25，418d，n.15）
[^116]: 故＋（願智故）【石】。（大正25，418d，n.16）
[^117]: 菩薩入胎：二說。（印順法師，《大智度論筆記》〔E007〕p.299）
[^118]: 下＋（故）【聖】。（大正25，419d，n.1）
[^119]: 案：經中第五法是「家成就」，第六法是「所生成就」，論之次第與經所說相反。
[^120]: 俟（^ㄙˋ）：2.等待。（《漢語大詞典》（一），p.1433）
[^121]: 俟待＝使侍【聖】。（大正25，419d，n.2）
[^122]: 第六法「^所生成就」，《摩訶般若波羅蜜經》僅提到「^若剎利家生，若婆羅門家生故」（大正25，417a3-4），而《大智度論》另提及「放大光明，照無量世界」，此似與第九法「云何菩薩出生成就？生時光明遍照無量無邊世界，亦不取相故」（大正25，417a7-8）有關。
[^123]: 某＝其【聖】【石】。（大正25，419d，n.3）
[^124]: 〔生〕－【石】。（大正25，419d，n.4）
[^125]: 案：經中第五法是「家成就」，第六法是「所生成就」，論之次第與經所說相反。
[^126]: 〔利〕－【石】。（大正25，419d，n.5）
[^127]: 生＋（成就）【元】【明】。（大正25，419d，n.6）
[^128]: 參見《長阿含經》卷1（1經）《大本經》（大正1，2a16-19）。
[^129]: 得＝是【石】。（大正25，419d，n.9）
[^130]: 姓＝性【元】【明】。（大正25，419d，n.10）
[^131]: ┌一云、初深心牢固是 佛姓 ┴一云、得無生法忍是.........如小乘性地（印順法師，《大智度論筆記》［B015］p.137）
[^132]: （1）《高麗藏》作「瞿毗耶」（第14冊，883c）。 （2）《大智度論》卷33〈1 序品〉：「^欲為諸佛給使者，如釋迦文佛未出家時，車匿給使，優陀耶戲笑；瞿毘耶、耶輸陀等諸婇女，為內眷屬。出家六年苦行時，五人給侍。得道時，彌喜、羅陀、須那剎多羅、阿難、密跡力士等，是名內眷屬。」（大正25，303b13-17）
[^133]: 參見Lamotte（1980, p.2441, n.1）：參見《方廣佛華嚴經》卷75〈39 入法界品〉：^「爾時善財童子詣彼釋女瞿波之所，頂禮其足合掌而住，作如是言：『聖者！我已先發阿耨多羅三藐三菩提心，而未知菩薩云何於生死中，而不為生死過患所染？了法自性，而不住聲聞、辟支佛地？具足佛法，而修菩薩行？住菩薩地，而入佛境界？超過世間，而於世受生？成就法身，而示現無邊種種色身？證無相法，而為眾生示現諸相？知法無說，而廣為眾生演說諸法？知眾生空，而恒不捨化眾生事？雖知諸佛不生不滅，而勤供養，無有退轉？雖知諸法無業無報，而修諸善行恒不止息？』」（大正10，406c8-17）
[^134]: 毘＝鞞【宋】【元】【明】【宮】。（大正25，419d，n.11）
[^135]: 不可思議經：瞿毘耶眷屬皆住不退。（印順法師，《大智度論筆記》［H016］p.408）
[^136]: 共＝具【宋】【宮】。（大正25，419d，n.12）
[^137]: 居士寶，又稱為「主藏寶、典藏寶」，為轉輪聖王七寶（輪寶、象寶、馬寶、珠寶、玉女寶、典藏寶、典兵寶）之一。參見《長阿含經》卷3（2經）《遊行經》（大正1，22b18-c6）。
[^138]: 第九法「出生成就」，《經》說「^云何菩薩出生成就？生時光明遍照無量無邊世界，亦不取相故。」（大正25，417a7-8）此處《論》未解釋，然前釋第六法「生成就」時卻提到「^菩薩從母右脇出，如滿月從雲中出，放大光明，照無量世界」（大正25，419a11-13）。
[^139]: 婇＝綵【聖】。（大正25，419d，n.13）
[^140]: 狀＝然【聖】。（大正25，419d，n.14）
[^141]: 齎（^ㄐㄧ）持：攜帶，攜持。（《漢語大詞典》（十二），p.1443）
[^142]: 〔王〕－【宋】【元】【明】【宮】【聖】。（大正25，419d，n.15）
[^143]: 捧＝奉【石】。（大正25，419d，n.16）
[^144]: 《正觀》，（6），p.138：參見《智度論》卷50（大正25，417a11-13）。
[^145]: 〔葉〕－【聖】。（大正25，419d，n.17）
[^146]: ┌七地───破諸煩惱，自利具足 七八九地 ┴八九地──化生嚴土，利他具足 （印順法師，《大智度論筆記》［B015］p.137）
[^147]: 〔他〕－【宋】【元】【明】【宮】【聖】【石】。（大正25，419d，n.18）
[^148]: ┌約三乘共地，即是佛地 十地二義 ┴約菩薩十地，當知如佛 （印順法師，《大智度論筆記》［B015］p.138）
[^149]: （諸）＋菩薩【宋】【元】【明】【宮】。（大正25，419d，n.19）
[^150]: 參見《大智度論》卷46〈18 摩訶衍品〉：「^爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正25，393b2-5） 關於第三問「是乘發何處，是乘至何處」，參見《大智度論》卷50〈21 出到品〉（大正25，419c13-421a18）。
[^151]: 《摩訶般若波羅蜜經》卷5〈18 問乘品〉：「^是乘發何處？是乘至何處？」（大正8，250a4） 《大智度論》卷46〈18 摩訶衍品〉：「^是乘發何處？是乘至何處？」（大正25，393b4）
[^152]: 參見《大般若波羅蜜多經》卷416〈19 出住品〉：^「復次，善現！汝問『如是大乘從何處出至何處住』者，善現！如是大乘從三界中出，至一切智智中住，然以無二為方便故無出無住。所以者何？善現！若大乘、若一切智智，如是二法非相應非不相應，無色、無見、無對，一相，所謂無相。」（大正7，88c26-89a2）
[^153]: 參見《大般若波羅蜜多經》卷416〈19 出住品〉：「^善現！諸有欲令無相之法有出住者，則為欲令真如空、實際、不思議界、安隱界、寂靜界、斷界、離界、滅界空亦有出住，然真如空乃至滅界空，不能從三界中出，亦不能至一切智智中住。何以故？真如空真如空自性空，乃至滅界空滅界空自性空故。」（大正7，89a7-12）
[^154]: 〔人〕－【聖】。（大正25，419d，n.24）
[^155]: 無＋（上）【聖】。（大正25，419d，n.25）
[^156]: （1）《放光般若經》卷4〈22 問出衍品〉：「^欲出生無相法者，為欲出生夢、幻、炎、響、光、影。欲出生無相法者，為欲出生如來之所作化。何以故？夢、幻、炎、響、光、影及如來所化，亦不出三界亦不住薩云若。何以故？夢以夢事空，炎事、幻事、響光事、影事，乃至如來所化事皆自空。」（大正8，29c20-25） （2）案：依本經此處前後文例及《放光般若經》等異譯本，此處應有「^所以者何？夢，夢相空；乃至化，化相空故」之文句。
[^157]: 波＝婆【聖】，〔波〕－【石】。（大正25，420d，n.1）
[^158]: 波羅蜜＋（相）【元】【明】。（大正25，420d，n.2）
[^159]: 四念處＋（性）【宋】【元】【明】【宮】。（大正25，420d，n.4）
[^160]: 分＋（性）【宋】【元】【明】【宮】。（大正25，420d，n.5）
[^161]: 阿羅漢＋（性）【宋】【元】【明】【宮】。（大正25，420d，n.6）
[^162]: 佛＋（性）【宋】【元】【明】【宮】。（大正25，420d，n.7）
[^163]: 佛＋（性）【宋】【元】【明】【宮】。（大正25，420d，n.7-1）
[^164]: 〔道〕－【石】。（大正25，420d，n.8）
[^165]: （1）參見《大般若波羅蜜多經》卷416〈19 出住品〉：「^善現！諸有欲令無相之法有出住者，則為欲令名字、假想、施設、言說空亦有出住，然名字、假想、施設、言說空不能從三界中出，亦不能至一切智智中住。何以故？名字、假想、施設、言說空，名字、假想、施設、言說空自性空故。」（大正7，90b26-c1） （2）梵文《二萬五千頌般若》，木村高尉編，I-2，p.109： nāmnaḥ sa Subhūte niryānam icched yo 'lakṣaṇānāṃ dharmāṇāṃ niryāṇam icchet, evaṃ nimittasya saṃketasya vyavahārasya prajñapteḥ sa Subhūte niryāṇam icched yo 'lakṣaṇānāṃ dharmāṇāṃ niryāṇam icchet.
[^166]: 性＝無作【宋】【元】【明】【宮】【聖】【石】。（大正25，420d，n.9）
[^167]: 參見《大般若波羅蜜多經》卷416〈19 出住品〉：「^善現！諸有欲令無相之法有出住者，則為欲令無生無滅、無染無淨、無相無為空亦有出住，然無生無滅、無染無淨、無相無為空不能從三界中出，亦不能至一切智智中住。何以故？無生無滅、無染無淨、無相無為空無生無滅、無染無淨、無相無為空自性空故。」（大正7，90c1-7）
[^168]: 〔至〕－【宋】【元】【明】【宮】【聖】。（大正25，420d，n.10）
[^169]: 〔法〕－【宋】【元】【明】【宮】。（大正25，420d，n.11）
[^170]: 參見《大般若波羅蜜多經》卷416：「^善現！由此因緣，如是大乘從三界中出，至一切智智中住，然以無二為方便故無出無住。所以者何？無相之法無動轉故。」（大正7，90c7-10)
[^171]: 稱：5.述說，聲稱。（《漢語大詞典》（八），p.111）
[^172]: （1）般若數量：十萬偈。（印順法師，《大智度論筆記》〔E008〕p.300） （2）般若：是摩訶般若波羅蜜有十萬偈，三百二十萬言。（印順法師，《大智度論筆記》［H003］p.391）
[^173]: 須菩提問了五個問題，參見《摩訶般若波羅蜜經》卷5〈18 問乘品〉，「^爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正8，250a2-5） 《大智度論》卷46～卷50已答了前二事：1、菩薩摩訶薩摩訶衍，《大智度論》卷46～卷48（大正25，393b-409c），2、發趣大乘，《大智度論》卷49～卷50（大正25，409c-419c）。
[^174]: 〔異時〕－【宋】【元】【明】【宮】【聖】。（大正25，420d，n.13）
[^175]: （1）《大正藏》原作「日」，今依《高麗藏》作「旦」（第14冊，885b21）。 （2）旦：1.天亮。2.清晨，早晨。（《漢語大詞典》（五），p.556）
[^176]: （1）參見《妙法蓮華經》卷1〈1 序品〉：「^是時日月燈明佛從三昧起，因妙光菩薩，說大乘經，名《妙法蓮華》，教菩薩法，佛所護念，六十小劫不起于座。時會聽者亦坐一處，六十小劫身心不動，聽佛所說，謂如食頃。是時眾中無有一人若身若心而生懈惓。日月燈明佛於六十小劫說是經已，即於梵、魔、沙門、婆羅門及天、人、阿修羅眾中而宣此言：『如來於今日中夜當入無餘涅槃。』」（大正9，4a23-b2） （2）法華經：六十小劫說經。（印順法師，《大智度論筆記》［H015］p.406） （3）時間長短無礙。（印順法師，《大智度論筆記》〔E008〕p.300）
[^177]: 〔斷〕－【聖】。（大正25，420d，n.14）
[^178]: 不二法：斷菩薩著故說。（印順法師，《大智度論筆記》〔E007〕p.299）
[^179]: 《大智度論》卷50〈21 出到品〉：「^此中佛自說：大乘、薩婆若，是二法──不一故不合，不異故不散；六情所知盡虛妄故，無色、無形、無對、一相。」（大正25，420c13-15）
[^180]: 參見《大智度論》卷50〈21 出到品〉：「^摩訶衍、薩婆若是二法共，不合、不散、無色、無形、無對，一相所謂無相。」（大正25，419c16-18）
[^181]: 一相無相：導凡夫說。（印順法師，《大智度論筆記》〔E008〕p.300）
[^182]: 《正觀》，（6），p.138：如、法性，參見《大智度論》卷32（大正25，297b24-c12）。
[^183]: 〔法〕－【宋】【宮】。（大正25，420d，n.15）
[^184]: 《正觀》，（6），p.138：法相，參見《大智度論》卷6（大正25，102c26-29）、卷15（169c3-29；171a7-18）、卷18（194b1-195a13）、卷25（246a23-b11）、卷31（293a25-294c10）、卷32（298c）、卷53（436b15-18）、卷67（528b16-28）、卷70（550c10-15）。
[^185]: （此）＋五眾【石】。（大正25，420d，n.16）
[^186]: 六度：遣著故說空。（印順法師，《大智度論筆記》〔E008〕p.300）
[^187]: 〔俗〕－【宋】【元】【明】【宮】【石】。（大正25，421d，n.1）
[^188]: 二諦：有名相，無名相。（印順法師，《大智度論筆記》〔E002〕p.286）
[^189]: 《正觀》，（6），p.138：參見《智度論》卷25（大正25，246a23-c24）、卷36（大正25，326b20-327a19）、卷41（大正25，358a17-c8）、卷42（大正25，364c1-365a15）。
[^190]: 〔出〕－【聖】【石】。（大正25，421d，n.2）
[^191]: 參見《大智度論》卷46〈18 摩訶衍品〉：「^爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正25，393b2-5）
[^192]: 參見《大般若波羅蜜多經》卷417〈19 出住品〉：「^復次，善現！汝問『如是大乘為何所住』者，善現！如是大乘都無所住。所以者何？以一切法皆無所住。何以故？諸法住處不可得故。善現！如是大乘以無所得而為方便住無所住。」（大正7，90c18-21）
[^193]: 起＝相【宋】【元】【明】【宮】【聖】。（大正25，421d，n.3）
[^194]: 參見《大般若波羅蜜多經》卷417〈19 出住品〉：「^善現！如法界非住非不住。所以者何？以法界自性無住無不住。何以故？法界自性法界自性空故，大乘亦爾，非住非不住。」（大正7，90c21-24）
[^195]: 〔乃至無作相〕－【宋】【元】【明】【宮】【聖】【石】。（大正25，421d，n.5）
[^196]: 相＝法【元】【石】。（大正25，421d，n.6）
[^197]: 作＝住【聖】。（大正25，421d，n.7）
[^198]: 作＝住【聖】。（大正25，421d，n.7）
[^199]: 住處＝所住【宋】【宮】【聖】，＝所住處【元】【明】。（大正25，421d，n.8）
[^200]: 法＝故【石】。（大正25，421d，n.9）
[^201]: 參見《大般若波羅蜜多經》卷417〈19 出住品〉：「^善現！由此因緣，如是大乘雖無所住，而以無二為方便故住無所住。」（大正7，92b6-8）
[^202]: 《大智度論》卷50〈21 出到品〉：「^直以至佛，更無勝處可去，故言住。」（大正25，420c7-8）
[^203]: 《正觀》，（6），p.138：參見《大智度論》卷50（大正25，419c14-18）的經文與（大正25，420c3-15）論的解說。
[^204]: 此＝是【石】。（大正25，421d，n.10）
[^205]: 有＝自【宋】【宮】。（大正25，421d，n.11）
[^206]: ┌一、不住者，自相中不住；非不住者，異相中不住。 非住非不住 ┤一、不住者，說空破有；非不住者，說世諦有住。 └一、不住者，說無常破常；非不住者，破滅相。 （印順法師，《大智度論筆記》［B015］p.138）
[^207]: 法＝相【石】。（大正25，421d，n.12）
[^208]: 參見《大智度論》卷46〈18 摩訶衍品〉：「^爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正25，393b2-5）
[^209]: 《摩訶般若波羅蜜經》卷5〈18 問乘品〉：「^誰當乘是乘出者？」（大正8，250a4-5） 《大智度論》卷46〈18 摩訶衍品〉：「^誰當乘是乘出者？」（大正25，393b4-5）
[^210]: 〔及〕－【宋】【宮】【聖】。（大正25，421d，n.13）
[^211]: 參見《大般若波羅蜜多經》卷417〈19 出住品〉：「^復次，善現！汝問『誰復乘是大乘而出』者，善現！都無乘是大乘出者。何以故？善現！若所乘乘、若能乘者、若時、若處，如是一切皆無所有不可得故。所以者何？以一切法皆無所有都不可得，如何可言有所乘乘、有能乘者、乘時、乘處？故不可說實有乘是大乘出者。」（大正7，92b9-14）
[^212]: 知＝智【石】。（大正25，421d，n.14）
[^213]: 眾＝陰【石】。（大正25，421d，n.15）
[^214]: 參見《大般若波羅蜜多經》卷417〈19 出住品〉：「^善現！預流者無所有不可得故，乘大乘者亦不可得。所以者何？畢竟淨故。一來、不還、阿羅漢、獨覺、菩薩、如來亦無所有不可得故，乘大乘者亦不可得。所以者何？畢竟淨故。」（大正7，93a10-14）
[^215]: 得＋（須陀洹不可得）【石】。（大正25，421d，n.16）
[^216]: 〔欲〕－【宋】【宮】【聖】。（大正25，421d，n.17）
[^217]: （論）＋者【元】【明】，者＝釋【石】。（大正25，421d，n.18）
[^218]: 案：經舉乘、出者、所用法、出時等四法空，但論僅釋前三法。
[^219]: 〔者〕－【宋】【元】【明】【宮】【聖】。（大正25，421d，n.19）
[^220]: 「須陀洹乃至薩婆若」，指《摩訶般若波羅蜜經》卷6〈21 出到品〉所說：「^須陀洹不可得，乃至阿羅漢、辟支佛、菩薩、佛不可得，畢竟淨故。須陀洹果乃至阿羅漢果、辟支佛道、佛道、一切種智不可得，畢竟淨故。」（大正8，260c14-17） 前面之「須陀洹」指能證得初果之人，後面的「^須陀洹果」指所證得的果位。
[^221]: ┌有法，智慧少故不能得 二種不可得 ┴有大智慧，推求不能得 （印順法師，《大智度論筆記》［B015］p.138）
[^222]: 〔益〕－【宋】【宮】。（大正25，422d，n.1）