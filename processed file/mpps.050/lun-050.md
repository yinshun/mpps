者[^50]言： ^lun-050-1

我等二十法[^51]不可得[^52]故不著。 ^lun-050-2

不可得因緣，如先種種說。 ^lun-050-3

^（1-4）^我見乃至知者、見者，^（17）^佛見、^（19）^僧見，是入眾生空故，是見不應著。 ^lun-050-4

^（5-16,18,20）^餘斷、常乃至戒見，是法空故，不應著。 ^lun-050-5

問曰：餘者可知，^（8）^因見云何？ ^lun-050-6

答曰：一切有為法展轉為（417b）因果，是法中著心取相生見，是名「因見」，所謂非因說因，或因果一[^53]異等。 ^lun-050-7

「^具足空」[^54]者， ^lun-050-8

若菩薩能盡行十八空，是名「具足空」。 ^lun-050-9

復次，能行二種空──眾生空、法空，是名「具足空」。 ^lun-050-10

復次，若菩薩能行畢竟空，於中不著，是名「具足空」。 ^lun-050-11

問曰：若爾者，佛此中何以但說「自相空」？ ^lun-050-12

答曰：此三種空皆是自相空。以住六地菩薩福德故利根，利根[^55]故分別諸法取相；以是故，七地中以相[^56]空為具足空。 ^lun-050-13

佛或時說有為空、無為空名「具足空」，或時說不可得空名「具足空」。 ^lun-050-14

「^無相證」者，「無相」即是涅槃，可證，不可修。 ^lun-050-15

不可修故，不得言「知」；無量無邊不可分別故，不得言「具足」。 ^lun-050-16

「^知無作」者，三事[^57]雖通是「知」，二事更義立其名，無作但有「知」名。 ^lun-050-17

「^三分清淨」者，所謂十善道──身三、口四、意三，是名「三分」。 ^lun-050-18

上以說三[^58]解脫門故，此中不復說[^59]。 ^lun-050-19

「^三分清淨」者，或有人身業清淨，口業不清淨；口業清淨，身業不清淨；或身口業清淨，意業不清淨；或有世間三業清淨，而未能離著；是菩薩三業清淨及離著故，是名「三分清淨」。 ^lun-050-20

「^一切眾生中具足慈悲智」者，悲有三種：眾[^60]生緣、法緣、無緣。[^61]此中說「無緣大悲」名「具足」。所謂法性[^62]空，乃至實相亦空，是名「無緣大悲」。 ^lun-050-21

菩薩深入實相，然後悲念眾生；[^63]譬如人有一子，得好寶物，則[^64]深心愛念欲以與之。 ^lun-050-22

「^不念一切眾生」者，所謂淨世界具足故。 ^lun-050-23

問曰：若不念眾生者，云何能淨佛世界？ ^lun-050-24

答曰：菩薩令眾生住十善道，為莊嚴佛國[^65]；雖莊嚴，未得無礙莊嚴。 ^lun-050-25

今[^66]菩薩教化（417c）眾生，不取眾生相，諸善根福德清淨；諸善根福德清淨故，是無礙莊嚴。 ^lun-050-26

「^一切法等觀」者，如法等忍中說。[^67] ^lun-050-27

此中佛自說：「於諸法不增損。」 ^lun-050-28

「^知諸法實相」者，如先種種因緣廣說。[^68] ^lun-050-29

「^無生法忍[^69]」者，於無生滅諸法實相中，信受、通達、無礙、不退，是名「無生忍」。 ^lun-050-30

「^無生智」者，初名[^70]「忍」，後名「智」；麁者「忍」，細者「智」。 ^lun-050-31

佛自說：「^知名色不生故。」 ^lun-050-32

「^說諸[^71]法一相」者，菩薩知內外十二入皆是魔網，虛誑不實，於此中生六種識亦是魔網虛誑。何者是實？唯不二法──無眼、無色，乃至無意、無法等，是名實。[^72]令眾生離十二入故，常以種種因緣說是不二法。 ^lun-050-33

「^破分別相」者，菩薩住是不二法中，破所緣男女、長短、大小等分別諸法。 ^lun-050-34

「^轉憶想」者，破內心憶想分別諸法等。 ^lun-050-35

「^轉見」者，是菩薩先轉我見、邊見等邪見，然後入道；今轉法見[^73]、涅槃見，以諸法無定相。 ^lun-050-36

「^轉涅槃」者，轉聲聞、辟支佛見，直趣佛道。 ^lun-050-37

「^轉煩惱」[^74]者， ^lun-050-38

菩薩以福德持戒力故，折伏麁煩惱，安隱行道，唯有愛、見、慢等微細者在，今亦離細煩惱。[^75] ^lun-050-39

復次，菩薩用實智慧，觀是[^76]煩惱即[^77]是實相；[^78]譬如神通人，能轉不淨為淨。 ^lun-050-40

「^等定慧地」者，菩薩於初三地慧多定少，未能攝心故；後三地定多慧少──以是故，不得入菩薩位。今眾生空、法空，定慧等故，能安隱行菩薩道；從阿鞞跋致地，漸漸得一切種智慧地。[^79] ^lun-050-41

「^調意」者，是菩薩先憶念老、病、死、三惡道，慈愍眾生故，調伏心意；今[^80]知諸法實相故，不著三界，不著三界故調伏。 ^lun-050-42

「^心寂滅」者，菩薩為涅槃故，先於[^81]五（418a）欲中折伏五情，意情難折伏[^82]故；今住七地，意情寂滅。[^83] ^lun-050-43

「^無礙智」者，菩薩得般若波羅蜜，於一切實、不實法中無礙；得是道慧，將一切眾生令入實法，得無礙解脫、得佛眼，於一切法中無礙。 ^lun-050-44

問曰：是七地中，何以說「得佛眼」？ ^lun-050-45

答曰：是中應學佛眼，於諸法無礙，似如佛眼。 ^lun-050-46

「^不染愛」者，是菩薩雖於七地得智慧力，猶有先世因緣，有此肉身，入禪定不著，出禪定時有著氣──隨此肉眼所見，見好人親愛，或愛是七地智慧實法。[^84]是故佛說：「於六塵中行捨心，不取好惡相。」（七地竟） ^lun-050-47

「^順入眾生心」者，菩薩住是八地中，順觀一切眾生心之所趣，動發思惟，深念順觀，以[^85]智慧分別知[^86]：是眾生永無得度因緣；是眾生過無量阿僧祇劫然後可度，是眾生或一劫、二劫乃至[^87]十劫可度，是眾生或一世、二世乃至今世可度，是眾生或即時可度者，是熟、是未熟；是人可以聲聞乘度，是人可以辟支佛乘度。譬如良醫診病，知差[^88]久近、可治不可治者。 ^lun-050-48

「^遊戲諸神通」者，先得諸神通，今得自在遊戲，能至無量無邊世界。 ^lun-050-49

菩薩住七地中時，欲取涅槃；爾時，有種種因緣及十方諸佛擁護，還[^89]生心欲度眾生。[^90]好莊嚴神通，隨意自在，乃至無量無邊世界中無所罣礙，見諸佛國，亦不取佛國相。 ^lun-050-50

「^觀諸佛國」者， ^lun-050-51

有菩薩以神通力飛到十方，觀諸清淨世界，取相欲自莊嚴其國。 ^lun-050-52

有菩薩佛將至十方，示清淨世界，取淨國相，自作願行；如世自在王佛將法積比丘至十方，示清（418b）淨世界。[^91] ^lun-050-53

或有菩薩自住本國，用天眼見十方清淨世界，初取淨相，後得不著心故還捨。 ^lun-050-54

「^如所見佛國，自莊嚴其國」者，如先說。[^92] ^lun-050-55

是八地名轉輪地。如轉輪王[^93]寶輪至處，無礙無障，無諸怨敵；菩薩住是地中，能雨法寶，滿眾生願，無能障礙，亦能取所見淨國相而自莊嚴其國。 ^lun-050-56

「^如實觀佛身」者，觀諸佛身如幻如化，非五眾、十二入、十八界所攝，若長若短，若干種色，隨眾生先世業因緣所見。 ^lun-050-57

此中佛自說：「見法身者，是為見佛。」[^94] ^lun-050-58

「^法身」者，不可得法[^95]空；[^96]不可得法空者，諸因緣邊生法，無有自性。[^97] ^lun-050-59

「^知上下諸根」者，如十力中說。[^98]菩薩先知一切眾生心所行，誰鈍、誰利，誰布施多，誰智慧多；因其多者而度脫之。 ^lun-050-60

「^淨佛世界」者，有二種淨：一者、菩薩自淨其身；二者、淨眾生心，令行清淨道。[^99]以彼[^100]我因緣清淨故，隨所願得清淨世界。[^101] ^lun-050-61

「^入如幻三昧」者，如幻人一處住，所作[^102]幻事，遍滿世界──所謂四種兵[^103]眾，宮殿城郭，飲食歌舞，殺活[^104]憂苦等；菩薩亦如是，住是三昧中，能於十方世界變化，遍滿其中──先行布施等充滿眾生，次說法教化破壞三惡道，然後安立眾生於三乘；一切所可利益之事，無不成就。是菩薩心不動，亦不取心相。 ^lun-050-62

「^常入三昧」者，菩薩得如幻等三昧，所役心能有所作；今[^105]轉身得報生三昧，[^106]如人見色，不用心力。住是三昧中，度眾生安隱，勝於如幻三昧，自然成事，無所役用[^107]；如人求財，有役力[^108]得者，有自然得者。 ^lun-050-63

「^隨眾生所應善根受身」者，菩薩（418c）得二種三昧，二種神通──行得、報得；知以何身、以何語、以何因緣、以何事、以何道、以何方便而為受身，乃至受畜生身而化度之。（八地竟） ^lun-050-64

「^受無邊世界所度之分」者，無量阿僧祇十方世界六道中眾生，是菩薩教化所應[^110]度者而度之。 ^lun-050-65

是世界有三種：有淨、不淨、有雜。是三種世界中眾生所可應度有利益者，皆攝`1425`取之。譬如然燈，為有目之人，不為盲者；菩薩亦如是，或先有因緣者，或[^111]始作因緣者。 ^lun-050-66

復次，三千大千世界名「一世界」，一時起、一時滅；如是等十方如恒河沙等世界，是「一佛世界」[^112]；如是一佛世界數，如恒河沙等世界，是「一佛世界海」；如是佛世界海，數如十方恒河沙世界，是「佛世界種」。如是世界種，十方無量，是名「一佛世界」。於一切世界中取如是分，是名「一佛所度之分」。[^113] ^lun-050-67

「^得如所願」者，是菩薩福德、智慧具足故，無願不得。 ^lun-050-68

聽者聞無量無邊世界所度之分，疑不可得；以是故，次說所願如意。 ^lun-050-69

此中佛自說「六波羅蜜具足」：五度則福德具足，般若則智慧具足。[^114] ^lun-050-70

「^知諸天、龍、夜叉、犍闥婆語」者， ^lun-050-71

我上說福德、智慧具足，所願如意──知他人種種語，即是所願事。 ^lun-050-72

復次，菩薩得宿命智[^115]清淨故，知處處生一切語。 ^lun-050-73

復次，得願智故[^116]，知立名者心，強作種種名字語言。 ^lun-050-74

復次，菩薩得解眾生語言三昧故，通一切語無礙。 ^lun-050-75

復次，自得四無礙智，又復學佛四無礙智；以是故，知眾生語言音聲。 ^lun-050-76

「^處胎成就」者， ^lun-050-77

有人言：菩薩乘白象，與無量兜率諸天圍遶、恭敬、供養、侍從，（419a）入母胎。 ^lun-050-78

有人言：菩薩母得如幻三昧力故，令腹廣大無量，一切三千大千世界菩薩及天龍鬼神皆得入出；胎中有宮殿、臺觀，先莊嚴床座，懸繒幡蓋，散花，燒香，皆是菩薩福德業因緣所感，然後菩薩來下處之。亦以三昧力故，下[^118]入母胎，於兜率天上如故。 ^lun-050-79

「^生成就」者， ^lun-050-80

菩薩欲生時，諸天龍鬼神莊嚴三千大千世界；是時，有七寶蓮花座，自然而有；從母胎中，有無量菩薩先出，坐蓮華上，叉手讚歎，俟[^120]待[^121]菩薩；及諸天龍、鬼神、仙聖、諸玉女等皆合手一心，欲見菩薩生。然後菩薩從母右脇出，如滿月從雲中出，放大光明，照無量世界。[^122]是時，有大名聲，遍滿十方世界，唱言：「某[^123]國菩薩末後身生。」 ^lun-050-81

或有菩薩化生蓮華。 ^lun-050-82

於四生中，菩薩胎生[^124]、化生。 ^lun-050-83

於四種人中，菩薩生剎利、婆羅門二姓中──生此二種姓，人所貴故。 ^lun-050-84

「^家成就」者， ^lun-050-85

婆羅門家有智慧，剎利家有力勢；婆羅門利益後世，剎利利[^126]益今世。是二種於世有益，是故菩薩在此中生。 ^lun-050-86

復次，諸功德法家，所謂不退轉生，是名「家生[^127]」。 ^lun-050-87

「^姓成就」者， ^lun-050-88

菩薩，兜率天上觀世間何姓為貴、能攝眾生，即於是姓中生。如七佛中，初三佛，憍陳如姓中生；次三佛，迦葉姓中生；釋迦文尼佛，憍曇姓中生。[^128] ^lun-050-89

復次，菩薩初深心牢固，是名「諸佛姓」。 ^lun-050-90

有人言：得無生法忍，是諸佛姓──是時，得[^129]佛一切種智氣分故；如聲聞法中姓[^130]地人。[^131] ^lun-050-91

「^眷屬成就」者，皆是智人、善人，世世集功德。 ^lun-050-92

此中佛自說：「純以菩薩為眷屬。」如《不可思議經》中說：「瞿毘耶[^132]是大菩薩，[^133]（419b）一切眷屬皆是住阿毘[^134]跋致地菩薩；[^135]以方便三昧變化力，為男、為女，共[^136]為眷屬。如轉輪聖王居士寶[^137]是夜叉、鬼神現作人身，與人共事。」 ^lun-050-93

「^出家成就」者，如釋迦文菩薩，夜於宮殿，見諸婇[^139]女皆如死狀[^140]；十方諸天鬼神齎持[^141]幡華供養之具，奉迎將出。是時車匿雖先受淨飯王勅，而隨菩薩意，自牽馬至；四天王[^142]使者接捧[^143]馬足，踰城而出。為破諸煩惱及魔人，示一切眾人在家之穢。如此大功德貴重之人，猶尚出家，況諸凡細！如是等因緣，名「出家成就」。 ^lun-050-94

「^莊嚴佛樹成就」者，莊嚴菩提樹，如先說。[^144] ^lun-050-95

佛此中自說：「是菩提樹，以黃金為根，七寶為莖、節、枝、葉[^145]，莖、節、枝、葉光明遍照十方無數阿僧祇諸佛世界。」 ^lun-050-96

或有佛以菩薩七寶莊嚴佛樹，或有不如是者。所以者何？諸佛神力不可思議，為眾生故現種種莊嚴。 ^lun-050-97

「^一切諸善功德成滿具足」者，菩薩住七地中，破諸煩惱，自利具足；住八地、九地，利益他人──所謂教化眾生，淨佛世界。自利、利他深大故，一切功德具足。[^146] ^lun-050-98

如阿羅漢、辟支佛，自利雖重，利他輕故，不名具足；諸天及小菩薩，雖能利益他[^147]，而自未除煩惱故，亦不具足。 ^lun-050-99

是名「功德具足」。（九地竟） ^lun-050-100

「^當知如佛」者，菩薩坐如是樹下，入第十地，名為「法雲地」。譬如大雲澍雨，連下無間；心自然生無量無邊清淨諸佛法，念念無量。 ^lun-050-101

`1429`爾時，菩薩作是念：「欲界魔王心未降伏。」放眉間光，令百億魔宮闇蔽不現。魔即瞋惱，集其兵眾來逼菩薩。 ^lun-050-102

菩薩降魔已，十方諸佛慶其功勳，皆（419c）放眉間光，從菩薩頂入。是時，十地所得功德，變為佛法，斷一切煩惱習，得無礙解脫，具十力、四無所畏、四無礙智、十八不共法、大慈大悲等無量無邊諸佛法。 ^lun-050-103

是時，地為六種震動，天雨華香，諸菩薩、天人皆合手讚歎。 ^lun-050-104

是時，放大光明，遍照十方無量世界；十方諸佛、菩薩[^149]、天人，大聲唱言：「某方某國某甲菩薩，坐於道場，成具佛事，是其光明。」 ^lun-050-105

是名「十地當知如佛」。 ^lun-050-106

復次，佛此中更說第十地相，所謂菩薩行六波羅蜜，以方便力故，過乾慧地乃至菩薩地，住於佛地──佛地，即是第十地。 ^lun-050-107

菩薩能如是行十地，是名「發趣大乘」。 ^lun-050-108

`1430`〈釋出到品第二十一〉 ^lun-050-109

（大正25，419c13-422a16） ^lun-050-110

 ^lun-050-111

問曰：佛已知須菩提所問，今何以更稱[^171]而答？ ^lun-050-112

答曰：是《摩訶般若波羅蜜》有十萬偈，三百二十萬言，[^172]與《四阿含》等，此非一坐說盡。又上須菩提所問，已答二事[^173]，異時[^174]異日故稱第三問而答。 ^lun-050-113

`1433`復次，有人言：聲聞法中無有不可思議事，不得一日一坐中說盡。佛有無礙解脫，菩薩有不可思議三昧，能令多時作少時、少時作多時，亦能以大色入小、小色作大。又如六十小劫說《法華經》，人謂從旦[^175]至食。[^176] ^lun-050-114

問曰：色有形可見，時無形但有名，云何得以近為遠、以遠為近？ ^lun-050-115

答曰：以是故說以不可思議神通力。如人夢中，夢有所見，自以為覺；（420c）夢中復夢，如是展轉，故是一夜。 ^lun-050-116

以是故，更稱其問而答。 ^lun-050-117

「^是乘何處出，至何處住」者，佛答：「^是乘從三界中出，至薩婆若中住。」 ^lun-050-118

問曰：是乘為是佛法？為是菩薩法？若是佛法，云何從三界出？若是菩薩法，云何薩婆若中住？ ^lun-050-119

答曰：是乘是菩薩法，乃至金剛三昧；是諸功德清淨，變為佛法。 ^lun-050-120

是乘有大力，能有所去，直以至佛，更無勝處可去，故言「住」。譬如劫盡火燒三千世界，勢力甚大，更無所燒，故便自滅；摩訶衍亦如是，斷一切煩惱、集諸功德，盡其邊際，更無所斷[^177]、更無所知、更無所集故，便自歸滅。 ^lun-050-121

「^不二法」者，斷諸菩薩著故說。[^178] ^lun-050-122

此中佛自說：「大乘、薩婆若，是二法不一故不合，不異故不散；六情所知盡虛妄故，無色、無形、無對、一相。」 ^lun-050-123

問曰：先言「不一故不合」[^179]，今何以言「一相」？[^180] ^lun-050-124

`1434`答曰：此中言「^一相，所謂無相」，無相則無有出至佛道；為引導凡夫人故，說言「一相」。[^181] ^lun-050-125

「^實際」者，是諸法末後實相，無出無入；若有狂人欲使實際出至佛道者，此人則欲使無相法出。 ^lun-050-126

如、法性、[^182]法[^183]相[^184]，如先說。 ^lun-050-127

「^不可思議性」者， ^lun-050-128

有人言：即是如、法性、實際，無量無邊，心心數法滅，故言「不可思議」。 ^lun-050-129

復有人言：過實際、涅槃，更求諸法實，若有若無，是名「不可思議」。 ^lun-050-130

復次，一切諸佛法，無有能思惟籌量者，故名「不可思議」。 ^lun-050-131

復有人言：一切諸法，分別思惟，皆同涅槃相，是「不可思議」。 ^lun-050-132

若人欲使空中出，此人則欲使無相法中出。 ^lun-050-133

此中佛自說：「五眾[^185]空相，不能出三界，不能至薩婆若，五眾中五眾相空故，十（421a）二入乃至意觸因緣生受空亦如是。」 ^lun-050-134

夢等空譬喻，亦如是──自相空故，無出無至。 ^lun-050-135

若人欲使六波羅蜜出，此人則為欲使無相法出。何以故？六波羅蜜因緣和合故無自性，自性無故空。 ^lun-050-136

`1435`菩薩著六波羅蜜，墮邪道，故為說空。[^186] ^lun-050-137

十八空乃至一切種智，亦如是。 ^lun-050-138

問曰：六波羅蜜有道俗，俗[^187]可著故可說空；出世間六波羅蜜、三十七品乃至十八不共法，無所著故，何以說空？ ^lun-050-139

答曰：諸菩薩漏未盡，以福德、智慧力故行是法，或取相愛著故。 ^lun-050-140

凡夫法虛妄顛倒，此法從凡夫法邊生，云何是實？ ^lun-050-141

以是故，佛說是亦空，以喻無相法。 ^lun-050-142

是大乘即是無相，無相云何有出、有至？ ^lun-050-143

諸法皆空，但有名字、相、假名、語言；今名字等亦空，以喻無相，第一義中不可得；世俗法中有相。[^188] ^lun-050-144

名字等假名相義，如先說。[^189] ^lun-050-145

用如是法，從三界出[^190]，至薩婆若中住；非是實法，亦無所動。 ^lun-050-146

 ^lun-050-147

問曰：上言「是乘到薩婆若，更無勝法可去」[^202]，今何以復說「是乘無住處」？ ^lun-050-148

答曰：先說（421b）「以空、不二法故言住」，如幻、如夢，雖有坐臥行住，非實是住；菩薩亦如是，雖言「到薩婆若住」，亦無定住。[^203] ^lun-050-149

佛此[^204]中自說：「一切法從本已來無住相，云何獨大乘有[^205]住？若有所住，以畢竟空法住。」 ^lun-050-150

譬如：如、法性、法相、實際，非住、非不住，不生不滅、不垢不淨、不起不作。 ^lun-050-151

「不住」者，自相中不住；「非不住」者，異相中不住。 ^lun-050-152

「不住」者，說空破有；「非不住」者，說世諦方便有住。 ^lun-050-153

「不住」者，說無常破常相；「非不住」者，破滅相。 ^lun-050-154

此中佛自說：「法性、法[^207]性相空。何以故？自相空故。乃至無起無作諸餘法亦如是。」 ^lun-050-155

者[^217]言： ^lun-050-156

「^出」者，行是乘到佛道邊出。 ^lun-050-157

又復以成就故名「出」──以是乘成就薩婆若，是名為「出」。 ^lun-050-158

此中佛自說空因緣：「^乘」者，是六波羅蜜。「^所用法」者，是慈悲、方便等諸法，六波羅蜜所不攝。「^出者」，是菩薩。是三法皆空。 ^lun-050-159

此中佛復說因緣：「我不可得，乃至知者[^219]、見者不可得，畢竟空故。」 ^lun-050-160

五眾、十二入、十八界，檀波羅蜜乃至十八不共法，須陀洹乃至薩婆若，[^220]不生不（422a）滅、不垢不淨，乃至三世、三相、增減等──是名法空。 ^lun-050-161

`1439`我乃至知者、見者，須陀洹乃至佛，是名眾生空。 ^lun-050-162

問曰：有二種不可得：一者、有法，智慧少故不能得；二者、有大智慧，推求不能得。[^221]此云何不可得？ ^lun-050-163

答曰：是法無故不可得。 ^lun-050-164

問曰：一切法本末不可得，於人有何利益[^222]？ ^lun-050-165

答曰：此中佛自說：「畢竟清淨故。」「^畢竟」者，若行者依「無」而破「有」，於「有」得清淨，於「無」未清淨，以依止故。 ^lun-050-166

此中佛自說不可得因緣：一切眾生不可得，一切法不可得；譬如如、法性、實際等，乃至不作、不起不可得。 ^lun-050-167

復次，十八空故，法性不可得，乃至不起、不作。 ^lun-050-168

十八空中，無初地乃至十地，無成就眾生，無淨佛世界，無五眼；以十八空故空，畢竟清淨故不可得。 ^lun-050-169

菩薩用不可得法，乘是乘出薩婆若。 ^lun-050-170

---

[^1]: 參見《大般若波羅蜜多經》卷416〈18 修治地品〉：「^云何菩薩摩訶薩應遠離相想？善現！若菩薩摩訶薩觀貪等惑無所有故，是為菩薩摩訶薩應遠離相想。」（大正7，86b14-17）
[^2]: 參見《大般若波羅蜜多經》卷416〈18 修治地品〉：「^云何菩薩摩訶薩應遠離見執？善現！若菩薩摩訶薩都不見有諸見性故，是為菩薩摩訶薩應遠離見執。」（大正7，86b17-19）
[^3]: 「不著十八界」與「不著十二入」位置互換【石】。（大正25，416d，n.10）
[^4]: 參見《大般若波羅蜜多經》卷416〈18 修治地品〉：「^云何菩薩摩訶薩應遠離依佛見執？善現！若菩薩摩訶薩知依佛見執不得見佛故，是為菩薩摩訶薩應遠離依佛見執。」（大正7，86c15-18）
[^5]: 三三昧：自相空，不念諸相，三界中不作。（印順法師，《大智度論筆記》〔E003〕p.289）
[^6]: 〔佛〕－【宋】【元】【明】【宮】【聖】。（大正25，416d，n.11）
[^7]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿悲愍有情，及於有情無所執著？善現！若菩薩摩訶薩已得大悲及嚴淨土都無所執，是為菩薩摩訶薩應圓滿悲愍有情，及於有情無所執著。」（大正7，87a14-17）
[^8]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿通達真實理趣，及於此中無所執著？善現！若菩薩摩訶薩於一切法真實理趣，雖如實通達而無所通達都無所執，是為菩薩摩訶薩應圓滿通達真實理趣，及於此中無所執著。」（大正7，87a25-b1）
[^9]: 作故＝作故忍【宋】【宮】【聖】【石】，＝作忍故【元】【明】。（大正25，416d，n.13）
[^10]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿無生忍智？善現！若菩薩摩訶薩忍一切法無生、無滅、無所造作，及知名色畢竟不生，是為菩薩摩訶薩應圓滿無生忍智。」（大正7，87b1-4）
[^11]: （一）＋心【元】【明】【石】。（大正25，416d，n.14）
[^12]: 行＝作【石】。（大正25，416d，n.15）
[^13]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿說一切法一相理趣？善現！若菩薩摩訶薩於一切法行不二相，是為菩薩摩訶薩應圓滿說一切法一相理趣。」（大正7，87b4-7）
[^14]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿滅除分別？善現！若菩薩摩訶薩於一切法不起分別，是為菩薩摩訶薩應圓滿滅除分別。」（大正7，87b7-10）
[^15]: 想＝相【石】。（大正25，416d，n.16）
[^16]: 想＝相【聖】。（大正25，416d，n.17）
[^17]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿遠離諸想？善現！若菩薩摩訶薩遠離小、大及無量想，是為菩薩摩訶薩應圓滿遠離諸想。」（大正7，87b10-13）
[^18]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿遠離諸見？善現！若菩薩摩訶薩遠離聲聞、獨覺地見，是為菩薩摩訶薩應圓滿遠離諸見。」（大正7，87b13-15）
[^19]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿遠離煩惱？善現！若菩薩摩訶薩棄捨一切有漏煩惱習氣相續，是為菩薩摩訶薩應圓滿遠離煩惱。」（大正7，87b15-18）
[^20]: 〔故〕－【宋】【宮】【聖】。（大正25，416d，n.18）
[^21]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿止觀地？善現！若菩薩摩訶薩修一切智、一切相智，是為菩薩摩訶薩應圓滿止觀地。」（大正7，87b18-20）
[^22]: （慧地）＋調意【元】【明】。（大正25，416d，n.19）
[^23]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿調伏心性？善現！若菩薩摩訶薩不著三界，是為菩薩摩訶薩應圓滿調伏心性。」（大正7，87b20-23）
[^24]: 〔一〕－【宮】。（大正25，416d，n.20）
[^25]: 國＝界【宋】【元】【明】【宮】【聖】下同。（大正25，416d，n.21）
[^26]: 〔云何菩薩〕－【聖】。（大正25，416d，n.22）
[^27]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿見諸佛土，如其所見而自嚴淨種種佛土？善現！若菩薩摩訶薩住一佛土，能見十方無邊佛國，亦能示現，而曾不生佛國土想。又為成熟諸有情故，現處三千大千世界轉輪王位而自莊嚴，亦能棄捨而無所執，是為菩薩摩訶薩應圓滿見諸佛土，如其所見而自嚴淨種種佛土。」（大正7，87c15-22）
[^28]: （1）四＝五【元】【明】【聖】【石】。（大正25，416d，n.23） （2）《大正藏》原作「四」，今依【元】【明】【聖】【石】作「五」。
[^29]: 而＝所【宋】【元】【明】【宮】。（大正25，416d，n.24）
[^30]: 無邊＋（身）【宋】【宮】。（大正25，416d，n.25）
[^31]: 《大正藏》原作「世界量」，今依《高麗藏》作「量世界」（第14冊，880a18）。
[^32]: 犍闥婆＝揵闥婆【宋】【元】【明】【宮】，＝揵闥波【聖】下同。（大正25，417d，n.1）
[^33]: （1）諸＝語【宋】【元】【明】【宮】【聖】【石】。（大正25，417d，n.2） （2）《大正藏》原作「諸」，《高麗藏》亦作「諸」（第14冊，880a22），今依【宋】【元】【明】【宮】【聖】【石】作「語」。
[^34]: （1）辭辯：四無礙辯（義無礙辯、法無礙辯、辭無礙辯、樂說無礙智）中之「辭無礙辯」。 （2）四無礙辯又稱四無礙智，參見《大智度論》卷25（大正25，246a22-247b2）。 （3）《大智度論》卷25〈1 序品〉：「^是名字及義，云何令眾生得解？當以言辭分別莊嚴，能令人解，通達無滯，是名辭無礙智。」（大正25，246b9-11） （4）《大智度論》卷25〈1 序品〉：「^辭無礙智者，以語言說名字義，種種莊嚴語言，隨其所應，能令得解。所謂天語，龍、夜叉、揵闥婆、阿脩羅、迦樓羅、摩睺羅伽等非人語；釋、梵、四天王等世主語；人語；一語、二語、多語；略語、廣語；女語、男語；過去、未來、現在語──如是等語言，能令各各得解。自語、他語，無所毀譽。所以者何？是一切法不在語中，語是非實義；若語是實義，不可以善語說不善。但為入涅槃故說令解，莫著語言！復次，用是語言，能令眾生隨法義行。所以者何？言語皆入諸法實相中。是名辭無礙智。」（大正25，246c10-21）
[^35]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿入胎具足？善現！若菩薩摩訶薩雖一切生處實恒化生，而為益有情現入胎藏，於中具足無邊勝事，是為菩薩摩訶薩應圓滿入胎具足。」（大正7，88b3-6）
[^36]: 性＝姓【宋】【元】【明】【宮】【石】。（大正25，417d，n.4） 《高麗藏》亦作「性」（第14冊，880b3）。
[^37]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿種姓具足？善現！若菩薩摩訶薩常在過去諸菩薩摩訶薩種姓中生，是為菩薩摩訶薩應圓滿種姓具足。」（大正7，88b13-16）
[^38]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿生身具足？善現！若菩薩摩訶薩於初生時，其身具足一切相好，放大光明遍照無邊諸佛世界，亦令彼界六種變動，有情遇者無不蒙益，是為菩薩摩訶薩應圓滿生身具足。」（大正7，88b19-24）
[^39]: 必＝畢【石】。（大正25，417d，n.5）
[^40]: 善＋（根）【宋】【元】【明】【宮】。（大正25，417d，n.6）
[^41]: （清）＋淨【石】。（大正25，417d，n.7）
[^42]: 參見《大般若波羅蜜多經》卷416〈18 修治地品〉：「^云何菩薩摩訶薩應圓滿一切功德成辦具足？善現！若菩薩摩訶薩滿足殊勝福慧資糧，成就有情、嚴淨佛土，是為菩薩摩訶薩應圓滿一切功德成辦具足。」（大正7，88c7-10）
[^43]: 參見印順法師，《初期大乘佛教之起源與開展》，p.707、pp.710-711。
[^44]: （圓）＋滿【元】【明】。（大正25，417d，n.8）
[^45]: 為＝名【石】。（大正25，417d，n.9）
[^46]: 參見《大般若波羅蜜多經》卷416〈18 修治地品〉：「^云何菩薩摩訶薩住第十地已，與諸如來應言無別？善現！是菩薩摩訶薩已圓滿六波羅蜜多，乃至已圓滿十八佛不共法，具一切智、一切相智，若復永斷一切煩惱習氣相續便住佛地。由此故說：若菩薩摩訶薩住第十地已，與諸如來應言無別。」（大正7，88c11-17）
[^47]: 忍＝人【聖】【石】。（大正25，417d，n.10）
[^48]: 參見《大般若波羅蜜多經》卷416〈18 修治地品〉：「^善現！云何菩薩摩訶薩住第十地趣如來地？善現！是菩薩摩訶薩方便善巧，行六波羅蜜多、四念住乃至十八佛不共法，超淨觀地、種姓地、第八地、具見地、薄地、離欲地、已辦地、獨覺地及菩薩地，又能永斷一切煩惱習氣相續，便成如來、應、正等覺住如來地。善現！如是菩薩摩訶薩住第十地趣如來地。」（大正7，88c17-24）
[^49]: 〔是名〕－【宋】【元】【明】【宮】。（大正25，417d，n.11）
[^50]: （論）＋者【明】，者＝釋【石】。（大正25，417d，n.12）
[^51]: 我等二十法，即第七地菩薩不著我、不著眾生乃至不著依戒見等二十法，參見《摩訶般若波羅蜜經》卷6〈20 發趣品〉（大正8，257a27-b9)，《大智度論》卷50（大正25，416b7-22）。
[^52]: 《正觀》，（6），p.137：我不可得，參見《大智度論》卷12（大正25，148b3-150a17）、卷31（大正25，295c-296a）、卷42（大正25，364c21-365a15，368c28-369a24）。
[^53]: 一＝必【宋】【宮】【聖】。（大正25，417d，n.13）
[^54]: ┌一、能行十八空............... ┐ 具足空 ┤二、能行我法二空 ├皆自相空 └三、能行畢竟空............... ┘ （印順法師，《大智度論筆記》〔B014〕p.135）
[^55]: 〔利根〕－【石】。（大正25，417d，n.14）
[^56]: （自）＋相【元】【明】。（大正25，417d，n.15）
[^57]: 三事：空、無相、無作。
[^58]: 上以說三＝已上說【宋】【元】【明】，＝以上說【宮】【聖】。（大正25，417d，n.16）
[^59]: 《正觀》，（6），p.137：就「具足空」解說，參見《大智度論》卷50（大正25，417b2-15）。
[^60]: 〔眾〕－【宋】【元】【明】【宮】【聖】【石】。（大正25，417d，n.17）
[^61]: 參見《大智度論》卷20（大正25，208c-209a）、卷40（大正25，350b25-29）。
[^62]: 〔性〕－【宋】【元】【明】【宮】【聖】。（大正25，417d，n.18）
[^63]: ┌生緣 三悲 ┤法緣 └無緣──深入實相悲念眾生 （印順法師，《大智度論筆記》［B014］p.135）
[^64]: 〔則〕－【宋】【元】【明】【宮】。（大正25，417d，n.19）
[^65]: 國＋（土）【石】。（大正25，417d，n.20）
[^66]: 今＝令【宋】【元】【明】【宮】。（大正25，417d，n.21）
[^67]: 《正觀》，（6），p.137：參見《大智度論》卷5〈1 序品〉：「^善法、不善法、有漏、無漏、有為、無為等法──如是諸法入不二入法門，入實法相門。如是入竟，是中深入諸法實相時，心忍直入、無諍無礙，是名法等忍。」（大正25，97b22-29）
[^68]: 《正觀》，（6），p.137：參見《大智度論》卷15（大正25，170b16-172a4），《大智度論》卷18（大正25，190b10-191a1），《大智度論》卷43（大正25，370a21-c23）。
[^69]: 法忍＝忍法【宋】【元】【明】【宮】【聖】。（大正25，417d，n.23）
[^70]: 〔名〕－【宋】【元】【明】【宮】。（大正25，417d，n.24）
[^71]: 說諸＝諸說【宋】【宮】。（大正25，417d，n.25）
[^72]: 不二法：根塵不生識。（印順法師，《大智度論筆記》〔E007〕p.299）
[^73]: 七住菩薩：轉法見。（印順法師，《大智度論筆記》〔E006〕p.297）
[^74]: ┌一、七地前折伏粗煩惱──愛見慢等細者七地離 轉煩惱 ┴二、觀煩惱即實相 （印順法師，《大智度論筆記》［B014］p.135）
[^75]: 參見Lamotte（1980, p.2428, n.1）：參見《智度論》卷39〈4 往生品〉：「^小乘人畏三惡道故，以十不善業為罪。大乘人以一切能生著心取相法，與三解脫門相違者名為罪。以是事異故，名為大乘。若見有是三業雖不起惡，亦不名牢固；不見是身口意是三業根本，是為牢固。是菩薩法空故，不見是三事──用是三事起慳貪相、犯戒相、瞋恚相、懈怠相、散亂相、愚癡相。因無故果亦無；如無樹則無蔭，若能如是觀者，則能除身口意麁業。問曰：先說罪業今何以故言麁業？答曰：麁業、罪業無異，罪即是麁，不名為細。復次，聲聞人以身口不善業名為麁，意不善業名為細；瞋恚、邪見等諸結使名為麁罪，愛慢等結使名為細罪；三惡覺──所謂欲覺、瞋覺、惱覺名為麁；親里覺、國土覺、不死覺名為細，但善覺名為微細。於摩訶衍中盡皆為麁。以是故，此說麁罪。」（大正25，345c19-346a5）
[^76]: 是＝者【宋】【宮】。（大正25，417d，n.26）
[^77]: 即＝則【宋】【宮】。（大正25，417d，n.27）
[^78]: 煩惱即實相。（印順法師，《大智度論筆記》〔E007〕p.299）
[^79]: ┌初三地──慧多定少........................ ┐ │ ├不得入菩薩位 七地 ┤後三地──定多慧少........................ ┘ └七 地──我法二空定慧等............... ...行菩薩道，從不退地，漸得一切種智 （印順法師，《大智度論筆記》［B014］p.135）
[^80]: 今＝令【宋】【元】【明】【宮】＊。（大正25，417d，n.21）
[^81]: 先於＝於先【宋】【元】【明】【宮】。（大正25，417d，n.29）
[^82]: 〔伏〕－【宋】【元】【明】【宮】【聖】。（大正25，418d，n.1）
[^83]: ┌六地折伏五情 七地 ┴七地折伏意情 （印順法師，《大智度論筆記》［B014］p.136）
[^84]: 七住菩薩：肉身。入定不著習氣，出定有習氣。（印順法師，《大智度論筆記》〔E006〕p.297）
[^85]: 以＝已【宋】【宮】。（大正25，418d，n.2）
[^86]: 知＝如【宋】【元】【明】【宮】。（大正25，418d，n.3）
[^87]: 〔二劫乃至〕－【宋】【宮】【聖】。（大正25，418d，n.4）
[^88]: 差＝瘥【宋】【元】【明】【宮】。（大正25，418d，n.5）
[^89]: 還＝眾【宋】【宮】。（大正25，418d，n.6）
[^90]: 七住菩薩：欲自滅心，十方佛勸。（印順法師，《大智度論筆記》〔E006〕p.297）
[^91]: （1）參見《佛說無量壽經》卷上（大正12，267b19-c13）。 （2）《大智度論》卷10〈1 序品〉：「^問曰：更有十方諸清淨世界，如阿彌陀佛安樂世界等，何以故但以普華世界為喻？答曰：阿彌陀佛世界不如華積世界。何以故？法積比丘，佛雖將至十方觀清淨世界，功德力薄，不能得見上妙清淨世界。以是故，世界不如。」（大正25，134b4-10）
[^92]: 《正觀》，（6），p.137：參見《大智度論》卷10（大正25，134b）、卷38（大正25，342c28-343a4）、卷39（大正25，344b1-16）。
[^93]: （聖）＋王【宋】【元】【明】【宮】。（大正25，418d，n.7）
[^94]: （1）參見《摩訶般若波羅蜜經》卷6〈20 發趣品〉：「^云何菩薩如實觀佛身？如實觀法身故。」（大正8，259b8） （2）另參見《佛說大乘稻芉經》：「^今日世尊觀見稻芉，告諸比丘，作如是說：『諸比丘！若見因緣，彼即見法；若見於法，即能見佛。』」（大正16，823b27-29）
[^95]: 法＝出【聖】。（大正25，418d，n.9）
[^96]: 法身：法空不可得。（印順法師，《大智度論筆記》〔E007〕p.299）
[^97]: 法空：緣生無性。（印順法師，《大智度論筆記》〔E007〕p.299）
[^98]: 《正觀》，（6），p.138：參見《大智度論》卷24（大正25，238c27-239a26）。
[^99]: ┌菩薩自淨其身 八地淨佛世界 ┴淨眾生心令行道 （印順法師，《大智度論筆記》［B014］p.136）
[^100]: （此）＋彼【石】。（大正25，418d，n.10）
[^101]: 「心淨眾生淨，心淨國土淨」，參見： （1）《維摩詰所說經》〈1 佛國品〉（大正14，538b26-c5）。 （2）印順法師著：《攝大乘論講記》，pp.170-171；《佛法概論》，pp.188-189；《淨土與禪》，pp.1-5；《學佛三要》，pp.17-18、pp.60-61；《般若經講記》，pp.68-69；《我之宗教觀》，pp.56-57；《初期大乘佛教之起源與開展》，p.491。 （3）惠敏法師著〈「心淨則佛土淨」之考察〉，《中華佛學學報》第十期，pp.25-44。
[^102]: 作＝住【聖】。（大正25，418d，n.11）
[^103]: 四種兵：象兵、馬兵、車兵、步兵。參見《雜阿含經》卷40（1114經）（大正2，294a16）；《長阿含經》卷4《遊行經》（大正1，29b16-18）；《最勝問菩薩十住除垢斷結經》卷8（大正10，1030c5-6）等。
[^104]: 殺活：1.謂死與生。2.指定人之死活。（《漢語大詞典》（六），p.1491）
[^105]: 今＝念【宋】【元】【明】【宮】。（大正25，418d，n.12）
[^106]: ┌如幻三昧 八地得二種三昧 ┴報生三昧 （印順法師，《大智度論筆記》［B014］p.136）
[^107]: 役用：1.役使；使用。（《漢語大詞典》（三），p.926）
[^108]: 役力：猶效力。晉陸雲《〈盛德頌〉序》："臣命違千載之運，身生四百之外，恨不得役力聖明之鑒，寓目風塵之會。"（《漢語大詞典》（三），p.925）
[^109]: 本行：九地中攝。（印順法師，《大智度論筆記》［H014］p.405） 案：此處「本行」指「處胎成就、家成就、所生成就、姓成就、眷屬成就、出生成就、出家成就」等事。
[^110]: 所應＝應所【宋】【宮】【聖】。（大正25，418d，n.13）
[^111]: 或＝有【石】。（大正25，418d，n.14）
[^112]: （1）華嚴經：一佛世界［義似出此］。（印順法師，《大智度論筆記》［H017］p.409） （2）參見《大方廣佛華嚴經》卷46：「^於一念中，遍至東方一佛世界、百佛世界，千佛、百千佛、無量佛世界，乃至不可說不可說諸佛世界。閻浮提微塵等世界，乃至不可說不可說佛剎微塵等世界，悉得覩見彼世界中一切諸佛及其眷屬。」（大正9，692b16-21） （3）另參見印順法師，《初期大乘佛教之起源與開展》，pp.1026-1038。
[^113]: ┌三千大千世界────────一世界 │十方如恒河沙等世界─────一佛世界............一佛化此一分 世界 ┤十方如恒河沙等一佛世界───一世界海 │十方如恒河沙等一佛世界海──一佛世界種 └十方無量世界種───────一切世界 （印順法師，《大智度論筆記》［B014］p.137）
[^114]: 六度：前五──福；第六──慧。（印順法師，《大智度論筆記》〔E007〕p.298）
[^115]: 智＋（慧）【石】。（大正25，418d，n.15）
[^116]: 故＋（願智故）【石】。（大正25，418d，n.16）
[^117]: 菩薩入胎：二說。（印順法師，《大智度論筆記》〔E007〕p.299）
[^118]: 下＋（故）【聖】。（大正25，419d，n.1）
[^119]: 案：經中第五法是「家成就」，第六法是「所生成就」，論之次第與經所說相反。
[^120]: 俟（^ㄙˋ）：2.等待。（《漢語大詞典》（一），p.1433）
[^121]: 俟待＝使侍【聖】。（大正25，419d，n.2）
[^122]: 第六法「^所生成就」，《摩訶般若波羅蜜經》僅提到「^若剎利家生，若婆羅門家生故」（大正25，417a3-4），而《大智度論》另提及「放大光明，照無量世界」，此似與第九法「云何菩薩出生成就？生時光明遍照無量無邊世界，亦不取相故」（大正25，417a7-8）有關。
[^123]: 某＝其【聖】【石】。（大正25，419d，n.3）
[^124]: 〔生〕－【石】。（大正25，419d，n.4）
[^125]: 案：經中第五法是「家成就」，第六法是「所生成就」，論之次第與經所說相反。
[^126]: 〔利〕－【石】。（大正25，419d，n.5）
[^127]: 生＋（成就）【元】【明】。（大正25，419d，n.6）
[^128]: 參見《長阿含經》卷1（1經）《大本經》（大正1，2a16-19）。
[^129]: 得＝是【石】。（大正25，419d，n.9）
[^130]: 姓＝性【元】【明】。（大正25，419d，n.10）
[^131]: ┌一云、初深心牢固是 佛姓 ┴一云、得無生法忍是.........如小乘性地（印順法師，《大智度論筆記》［B015］p.137）
[^132]: （1）《高麗藏》作「瞿毗耶」（第14冊，883c）。 （2）《大智度論》卷33〈1 序品〉：「^欲為諸佛給使者，如釋迦文佛未出家時，車匿給使，優陀耶戲笑；瞿毘耶、耶輸陀等諸婇女，為內眷屬。出家六年苦行時，五人給侍。得道時，彌喜、羅陀、須那剎多羅、阿難、密跡力士等，是名內眷屬。」（大正25，303b13-17）
[^133]: 參見Lamotte（1980, p.2441, n.1）：參見《方廣佛華嚴經》卷75〈39 入法界品〉：^「爾時善財童子詣彼釋女瞿波之所，頂禮其足合掌而住，作如是言：『聖者！我已先發阿耨多羅三藐三菩提心，而未知菩薩云何於生死中，而不為生死過患所染？了法自性，而不住聲聞、辟支佛地？具足佛法，而修菩薩行？住菩薩地，而入佛境界？超過世間，而於世受生？成就法身，而示現無邊種種色身？證無相法，而為眾生示現諸相？知法無說，而廣為眾生演說諸法？知眾生空，而恒不捨化眾生事？雖知諸佛不生不滅，而勤供養，無有退轉？雖知諸法無業無報，而修諸善行恒不止息？』」（大正10，406c8-17）
[^134]: 毘＝鞞【宋】【元】【明】【宮】。（大正25，419d，n.11）
[^135]: 不可思議經：瞿毘耶眷屬皆住不退。（印順法師，《大智度論筆記》［H016］p.408）
[^136]: 共＝具【宋】【宮】。（大正25，419d，n.12）
[^137]: 居士寶，又稱為「主藏寶、典藏寶」，為轉輪聖王七寶（輪寶、象寶、馬寶、珠寶、玉女寶、典藏寶、典兵寶）之一。參見《長阿含經》卷3（2經）《遊行經》（大正1，22b18-c6）。
[^138]: 第九法「出生成就」，《經》說「^云何菩薩出生成就？生時光明遍照無量無邊世界，亦不取相故。」（大正25，417a7-8）此處《論》未解釋，然前釋第六法「生成就」時卻提到「^菩薩從母右脇出，如滿月從雲中出，放大光明，照無量世界」（大正25，419a11-13）。
[^139]: 婇＝綵【聖】。（大正25，419d，n.13）
[^140]: 狀＝然【聖】。（大正25，419d，n.14）
[^141]: 齎（^ㄐㄧ）持：攜帶，攜持。（《漢語大詞典》（十二），p.1443）
[^142]: 〔王〕－【宋】【元】【明】【宮】【聖】。（大正25，419d，n.15）
[^143]: 捧＝奉【石】。（大正25，419d，n.16）
[^144]: 《正觀》，（6），p.138：參見《智度論》卷50（大正25，417a11-13）。
[^145]: 〔葉〕－【聖】。（大正25，419d，n.17）
[^146]: ┌七地───破諸煩惱，自利具足 七八九地 ┴八九地──化生嚴土，利他具足 （印順法師，《大智度論筆記》［B015］p.137）
[^147]: 〔他〕－【宋】【元】【明】【宮】【聖】【石】。（大正25，419d，n.18）
[^148]: ┌約三乘共地，即是佛地 十地二義 ┴約菩薩十地，當知如佛 （印順法師，《大智度論筆記》［B015］p.138）
[^149]: （諸）＋菩薩【宋】【元】【明】【宮】。（大正25，419d，n.19）
[^150]: 參見《大智度論》卷46〈18 摩訶衍品〉：「^爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正25，393b2-5） 關於第三問「是乘發何處，是乘至何處」，參見《大智度論》卷50〈21 出到品〉（大正25，419c13-421a18）。
[^151]: 《摩訶般若波羅蜜經》卷5〈18 問乘品〉：「^是乘發何處？是乘至何處？」（大正8，250a4） 《大智度論》卷46〈18 摩訶衍品〉：「^是乘發何處？是乘至何處？」（大正25，393b4）
[^152]: 參見《大般若波羅蜜多經》卷416〈19 出住品〉：^「復次，善現！汝問『如是大乘從何處出至何處住』者，善現！如是大乘從三界中出，至一切智智中住，然以無二為方便故無出無住。所以者何？善現！若大乘、若一切智智，如是二法非相應非不相應，無色、無見、無對，一相，所謂無相。」（大正7，88c26-89a2）
[^153]: 參見《大般若波羅蜜多經》卷416〈19 出住品〉：「^善現！諸有欲令無相之法有出住者，則為欲令真如空、實際、不思議界、安隱界、寂靜界、斷界、離界、滅界空亦有出住，然真如空乃至滅界空，不能從三界中出，亦不能至一切智智中住。何以故？真如空真如空自性空，乃至滅界空滅界空自性空故。」（大正7，89a7-12）
[^154]: 〔人〕－【聖】。（大正25，419d，n.24）
[^155]: 無＋（上）【聖】。（大正25，419d，n.25）
[^156]: （1）《放光般若經》卷4〈22 問出衍品〉：「^欲出生無相法者，為欲出生夢、幻、炎、響、光、影。欲出生無相法者，為欲出生如來之所作化。何以故？夢、幻、炎、響、光、影及如來所化，亦不出三界亦不住薩云若。何以故？夢以夢事空，炎事、幻事、響光事、影事，乃至如來所化事皆自空。」（大正8，29c20-25） （2）案：依本經此處前後文例及《放光般若經》等異譯本，此處應有「^所以者何？夢，夢相空；乃至化，化相空故」之文句。
[^157]: 波＝婆【聖】，〔波〕－【石】。（大正25，420d，n.1）
[^158]: 波羅蜜＋（相）【元】【明】。（大正25，420d，n.2）
[^159]: 四念處＋（性）【宋】【元】【明】【宮】。（大正25，420d，n.4）
[^160]: 分＋（性）【宋】【元】【明】【宮】。（大正25，420d，n.5）
[^161]: 阿羅漢＋（性）【宋】【元】【明】【宮】。（大正25，420d，n.6）
[^162]: 佛＋（性）【宋】【元】【明】【宮】。（大正25，420d，n.7）
[^163]: 佛＋（性）【宋】【元】【明】【宮】。（大正25，420d，n.7-1）
[^164]: 〔道〕－【石】。（大正25，420d，n.8）
[^165]: （1）參見《大般若波羅蜜多經》卷416〈19 出住品〉：「^善現！諸有欲令無相之法有出住者，則為欲令名字、假想、施設、言說空亦有出住，然名字、假想、施設、言說空不能從三界中出，亦不能至一切智智中住。何以故？名字、假想、施設、言說空，名字、假想、施設、言說空自性空故。」（大正7，90b26-c1） （2）梵文《二萬五千頌般若》，木村高尉編，I-2，p.109： nāmnaḥ sa Subhūte niryānam icched yo 'lakṣaṇānāṃ dharmāṇāṃ niryāṇam icchet, evaṃ nimittasya saṃketasya vyavahārasya prajñapteḥ sa Subhūte niryāṇam icched yo 'lakṣaṇānāṃ dharmāṇāṃ niryāṇam icchet.
[^166]: 性＝無作【宋】【元】【明】【宮】【聖】【石】。（大正25，420d，n.9）
[^167]: 參見《大般若波羅蜜多經》卷416〈19 出住品〉：「^善現！諸有欲令無相之法有出住者，則為欲令無生無滅、無染無淨、無相無為空亦有出住，然無生無滅、無染無淨、無相無為空不能從三界中出，亦不能至一切智智中住。何以故？無生無滅、無染無淨、無相無為空無生無滅、無染無淨、無相無為空自性空故。」（大正7，90c1-7）
[^168]: 〔至〕－【宋】【元】【明】【宮】【聖】。（大正25，420d，n.10）
[^169]: 〔法〕－【宋】【元】【明】【宮】。（大正25，420d，n.11）
[^170]: 參見《大般若波羅蜜多經》卷416：「^善現！由此因緣，如是大乘從三界中出，至一切智智中住，然以無二為方便故無出無住。所以者何？無相之法無動轉故。」（大正7，90c7-10)
[^171]: 稱：5.述說，聲稱。（《漢語大詞典》（八），p.111）
[^172]: （1）般若數量：十萬偈。（印順法師，《大智度論筆記》〔E008〕p.300） （2）般若：是摩訶般若波羅蜜有十萬偈，三百二十萬言。（印順法師，《大智度論筆記》［H003］p.391）
[^173]: 須菩提問了五個問題，參見《摩訶般若波羅蜜經》卷5〈18 問乘品〉，「^爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正8，250a2-5） 《大智度論》卷46～卷50已答了前二事：1、菩薩摩訶薩摩訶衍，《大智度論》卷46～卷48（大正25，393b-409c），2、發趣大乘，《大智度論》卷49～卷50（大正25，409c-419c）。
[^174]: 〔異時〕－【宋】【元】【明】【宮】【聖】。（大正25，420d，n.13）
[^175]: （1）《大正藏》原作「日」，今依《高麗藏》作「旦」（第14冊，885b21）。 （2）旦：1.天亮。2.清晨，早晨。（《漢語大詞典》（五），p.556）
[^176]: （1）參見《妙法蓮華經》卷1〈1 序品〉：「^是時日月燈明佛從三昧起，因妙光菩薩，說大乘經，名《妙法蓮華》，教菩薩法，佛所護念，六十小劫不起于座。時會聽者亦坐一處，六十小劫身心不動，聽佛所說，謂如食頃。是時眾中無有一人若身若心而生懈惓。日月燈明佛於六十小劫說是經已，即於梵、魔、沙門、婆羅門及天、人、阿修羅眾中而宣此言：『如來於今日中夜當入無餘涅槃。』」（大正9，4a23-b2） （2）法華經：六十小劫說經。（印順法師，《大智度論筆記》［H015］p.406） （3）時間長短無礙。（印順法師，《大智度論筆記》〔E008〕p.300）
[^177]: 〔斷〕－【聖】。（大正25，420d，n.14）
[^178]: 不二法：斷菩薩著故說。（印順法師，《大智度論筆記》〔E007〕p.299）
[^179]: 《大智度論》卷50〈21 出到品〉：「^此中佛自說：大乘、薩婆若，是二法──不一故不合，不異故不散；六情所知盡虛妄故，無色、無形、無對、一相。」（大正25，420c13-15）
[^180]: 參見《大智度論》卷50〈21 出到品〉：「^摩訶衍、薩婆若是二法共，不合、不散、無色、無形、無對，一相所謂無相。」（大正25，419c16-18）
[^181]: 一相無相：導凡夫說。（印順法師，《大智度論筆記》〔E008〕p.300）
[^182]: 《正觀》，（6），p.138：如、法性，參見《大智度論》卷32（大正25，297b24-c12）。
[^183]: 〔法〕－【宋】【宮】。（大正25，420d，n.15）
[^184]: 《正觀》，（6），p.138：法相，參見《大智度論》卷6（大正25，102c26-29）、卷15（169c3-29；171a7-18）、卷18（194b1-195a13）、卷25（246a23-b11）、卷31（293a25-294c10）、卷32（298c）、卷53（436b15-18）、卷67（528b16-28）、卷70（550c10-15）。
[^185]: （此）＋五眾【石】。（大正25，420d，n.16）
[^186]: 六度：遣著故說空。（印順法師，《大智度論筆記》〔E008〕p.300）
[^187]: 〔俗〕－【宋】【元】【明】【宮】【石】。（大正25，421d，n.1）
[^188]: 二諦：有名相，無名相。（印順法師，《大智度論筆記》〔E002〕p.286）
[^189]: 《正觀》，（6），p.138：參見《智度論》卷25（大正25，246a23-c24）、卷36（大正25，326b20-327a19）、卷41（大正25，358a17-c8）、卷42（大正25，364c1-365a15）。
[^190]: 〔出〕－【聖】【石】。（大正25，421d，n.2）
[^191]: 參見《大智度論》卷46〈18 摩訶衍品〉：「^爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正25，393b2-5）
[^192]: 參見《大般若波羅蜜多經》卷417〈19 出住品〉：「^復次，善現！汝問『如是大乘為何所住』者，善現！如是大乘都無所住。所以者何？以一切法皆無所住。何以故？諸法住處不可得故。善現！如是大乘以無所得而為方便住無所住。」（大正7，90c18-21）
[^193]: 起＝相【宋】【元】【明】【宮】【聖】。（大正25，421d，n.3）
[^194]: 參見《大般若波羅蜜多經》卷417〈19 出住品〉：「^善現！如法界非住非不住。所以者何？以法界自性無住無不住。何以故？法界自性法界自性空故，大乘亦爾，非住非不住。」（大正7，90c21-24）
[^195]: 〔乃至無作相〕－【宋】【元】【明】【宮】【聖】【石】。（大正25，421d，n.5）
[^196]: 相＝法【元】【石】。（大正25，421d，n.6）
[^197]: 作＝住【聖】。（大正25，421d，n.7）
[^198]: 作＝住【聖】。（大正25，421d，n.7）
[^199]: 住處＝所住【宋】【宮】【聖】，＝所住處【元】【明】。（大正25，421d，n.8）
[^200]: 法＝故【石】。（大正25，421d，n.9）
[^201]: 參見《大般若波羅蜜多經》卷417〈19 出住品〉：「^善現！由此因緣，如是大乘雖無所住，而以無二為方便故住無所住。」（大正7，92b6-8）
[^202]: 《大智度論》卷50〈21 出到品〉：「^直以至佛，更無勝處可去，故言住。」（大正25，420c7-8）
[^203]: 《正觀》，（6），p.138：參見《大智度論》卷50（大正25，419c14-18）的經文與（大正25，420c3-15）論的解說。
[^204]: 此＝是【石】。（大正25，421d，n.10）
[^205]: 有＝自【宋】【宮】。（大正25，421d，n.11）
[^206]: ┌一、不住者，自相中不住；非不住者，異相中不住。 非住非不住 ┤一、不住者，說空破有；非不住者，說世諦有住。 └一、不住者，說無常破常；非不住者，破滅相。 （印順法師，《大智度論筆記》［B015］p.138）
[^207]: 法＝相【石】。（大正25，421d，n.12）
[^208]: 參見《大智度論》卷46〈18 摩訶衍品〉：「^爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正25，393b2-5）
[^209]: 《摩訶般若波羅蜜經》卷5〈18 問乘品〉：「^誰當乘是乘出者？」（大正8，250a4-5） 《大智度論》卷46〈18 摩訶衍品〉：「^誰當乘是乘出者？」（大正25，393b4-5）
[^210]: 〔及〕－【宋】【宮】【聖】。（大正25，421d，n.13）
[^211]: 參見《大般若波羅蜜多經》卷417〈19 出住品〉：「^復次，善現！汝問『誰復乘是大乘而出』者，善現！都無乘是大乘出者。何以故？善現！若所乘乘、若能乘者、若時、若處，如是一切皆無所有不可得故。所以者何？以一切法皆無所有都不可得，如何可言有所乘乘、有能乘者、乘時、乘處？故不可說實有乘是大乘出者。」（大正7，92b9-14）
[^212]: 知＝智【石】。（大正25，421d，n.14）
[^213]: 眾＝陰【石】。（大正25，421d，n.15）
[^214]: 參見《大般若波羅蜜多經》卷417〈19 出住品〉：「^善現！預流者無所有不可得故，乘大乘者亦不可得。所以者何？畢竟淨故。一來、不還、阿羅漢、獨覺、菩薩、如來亦無所有不可得故，乘大乘者亦不可得。所以者何？畢竟淨故。」（大正7，93a10-14）
[^215]: 得＋（須陀洹不可得）【石】。（大正25，421d，n.16）
[^216]: 〔欲〕－【宋】【宮】【聖】。（大正25，421d，n.17）
[^217]: （論）＋者【元】【明】，者＝釋【石】。（大正25，421d，n.18）
[^218]: 案：經舉乘、出者、所用法、出時等四法空，但論僅釋前三法。
[^219]: 〔者〕－【宋】【元】【明】【宮】【聖】。（大正25，421d，n.19）
[^220]: 「須陀洹乃至薩婆若」，指《摩訶般若波羅蜜經》卷6〈21 出到品〉所說：「^須陀洹不可得，乃至阿羅漢、辟支佛、菩薩、佛不可得，畢竟淨故。須陀洹果乃至阿羅漢果、辟支佛道、佛道、一切種智不可得，畢竟淨故。」（大正8，260c14-17） 前面之「須陀洹」指能證得初果之人，後面的「^須陀洹果」指所證得的果位。
[^221]: ┌有法，智慧少故不能得 二種不可得 ┴有大智慧，推求不能得 （印順法師，《大智度論筆記》［B015］p.138）
[^222]: 〔益〕－【宋】【宮】。（大正25，422d，n.1）