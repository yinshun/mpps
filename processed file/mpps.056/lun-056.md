釋曰： ^lun-056-1

人以歡喜之至，則三反稱歎；是故諸天聞大德須菩提說般若波羅蜜，歡喜言：「快哉！快哉！」 ^lun-056-2

「天王」者，四天處四天[^39]王，三十三天王釋提桓因，乃至諸梵天王；梵天已[^40]上更無有王。 ^lun-056-3

「諸天」，是欲界天。 ^lun-056-4

「諸梵」，是色界天。 ^lun-056-5

「伊賒那」，是大自在天王并其眷屬。 ^lun-056-6

「神仙」者，有二種：或天，或人。[^41] ^lun-056-7

「天女」者，是天帝釋夫人舍脂等諸天女。 ^lun-056-8

所以歎須菩提說深般若波羅蜜者，知其承佛神力故。 ^lun-056-9

若能行是般若波羅蜜，我等當視是人如佛。所以者何？尊重法故。 ^lun-056-10

「法」者，所謂深般若波羅蜜。 ^lun-056-11

「深法」者，一切法雖畢竟空，而有三乘分別。所以者何？ ^lun-056-12

諸法若畢竟空，更不應修集三乘功德，則墮斷滅中； ^lun-056-13

若修三乘功德，則是分別差降[^42]，不應是畢竟空。 ^lun-056-14

\`1591\`是般若波羅蜜，雖畢竟空而不墮斷滅，雖分別有三乘亦不生著心──於二[^43]事中不取定相。[^44] ^lun-056-15

是事甚深微妙（457c），故諸天大歡喜，歎言：「快哉！」 ^lun-056-16

佛然其讚，更說甚深因緣：「從六波羅蜜乃至一切種智中佛不可得；離此，佛亦不可得；諸法和合因緣故有佛，無有自性。若菩薩能如是行者，當知是菩薩即是佛。」 ^lun-056-17

「即是佛」者，是世界中語；如太子雖未正位，必當為王。 ^lun-056-18

此中佛自引本事以為證；此菩薩已得無生忍，入菩薩位，見十方諸佛。[^45] ^lun-056-19

諸天聞佛廣明已所歎[^46]義，解心轉深，重復[^47]讚歎。 ^lun-056-20

以見一切法過罪故「不取」，有利益故「不捨」。 ^lun-056-21

又以一切法畢竟空、不生不滅故「不取、不捨」。[^48] ^lun-056-22

\`1593\` ^lun-056-23

問曰：此中佛觀四部眾已[^65]，何以告釋提桓因？ ^lun-056-24

答曰： ^lun-056-25

餘品中多說般若波羅蜜體，[^66]今欲讚般若功德，故命釋提桓因；譬如先以好寶示人，然後讚寶所能。 ^lun-056-26

復次，普觀者，欲[^67]令會中眾生各知佛顧念[^68]，則不自輕；不自輕故，堪任聽法，是以普觀。譬如王顧眄[^69]群下[^70]，群下則欣[^71]然自慶。 ^lun-056-27

說功德故，應以白衣證[^72]；白衣中釋提桓因為大。 ^lun-056-28

說般若者，以出家人為證；出家人中[^73]，是舍利弗、須菩提等為大。 ^lun-056-29

問曰：先言「釋」是[^74]字，「提婆[^75]因」是天主，今佛何以不言「釋」，乃命言「憍尸迦」？ ^lun-056-30

答曰：昔摩伽陀國中，有婆羅門名摩伽，姓憍尸迦，有福德大智慧，知友[^76]三十三人共修福德，命終皆生須彌山頂第二天上，摩伽婆羅門為天主，三十二人為輔臣。 ^lun-056-31

以此三十三人故，名為「三十三天」。 ^lun-056-32

喚其本姓故言「憍尸（458b）迦」；或言「天主」，或言「千眼」等。大人喚之，\`1594\`故稱其姓。[^77] ^lun-056-33

此中所說「般若波羅蜜」者，是十方諸佛所說語言名字、書寫經卷，宣傳顯示實相智慧。 ^lun-056-34

何以故？般若波羅蜜無諸觀語言相，而因語言、經卷能得此般若波羅蜜，是故以名字、經卷名為「般若波羅蜜」。[^78] ^lun-056-35

此中略說佛意：若能聞、受持般若等，當得種種功德，[^79]後[^80]當廣說。[^81] ^lun-056-36

欲度眾生、為得佛道故，供養受學般若波羅蜜；是人，魔、若魔天不能得便。 ^lun-056-37

問曰：何者是魔？何故惱菩薩？云何得便？ ^lun-056-38

答曰： ^lun-056-39

「魔」名自在天主。 ^lun-056-40

雖以福德因緣生彼，而懷諸邪見，以欲界眾生是己人民，雖復死生展轉，不離我界；若復上生色、無色界，還來屬我；若有得外道五通，亦未出我界，皆不以為憂。若佛及菩薩出世者，化度我民，拔生死根，入無餘涅槃，永不復還，空我境界，是故起恨讎嫉[^82]。 ^lun-056-41

又見欲界人皆往趣佛，不來歸[^83]己；失供養故，心生嫉妬[^84]，是以以佛、菩薩名[^85]為怨家。 ^lun-056-42

是菩薩入法位，得法性生身，魔雖起惡不能壞敗； ^lun-056-43

若未得阿鞞跋致者，魔則種種破壞。 ^lun-056-44

若菩薩一心不惜身命，有方便求佛道者，十方諸佛及諸大菩薩皆共護持，以是因緣故，能成佛道。 ^lun-056-45

若為菩薩而有懈怠，貪著世樂，不能專心勤求佛道，是則自欺，亦欺十方諸佛及諸菩薩。所以者何？自言「我為一切眾生故求佛道」，而行雜行，壞菩薩法；以是罪故，諸佛菩薩所不守護，魔得其便。 ^lun-056-46

所以者何？一切聖人已入正位，一心行道，深樂涅槃；魔入邪（458c）位，愛[^86]著邪道；邪正相違，是故憎嫉正行，狂愚自高，喚佛沙門瞿曇，佛稱其實名為弊[^87]魔。以相違故[^88]，名為怨家。 ^lun-056-47

如《經》說魔有四種：一者、煩惱魔，二者、五眾魔，三者、死魔，四者、自在天子魔。[^89] ^lun-056-48

\`1596\`此中以般若力故，四魔不能得便：得諸法實相，煩惱斷，則壞煩惱魔，天魔亦不能得其便；入無餘涅槃故，則壞[^90]五眾魔及死魔。 ^lun-056-49

云何為得便？ ^lun-056-50

魔及魔民[^91]來恐怖菩薩，如《經》中說：魔作龍身，種種異形可畏之象[^92]，夜來恐怖行者；或現上妙五欲，壞亂菩薩；或轉世間人心令作大供養，行者貪著供養故，則失道德；或轉人心令輕惱菩薩，或罵、或打、或傷、或害，行者遭苦，或生瞋恚憂愁。 ^lun-056-51

如是等，魔隨前[^93]人意所趣向，因而壞之，是名「得便」。如〈魔品〉[^94]中廣說。 ^lun-056-52

問曰：魔力甚大，肉身菩薩道力尚少[^95]，云何不得便？ ^lun-056-53

答曰： ^lun-056-54

如上說[^96]，為諸佛菩薩所護故。 ^lun-056-55

此中佛自說因緣：「是人善修諸法空，亦不著空；不著空者，云何當得便！」譬如無瘡[^97]則不受毒。 ^lun-056-56

無相、無作亦如是。 ^lun-056-57

復次，一切法實觀，皆是空、無相、無作相；皆是空、無相、無作相故，則無得便，亦無受便者；是故空不應得空便，無相不應得無相便，無作不應得無作便，以一相故。如火不能滅火，得水則滅，以異相故。 ^lun-056-58

問曰：菩薩住三解脫門，則是受便處，與一切法相違故──空與有相違，無相與有相相違，無作與有作相違！ ^lun-056-59

答曰：此經中佛自說：「三解脫門無有自性。」 ^lun-056-60

又先論議中說：於空、無相、無作中亦不著。[^98] ^lun-056-61

\`1597\`是（459a）故雖住三解脫門，魔及魔民不得其便。 ^lun-056-62

問曰：餘處皆言「菩薩摩訶薩」，今何以言「善男子、善女人」？ ^lun-056-63

答曰： ^lun-056-64

先說實相智慧難受，以能受故，則是菩薩摩訶薩；今說供養、受持、讀、誦等，雜[^99]說故，得稱[^100]「善男子、善女人」。 ^lun-056-65

復次，《經》中說女人有五礙：不得作釋提桓因、梵王、魔王、轉輪聖王、佛。[^101]聞是五礙不得作佛，女人心退，不能發意。或有說法者，不為女人說佛道。是故佛此間說「善男子、善女人」。 ^lun-056-66

女人可得作佛，非不轉女身也。[^102]五礙者，說一身事。 ^lun-056-67

善男子、善女人義，先已廣說。[^103] ^lun-056-68

「人不得便」者，「人」名若賊、若官、若怨等，欲惱亂菩薩，求索其便。 ^lun-056-69

問曰：先說[^104]不得便因緣，何以但[^105]說「空」？今說人不得便，但說「四無量心」？ ^lun-056-70

答曰： ^lun-056-71

有人言：先說「魔若魔民」，怨大故法亦大，故說「空」；怨小故法亦小，故說「四無量心」。 ^lun-056-72

有人言：四無量心是菩薩常行，為集諸功德故；後以般若波羅蜜空相，令除邪見，不著眾生，亦不著法。是二法前後無在[^106]。 ^lun-056-73

復次，上魔作恐怖事甚多，多[^107]不現本形，或現雷震、或作風雨、或作病痛等，是故說諸[^108]法空；令[^109]人來惡口罵詈、刀杖[^110]打[^111]斫[^112]，故用四無量[^113]心。 ^lun-056-74

「不橫死」者，所謂無罪而死──或壽命未盡，錯投藥故，或不順[^114]藥法，或無看病人；或飢[^115]渴、寒熱等夭命，是名「橫死」。 ^lun-056-75

菩薩從初發意來，於一切眾生中，常行檀波羅蜜──應病與藥，隨病所須，拯濟孤窮，隨其所乞[^116]皆給[^117]與之，於一切眾生中，悉皆平等，好心供養；亦行是般若波羅蜜。以是功德故（459b）不橫死。 ^lun-056-76

是中略說三功德[^118]已，三千大千世界中，諸天發心，未聞般若波羅蜜者，先說善男子、善女人應聞、受持乃至正憶念，今說因緣。 ^lun-056-77

諸天有大功德，猶尚供養，何況於人？ ^lun-056-78

雖一切人天應聽般若，能發無上道心者，最應深心聽。所以者何？般若是佛道之本故。 ^lun-056-79

問曰：此天發心，何以不聞般若？ ^lun-056-80

答曰： ^lun-056-81

有人言：此天前世人中發意，今生天上，五欲覆心故不聞。 ^lun-056-82

復次，諸天雖發無上道心，五情利，五欲妙，染著深故，視東忘西，不能求般若。色界諸天，雖先聞法發心，以味著禪定深故，不能求般若。是故說「不聞者應聞、\`1599\`受持」。 ^lun-056-83

復次，先說「魔及魔民[^119]不能得其便」，是內因緣，所謂空三昧及四無量心； ^lun-056-84

今更說「不得便」，是外因緣，所謂佛告諸天：「汝等供養受持般若，是善男子、善女人亦受持供養是般若；同事[^120]故，若魔來破，汝應守護！」 ^lun-056-85

復次，受持般若者，若在空舍住、若在曠野、若在人間住。 ^lun-056-86

處空舍中，多諸鬼魅及以賊寇，眾惡易來，故初說。 ^lun-056-87

除人住處及以空舍，餘殘山澤樹林等，皆是曠野；少人行故，多諸虎、狼、師子、惡賊、鬼魅。 ^lun-056-88

人所住處不淨故，魔及鬼神尠[^121]來；諸難少故，是以後說。 ^lun-056-89

行者於三處住，無所畏懼，以二因緣故：一者、善修十八空，二者、般若波羅蜜威[^122]德故。 ^lun-056-90

釋曰： ^lun-056-91

爾時諸天白佛：「我等當守護是菩薩，與我等同事故；亦以[^135]求佛道者，能自捨身樂欲，使一切眾生得樂故。」[^136] ^lun-056-92

「因菩薩斷三惡道」者，菩薩雖未離欲，能遮[^137]眾生十不善故，斷三惡道及天人貧[^138]、諸災患等。 ^lun-056-93

行十善故，開三善道門。 ^lun-056-94

或有菩薩見五欲過罪[^139]，能離欲得四禪；以本願故，起四無量心；欲[^140]離[^141]種種因緣身苦故，起四無色定。 ^lun-056-95

為佛道故，修六波羅蜜乃至一切種智。 ^lun-056-96

是法，亦自行、亦教人；以是福德道法，於眾生中展轉相教，常在世間。 ^lun-056-97

今當說是諸善法果報──生剎利大姓乃至三寶出現於世；如先義中說。[^142] ^lun-056-98

今是菩薩結業生身，在因緣中，無有力勢，而能說是善法，令眾生修行，我等云何當[^143]不\`1602\`守護？譬如太子雖小，群臣百官無不奉承[^144]。 ^lun-056-99

佛可諸天，述而成之。 ^lun-056-100

「若供養菩薩，即是供養佛」者，般若是三世佛母；若為般若故[^145]供養菩薩，則為供養佛。 ^lun-056-101

「不如供養恭敬初發意菩薩」者。 ^lun-056-102

問曰：二乘已證實際，是一切眾生福田，何以故不如[^146]初發意菩薩？ ^lun-056-103

答曰：以三事故不如：一者、用薩婆若心行般若[^147]，二者、常不離六波羅蜜等諸功德，三者、由是菩薩斷三惡道、出生三乘。依二乘人，不能斷三惡道、出生三乘。[^148] ^lun-056-104

\ ^lun-056-105

\`1603\`〈釋滅諍亂品第三十一[^149]〉[^150] ^lun-056-106

（大正25，460a27-463b13） ^lun-056-107

釋曰： ^lun-056-108

「聞」者，若從佛、若菩薩、若餘說法人邊聞般若波羅蜜──是十方三世諸佛法寶藏。 ^lun-056-109

聞已，用信力故「受」；念力故「持」。 ^lun-056-110

得氣味故，常來承奉[^177]、諮受[^178]故「親近」。 ^lun-056-111

親近已，或看文，或口受，故言「讀」[^179]；為常[^180]得不忘故「誦」。 ^lun-056-112

宣傳未[^181]聞，故言「為他說」。 ^lun-056-113

聖人經書，直說難了，故解義；觀諸佛[^182]法不可思議，有大悲於眾生故說法；不以邪見戲論求佛法，如佛意旨，不著故，說法亦不著。 ^lun-056-114

除四顛倒等諸邪憶念故，住四念處正憶念中，但為[^183]得道故、不為戲論，名為「正憶念」。 ^lun-056-115

正憶念是一切善法之根本，修習行者初入，名為「正憶念」；常行得禪定故，名為「修」。 ^lun-056-116

「今世功德」者，如先說義。[^184] ^lun-056-117

今釋提桓因更說[^185]今世功德，所謂教化眾生乃至令眾生得三乘。 ^lun-056-118

先說「般若波羅蜜攝三乘」[^186]，令解其義，是故言：「般若波羅蜜中攝五波羅蜜乃至一切種智。」 ^lun-056-119

佛可其所說者，欲令人信故。 ^lun-056-120

「所得今世功德，汝一心諦聽」者，上略說今世功德，佛今[^188]欲廣說[^189]，其事難信[^190]，故言「一心諦聽」。 ^lun-056-121

復次，因小果大，難信，故言「一心諦聽」。 ^lun-056-122

帝釋雖信受，人不[^191]知，故言：「唯！世尊！」 ^lun-056-123

是般若波羅蜜，雖不可破壞，而宣示實相語言可破；語言破故，信心未定者亦可破，是故（461b）說：「若外道梵志等來，欲[^192]破壞般若波羅蜜。」 ^lun-056-124

「梵志」者，是一切出家外道，若有承用[^193]其[^194]法者，亦名「梵志」。梵志愛著其法，聞實相空法，不信故，欲破[^195]壞[^196]。 ^lun-056-125

「魔、若[^197]魔民」，如先說。[^198] ^lun-056-126

「增上慢人」者，是佛弟子，得禪定，未得聖道，自謂已得。是人聞無須陀洹乃至無阿羅漢，無道、無涅槃，便發增上慢，生忿惱[^199]心，欲破是實相空法。 ^lun-056-127

是般若波羅蜜神力故，令彼惡心即時滅去，終不成願；如人以手障鉾[^200]，但自傷其手，鉾無所損。 ^lun-056-128

何以故？菩薩於內外法不著。眾生從無始世界來，常著內外法故起鬪諍。 ^lun-056-129

菩薩捨內外著處，自安立六波羅蜜；教化眾生，令捨[^201]內外鬪法，安立眾生於六波羅蜜。是無量世修集福德力，鬪諍根盡故，雖有鬪亂事來，不能得便。 ^lun-056-130

譬如毒蛇欲食蝦蟇[^202]，常隨逐之；蝦蟇到摩祇藥所，蛇聞藥氣，毒即消歇。 ^lun-056-131

是壞法惡人，亦復如是，欲壞行般若波羅蜜人，常隨逐之；以般若力勢故，瞋恚、邪見之毒即時消滅。 ^lun-056-132

有降伏得道者，有作弟子者，有復道還去者。[^203] ^lun-056-133

是般若波羅蜜能破無明等諸結使，滅諸斷、常、邪見等，能滅著[^204]五[^205]眾乃至涅槃，何況瞋恚、嫉妬、鬪亂之事而不能滅！[^206]▼ ^lun-056-134

問曰：先已說魔、若魔民等三種人[^207]欲破壞[^208]般若，今何以故重說？ ^lun-056-135

答曰：佛先說三種人來，求便、恐怖，欲令愁惱。[^209] ^lun-056-136

中來者[^210]，不為惱人，但欲破毀般若波羅蜜；不隨其願，不能得破。 ^lun-056-137

後來三種人[^211]，雖欲生心破壞，即時滅去。[^212] ^lun-056-138

▲[^270]「所語[^271]人皆信受」者，是菩薩常令不善法斷滅、善法轉增，所謂檀波羅蜜乃至一切種智。是人修集福德、智慧故，成大威德；設使妄語，人皆信受，何況實語！ ^lun-056-139

\`1614\`「親友堅固」者，是人於一切眾生中，深有慈悲心，何況親友於我有[^272]益！ ^lun-056-140

是菩薩愛敬佛道，知身口無常故，不說無益之言。 ^lun-056-141

以善法增長故，瞋恚等煩惱不能覆心。行者作是念：結使雖起，智慧思惟，不令覆心；結使若起，今世不善，後世不善，妨於佛道！設使心起結使，不起口業；設口業起，不成身業；設身業起，不至[^273]大惡如凡夫人也[^274]。 ^lun-056-142

是菩薩雖卑[^275]陋鄙賤，以行勝法故，得[^276]在勝人數中。 ^lun-056-143

是今世功德。 ^lun-056-144

是人深樂善法故，能於善法四種正行求；二乘人不能具足四行，以不深樂善法故。 ^lun-056-145

所謂^（1）^自不殺生，慈悲一切；^（2）^深自利故，亦[^277]教他；^（3）^慈是一切賢聖法故，常讚歎；^（4）^是菩薩常欲令人得樂故，見有不殺者，歡喜愛樂。 ^lun-056-146

乃至一切種智亦如是。 ^lun-056-147

上四種行廣說；今略說一切[^278]功德總攝入六波羅蜜中，所得果報與眾生共之。 ^lun-056-148

是菩薩未入正位，諸煩惱未盡故，或[^279]時起慳等諸煩惱，[^280]爾時應作是思惟，諫喻[^281]其心： ^lun-056-149

「若不布施，我自[^282]失（463b）四事功德，所謂── ^lun-056-150

^（1）^後身生[^283]貧窮，貧窮故，自不能利益，何能利他！ ^lun-056-151

^（2）^若不利他，則不能成就眾生； ^lun-056-152

^（3）^若[^284]不能成就眾生，亦不能淨佛世界。何以故？以眾生淨故，世界清淨。 ^lun-056-153

^\`1615\`（4）^若不具足是等眾事，云何當得一切種智？ ^lun-056-154

以要[^285]言之，無方便者雖行六波羅蜜，內不能離我心，外取諸法相[^286]──所謂我是施者，彼是受者，是布施物；是因緣故，不能到佛道！ ^lun-056-155

與此相違，是有方便。 ^lun-056-156

問曰：若[^287]世間波羅蜜等非是正道，是般若波羅蜜中，佛何以說？ ^lun-056-157

答曰：此是行者初門，與正道相似故；先行相[^288]似法，後得[^289]真道。[^290] ^lun-056-158

---

[^1]: 顧視：1.轉視，回視。2.探視。（《漢語大詞典》（十二），p.363）

[^2]: 顧視品第三十＝第三十品三歎品【宮】，顧視品＝三歎品【宋】【元】【明】。（大正25，457d，n.2）

[^3]: 《大智度論》卷56〈30
顧視品〉：「伊賒那，是大自在天王并其眷屬。」（大正25，457b17-18）

[^4]: 反：6.重複。宋陸游《贈蘇趙叟兄弟》詩："攜文數過我，每讀必三反。"（《漢語大詞典》（二），p.855）

[^5]: 快：1.高興，愉快。2.舒適，暢快。（《漢語大詞典》（七），p.435）

[^6]: （1）布＝出【石】。（大正25，457d，n.4）

（2）演：5.推演，闡發。（《漢語大詞典》（六），p.104）

布：15.傳播，擴散。（《漢語大詞典》（三），p.674）

[^7]: 《大品經義疏》卷6：「『若菩提』^※^下，第二，歎行般若人為二：初作如佛歎；『何以故』下，舉般若釋歎，由般若能出生三乘方便，此人既行般若，故與佛無異也。」（卍新續藏24，265b12-14）

案：「菩提」應作「菩薩」。

[^8]: （所謂）＋聲【元】【明】【聖】【石】。（大正25，457d，n.5）

[^9]: 聞＋（乘）【聖】【石】＊。（大正25，457d，n.6）

[^10]: 佛＋（乘）【聖】【石】＊。（大正25，457d，n.7）

[^11]: 般若：無法可得而有三乘。（印順法師，《大智度論筆記》〔E002〕p.288）

[^12]: 〔有〕－【宮】。（大正25，457d，n.8）

[^13]: 聞＋（乘）【石】。（大正25，457d，n.9）

[^14]: 佛＋（乘）【石】。（大正25，457d，n.10）

[^15]: 《大般若波羅蜜多經》卷427〈28
授記品〉：「何以故？諸天等！於此般若波羅蜜多甚深經中，雖廣說有三乘聖教而說，非即布施波羅蜜多如來可得，非離布施波羅蜜多如來可得，乃至非即般若波羅蜜多如來可得，非離般若波羅蜜多如來可得；非即內空如來可得，非離內空如來可得，乃至非即無性自性空如來可得，非離無性自性空如來可得；非即四念住如來可得，非離四念住如來可得，廣說乃至非即十八佛不共法如來可得，非離十八佛不共法如來可得；如是乃至非即一切智如來可得，非離一切智如來可得，非即道相智、一切相智如來可得，非離道相智、一切相智如來可得。」（大正7，145c22-146a6）

[^16]: 〔學〕－【聖】。（大正25，457d，n.11）

[^17]: （諸）＋法【元】【明】【石】。（大正25，457d，n.12）

[^18]: 謂＝諸【聖】。（大正25，457d，n.13）

[^19]: 本生：七華供養燃燈。（印順法師，《大智度論筆記》〔H013〕p.401）

[^20]: 衢（ㄑㄩˊ）：1.大路，四通八達的道路。（《漢語大詞典》（三），p.1110）

[^21]: （1）頭＝中【聖】【石】。（大正25，457d，n.14）

（2）道頭：路邊，路口。（《漢語大詞典》（十），p.1085）

[^22]: （三種）＋三【聖】。（大正25，457d，n.15）

[^23]: 陀＝他【聖】。（大正25，457d，n.16）

[^24]: 憐＝羅【宋】【元】【明】【宮】【聖】【石】。（大正25，457d，n.17）

[^25]: 〔故〕－【宋】【元】【明】【宮】。（大正25，457d，n.18）

[^26]: 多陀阿伽度（如來、如去），梵語tathāgata，巴利語同。

（1）《大智度論》卷2〈1
序品〉：「云何名多陀阿伽陀？如法相解；如法相說；如諸佛安隱道來，佛亦如是來，更不去後有中，是故名多陀阿伽陀。」（大正25，71b16-19）

（2）另參見《大智度論》卷21〈1 序品〉（大正25，219b3-12）。

[^27]: 《大智度論》卷2〈1 序品〉：

云何名「阿羅呵」？

「阿羅」名「賊」，「呵」名「殺」──是名「殺賊」。......

復次，「阿」名「不」，「羅呵」名「生」──是名「不生」。佛心種子，後世田中不生，無明糠脫故。

復次，「阿羅呵」名「應受供養」。佛諸結使除盡，得一切智慧故，應受一切天地眾生供養；以是故，佛名「阿羅呵」。（大正25，71b19-c1）

[^28]: 《大智度論》卷2〈1 序品〉：

云何名「三藐三佛陀」？

「三藐」名「正」，「三」名「遍」，佛名「知」──是名正遍知一切法。（大正25，71c1-3）

[^29]: 鞞侈遮羅那（明行足），梵語vidyā-caraṇa-saṃpanna，巴利語vijjā-caraṇa-sampanna。

（1）《大智度論》卷2〈1 序品〉：

復名「鞞侈遮羅那三般那」，秦言明行具足。

云何名「明行具足」？宿命、天眼、漏盡，名為三明。......

行名身口業，唯佛身、口業具足──餘皆有失──是名明行具足。（大正25，71c13-72a10）

（2）另參見《大智度論》卷21〈1 序品〉（大正25，219b18-23）。

[^30]: 脩伽度（善逝）：梵語sugata，巴利語同。

（1）《大智度論》卷2〈1 序品〉：

復名「修伽陀」：「修」秦言「好」，「伽陀」或言「去」，或言「說」──是名「好去」、「好說」。

好去者，於種種諸深三摩提、無量諸大智慧中去，如偈說：「佛一切智為大車，八正道行入涅槃。」是名好去。

好說者，如諸法實相說，不著法愛說。觀弟子智慧力，是人正使一切方便神通智力化之，亦無如之何；是人可度是疾、是遲，是人應是處度；是人應說布施，或說戒，或說涅槃；是人應說五眾、十二因緣、四諦等諸法能入道。如是等種種知弟子智力而為說法，是名好說。（大正25，72a10-21）

（2）《大智度論》卷21〈1 序品〉：

若行是二行，得「善去」；如車有兩輪。「善去」者，如先佛所去處，佛亦如是去，故名「修伽陀」。（大正25，219b24-26）

[^31]: 路迦憊（世間解）：梵語 lokavid，巴利語 lokavidū。

（1）《大智度論》卷2〈1 序品〉：

復名「路迦憊」：「路迦」秦言「世」，「憊」名「知」──是名知世間。（大正25，72a21-22）

（2）《大智度論》卷21〈1 序品〉：

若有言「佛自修其法，不知我等事」，以是故，知世間，知世間因，知世間盡，知世間盡道──故名為「路迦憊」。（大正25，219b26-28）

[^32]: （1）〔士〕－【宮】。（大正25，457d，n.19）

（2）參見《大智度論》卷2〈1 序品〉（大正25，72a29-b8）。

[^33]: （1）〔丈夫〕－【宮】。（大正25，457d，n.20）

（2）參見《大智度論》卷2〈1 序品〉：

復名「富樓沙曇藐婆羅提」：「富樓沙」秦言「丈夫」，「曇藐」言「可化」，「婆羅提」言「調御師」──是名「可化丈夫調御師」。

佛以大慈大悲大智故，有時軟美語，有時苦切語，有時雜語，以此調御令不失道。（大正25，72b9-13）

[^34]: 《大智度論》卷2〈1 序品〉：

復名「佛陀」（秦言「知者」）。知何等法？知過去、未來、現在，眾生數、非眾生數，有常、無常等一切諸法──菩提樹下了了覺知，故名為佛陀。（大正25，73a2-5）

[^35]: （1）〔佛世尊〕－【宮】。（大正25，457d，n.21）

（2）參見《大智度論》卷2〈1 序品〉（大正25，70b15-c3）。

[^36]: 「佛」之異名，參見《大智度論》卷2〈1
序品〉（大正25，70b14-73b13）、卷21〈1 序品〉（大正25，219b2-c8）。

[^37]: 不取不捨。（印順法師，《大智度論筆記》［E010］p.303）

[^38]: 《大般若波羅蜜多經》卷427〈28 授記品〉：

時，諸天等咸白佛言：「希有！世尊！希有！善逝！如是般若波羅蜜多甚為希有，令諸菩薩摩訶薩眾速能攝受一切智智，以無所得而為方便，於一切色無取無捨，於受、想、行、識無取無捨，乃至於一切智無取無捨，於道相智、一切相智無取無捨。」（大正7，146a24-29）

[^39]: 四天＝天四【宋】【宮】，〔四〕－【聖】。（大正25，457d，n.23）

[^40]: 已＝以【石】＊。（大正25，457d，n.24）

[^41]: 二種仙：人、天。（印順法師，《大智度論筆記》〔E010〕，p.303）

[^42]: 差降：按等第遞降。（《漢語大詞典》（二），p.976）

[^43]: 二＝三【石】。（大正25，457d，n.26）

[^44]: 深法：畢竟空而有三乘，有三乘而不著心。（印順法師，《大智度論筆記》〔E010〕p.304）

[^45]: 關於釋尊昔時證得無生法忍的歷程，《大智度論》中似存載不同的傳說。如《大智度論》卷49：「如釋迦文佛本為菩薩時，名曰樂法。時世無佛，不聞善語，四方求法精勤不懈，了不能得。爾時魔變作婆羅門而語之言：『我有佛所說一偈，汝能以皮為紙、以骨為筆、以血為墨，書寫此偈，當以與汝。』樂法即時自念：『我世世喪身無數，不得是利。』即自剝皮，曝之令乾，欲書其偈，魔便滅身。是時佛知其至心，即從下方踊出，為說深法，即得無生法忍。」（大正25，412a12-20）

[^46]: 歎＝讚【宋】【元】【明】【宮】。（大正25，457d，n.27）

[^47]: 重復：亦作"重複"。1.謂相同的事物又一次出現。（《漢語大詞典》（十），p.390）

[^48]: 不：不取不捨。（印順法師，《大智度論筆記》［E010》p.303）

[^49]: 〔天〕－【宋】【元】【明】【宮】。（大正25，457d，n.28）

[^50]: 會：2.會合，聚會。（《漢語大詞典》（五），p.782）

[^51]: 〔若〕－【宮】【聖】【石】。（大正25，457d，n.29）

[^52]: 〔若〕－【石】。（大正25，457d，n.30）

[^53]: （於）＋是【元】【明】。（大正25，457d，n.31）

[^54]: （1）便：7.指適宜的時機。（《漢語大詞典》（一），p.1360）

（2）得便：1.遇到適宜的機會。（《漢語大詞典》（三），p.995）

[^55]: 《大般若波羅蜜多經》卷427〈28
授記品〉：「當知是輩一切惡魔及惡魔軍不能嬈害。」（大正7，146b9-10）

[^56]: 〔法〕－【聖】。（大正25，457d，n.32）

[^57]: 《大般若波羅蜜多經》卷427〈28
授記品〉：「善男子、善女人等善住色空、無相、無願，善住受、想、行、識空、無相、無願。如是乃至善住一切智空、無相、無願，善住道相智、一切相智空、無相、無願。不可以空嬈害於空，不可以無相嬈害無相，不可以無願嬈害無願。所以者何？如是諸法皆無自性，能、所嬈害俱不可得。」（大正7，146b10-16）

[^58]: 〔若人非〕－【宋】【宮】【聖】。（大正25，457d，n.33）

[^59]: 橫死：指因自殺、被害或因意外事故而死亡。（《漢語大詞典》（四），p.1242）

[^60]: （1）槃＝樂【宋】【元】【明】【宮】【聖】【石】。（大正25，458d，n.1）

（2）《大正藏》原作「槃」，今依【宋】【元】【明】【宮】【聖】【石】及《高麗藏》作「樂」（第14冊，940a11）。

[^61]: 般＝槃【石】＊。（大正25，458d，n.2）

[^62]: 曠＝廣【石】。（大正25，458d，n.3）

[^63]: 曠野：1.空闊的原野。（《漢語大詞典》（五），p.845）

[^64]: 〔諸〕－【宋】【元】【明】【宮】。（大正25，458d，n.4）

[^65]: 已＝以【明】。（大正25，458d，n.5）

[^66]: 釋厚觀、郭忠生合編，〈大智度論之本文相互索引〉，《正觀》（6），p.156：

（1）《大智度論》卷43〈9
集散品〉：「世尊！菩薩摩訶薩欲行般若波羅蜜，應如是思惟：『何者是般若波羅蜜？何以故名般若波羅蜜？是誰般若波羅蜜？』」（大正25，369b26-28）

（2）《大智度論》卷53〈26
無生品〉：「爾時，慧命舍利弗語須菩提：『菩薩摩訶薩行般若波羅蜜觀諸法，何等是菩薩？何等是般若波羅蜜？何等是觀？』」（大正25，435c25-27）

（3）《大智度論》卷54〈27
天主品〉：「爾時，釋提桓因白大德須菩提：『......一切和合，欲聽須菩提說般若波羅蜜義。須菩提！菩薩摩訶薩云何應住般若波羅蜜中？何等是菩薩摩訶薩般若波羅蜜？云何菩薩摩訶薩應行般若波羅蜜？』」（大正25，442b25-c1）

[^67]: 欲＝故【聖】。（大正25，458d，n.6）

[^68]: 顧念：1.眷顧想念，念及。（《漢語大詞典》（十二），p.361）

[^69]: （1）眄＝明【聖】。（大正25，458d，n.7）

（2）眄（ㄇ－ㄢˇ）：5.眷顧。（《漢語大詞典》（七），p.1166）

[^70]: 群下：泛指僚屬或群臣。（《漢語大詞典》（九），p.184）

[^71]: 欣＝仰【聖】。（大正25，458d，n.8）

[^72]: 證：2.驗證，證實。4.以之為準則。（《漢語大詞典》（十一），p.429）

[^73]: 中＋（大）【石】。（大正25，458d，n.9）

[^74]: 是＝提【宋】。（大正25，458d，n.10）

[^75]: 婆＝桓【宋】【元】【明】【宮】。（大正25，458d，n.11）

[^76]: 知友：知心朋友。（《漢語大詞典》（七），p.1526）

[^77]: 《雜阿含經》卷40（1106經）：

如是我聞：一時，佛住鞞舍離國獼猴池側重閣講堂。

時有異比丘，來詣佛所，稽首佛足，退住一面，白佛言：「世尊！何因何緣，釋提桓因名釋提桓因？」

佛告比丘：「釋提桓因本為人時，行於頓施沙門、婆羅門，貧窮困苦求生，行路乞，施以飲食、錢財、穀帛、華香、嚴具、床臥、燈明，以堪能故名釋提桓因。」

比丘復白佛言：「世尊！何因何緣故釋提桓因復名富蘭陀[羅]{.underline}？」

佛告比丘：「彼釋提桓因本為人時，數數行施衣被、飲食乃至燈明，以是因緣故，名富蘭陀羅。」

比丘復白佛言：「何因何緣故復名摩伽婆？」

佛告比丘：「彼釋提桓因本為人時，名摩伽婆，故釋提桓因即以本名名摩伽婆。」

比丘復白佛言：「何因何緣復名娑婆婆？」

佛告比丘：「彼釋提桓因本為人時，數以婆詵和衣布施供養，以是因緣故，釋提桓因名娑婆婆。」

比丘復白佛言：「世尊！何因何緣釋提桓因復名憍尸迦？」

佛告比丘：「彼釋提桓因本為人時，為憍尸族姓人，以是因緣故，彼釋提桓因復名憍尸迦。」

比丘問佛言：「世尊！何因何緣彼釋提桓因名舍脂缽低？」

佛告比丘：「彼阿修羅女，名曰舍脂，為天帝釋第一天后，是故帝釋名舍脂鉢低。」

比丘白佛言：「世尊！何因何緣釋提桓因復名千眼？」

佛告比丘：「彼釋提桓因本為人時，聰明智慧，於一坐間思千種義，觀察稱量，以是因緣，彼天帝釋復名千眼。」

比丘白佛：「何因何緣彼釋提桓因復名因提利？」

佛告比丘：「彼天帝釋於諸三十三天為王、為主，以是因緣故，彼天帝釋名因提利。」

佛告比丘：「然彼釋提桓因本為人時，受持七種受，以是因緣得天帝釋。何等為七？釋提桓因本為人時，供養父母，乃至等行惠施，是為七種受，以是因緣為天帝釋。」

爾時，世尊即說偈言，如上廣說。佛說此經已，諸比丘聞佛所說，歡喜奉行。（大正2，290c20-291a26）

[^78]: 文字般若。（印順法師，《大智度論筆記》［E010］p.303）

[^79]: 般若功德。（印順法師，《大智度論筆記》〔E010〕p.304）

[^80]: 後＝復【宋】【元】【明】【宮】。（大正25，458d，n.12）

[^81]: （1）《大智度論》卷56〈30 顧視品〉至《大智度論》卷60〈38
挍量法施品〉（大正25，457a6-486a21）。

（2）書寫、聽聞、受持般若功德，參見印順法師，《華雨集》（二），pp.118-119。

[^82]: （1）嫉＝疾【石】。（大正25，458d，n.13）

（2）讎嫉：仇恨，嫉恨。（《漢語大詞典》（十一），p.907）

[^83]: 歸＝師【宮】。（大正25，458d，n.14）

[^84]: 嫉妬＝妬嫉【石】。（大正25，458d，n.15）

[^85]: 〔名〕－【宮】【聖】。（大正25，458d，n.16）

[^86]: 愛＝受【宮】。（大正25，458d，n.17）

[^87]: 弊：5.壞，低劣。（《漢語大詞典》（二），p.1317）

[^88]: 〔故〕－【宮】【聖】【石】。（大正25，458d，n.18）

[^89]: （1）《增壹阿含經》卷51〈52
大愛道般涅槃分品〉：「云何比丘而降四？於是比丘降身魔、欲魔、死魔、天魔，皆悉降伏。」（大正2，827a20-22）

（2）四魔。（印順法師，《大智度論筆記》［E010］p.304）

[^90]: 壞＝懷【聖】。（大正25，458d，n.19）

[^91]: 民＝人【宋】【元】【明】【宮】【聖】。（大正25，458d，n.20）

[^92]: 象＝像【宋】【元】【明】【宮】【聖】【石】。（大正25，458d，n.21）

[^93]: 〔前〕－【聖】。（大正25，458d，n.22）

[^94]: 《正觀》（6），p.156：

（1）《摩訶般若波羅蜜經》卷13-14〈46 魔事品〉、〈47
兩過品〉（大正8，318b-323a）。

（2）《放光般若經》卷10-11〈47 覺魔品〉、〈48
不和合品〉（大正8，72c-76b）。

[^95]: 少＝小【聖】。（大正25，458d，n.23）

[^96]: 《正觀》（6），p.157：《大智度論》卷37（大正25，332c8-16）。

[^97]: 瘡＝創【石】。（大正25，458d，n.24）

[^98]: 《正觀》（6），p.156：《大智度論》卷20（大正25，207b2-c15）。

[^99]: 雜＝離【宋】。（大正25，459d，n.1）

[^100]: 得稱＝攝得【宋】【元】【明】【宮】，＝稱得【聖】【石】。（大正25，459d，n.2）

[^101]: 參見《中阿含經》卷28《瞿曇彌經》（大正1，607b10-15），MN. III,
pp.65-66，《中部‧多界經》（日譯南傳11下，pp.62-63，漢譯南傳12，pp.45-46），AN.
I,
p.28，《增支部》「一集」（日譯南傳17，pp.40-41，漢譯南傳19，p.35），《大智度論》卷2〈1
序品〉（大正25，72b27-28）、卷9〈1 序品〉（大正25，125a5-7）等。

[^102]: 女人成佛非不轉身。（印順法師，《大智度論筆記》〔E018〕p.316）

[^103]: 《正觀》（6），p.157：《大智度論》卷35（大正25，315c24-317a9）。

[^104]: 說＋（魔）【宋】【元】【明】。（大正25，459d，n.3）

[^105]: 但＝恒【聖】。（大正25，459d，n.4）

[^106]: （1）在：14.在乎。（《漢語大詞典》（二），p.1008）

（2）無在：1.猶言不在乎。（《漢語大詞典》（七），p.107）

（3）案：「是二法前後無在」可解作「四無量心與般若波羅蜜，何者在前何者在後都沒關係」。

[^107]: 〔多〕－【宋】【元】【明】【宮】。（大正25，459d，n.5）

[^108]: 〔諸〕－【聖】【石】。（大正25，459d，n.6）

[^109]: 令＝今【宋】【元】【宮】【聖】【石】。（大正25，459d，n.7）

[^110]: 杖＝仗【聖】。（大正25，459d，n.8）

[^111]: 〔打〕－【宮】【聖】。（大正25，459d，n.9）

[^112]: 斫＝破【石】。（大正25，459d，n.10）

[^113]: 量＝礙【宋】。（大正25，459d，n.11）

[^114]: 順＝慎【石】。（大正25，459d，n.12）

[^115]: 飢＝饑【明】下同。（大正25，459d，n.13）

[^116]: 乞＝乏【石】。（大正25，459d，n.14）

[^117]: 給＝繼【聖】。（大正25，459d，n.15）

[^118]: 「三功德」者，即指前經文：「魔等不能得便、人非人等不得其便、終不橫死」三事。

詳見《摩訶般若波羅蜜經》卷8（大正8，280a5-24），《大智度論》卷56（大正25，457c12-458a1）。

[^119]: 民＝天【宋】【元】【明】【宮】【聖】【石】。（大正25，459d，n.16）

[^120]: 同事：2.相與共事。（《漢語大詞典》（三），p.109）

[^121]: 尠（ㄒㄧㄢˇ）：同「鮮」。少（《漢語大字典》（一），p.565）

[^122]: 威＝咸【聖】。（大正25，459d，n.17）

[^123]: 由菩薩有：人天善業善果，三乘聖行聖果。（印順法師，《大智度論筆記》〔E010〕p.304）

[^124]: 《翻譯名義集》卷2：「首陀婆，《大論》云：秦言淨居天，通五淨居。」（大正54，1077c14）

[^125]: 〔亦〕－【宋】【元】【明】【宮】【聖】。（大正25，459d，n.18）

[^126]: 天人＝人天【石】。（大正25，459d，n.19）

[^127]: 《大般若波羅蜜多經卷》卷427〈28
授記品〉：「世尊！由是菩薩摩訶薩故，令諸有情永斷地獄、傍生、鬼界、阿素洛等諸險惡趣。世尊！由是菩薩摩訶薩故，令諸天、人、藥叉、龍等永離一切災橫、疾疫、貧窮、飢渴、寒熱等苦。世尊！由是菩薩摩訶薩故，令諸天、人、阿素洛等永離種種不如意事，所住之處兵戈永息，一切有情慈心相向。」（大正7，146c15-22）

[^128]: 〔羅〕－【宋】【元】【明】【宮】下同。（大正25，459d，n.20）

[^129]: 世界＝國土【元】【明】【石】下同。（大正25，459d，n.21）

[^130]: 知＝智【聖】。（大正25，459d，n.22）

[^131]: 有＝是【宋】【元】【明】【宮】。（大正25，459d，n.23）

[^132]: 因＋（言）【石】。（大正25，459d，n.24）

[^133]: （1）𥯤＝𨗨【聖】。（大正25，459d，n.25）

（2）𥯤：竹名。（《漢語大字典》（五），p.2995）

[^134]: 所＝不【聖】。（大正25，459d，n.26）

[^135]: 〔以〕－【聖】【石】。（大正25，460d，n.1）

[^136]: 般若功德：天與菩薩同事故，菩薩捨己利他故。（印順法師，《大智度論筆記》〔E010〕，p.304）

[^137]: 遮＝癈【聖】。（大正25，460d，n.2）

[^138]: 貧＋（窮）【宋】【元】【明】【宮】。（大正25，460d，n.3）

[^139]: 過罪＝罪過【宋】【元】【明】【宮】。（大正25，460d，n.4）

[^140]: 欲＝破【聖】【石】。（大正25，460d，n.5）

[^141]: 〔離〕－【聖】【石】。（大正25，460d，n.6）

[^142]: 《正觀》（6），p.158：

（1）《摩訶般若波羅蜜經》卷1〈3
習相應品〉（大正8，222b22-c2），《大智度論》卷36（大正25，323a29-c20）。

（2）《摩訶般若波羅蜜經》卷2〈5
歎度品〉（大正8，230a3-18），《大智度論》卷40（大正25，354b28-c11）。

[^143]: 云何當＝當云何【元】【明】【石】。（大正25，460d，n.7）

[^144]: 承＝敬【石】。（大正25，460d，n.8）

[^145]: 〔故〕－【宋】【宮】。（大正25，460d，n.9）

[^146]: 如＝知【宮】＊。（大正25，460d，n.10）

[^147]: 〔般若〕－【宋】【元】【明】【宮】。（大正25，460d，n.11）

[^148]: ┌用薩婆若心行

發意菩薩三事勝二乘┤常不離六度

└斷三惡，出三乘 （印順法師，《大智度論筆記》〔B019〕p.146）

[^149]: 一＋（經作現滅諍品）夾註【明】。（大正25，460d，n.15）

[^150]: （大智度論釋滅諍亂品第三十一）十三字＝（大智度第三十一品釋滅諍品）十二字【宮】，＝（釋第卅品）四字【聖】，＝（摩訶般若波羅蜜經滅諍亂品第卅）十四字【石】，〔大智度論〕－【明】。（大正25，460d，n.12）

[^151]: 是＝從【宋】【元】【明】【宮】。（大正25，460d，n.16）

[^152]: 〔人〕－【宋】【元】【明】【宮】【聖】。（大正25，460d，n.17）

[^153]: 界＝國【石】＊。（大正25，460d，n.18）

[^154]: 眼＝明【石】。（大正25，460d，n.19）

[^155]: （1）十種成就：菩薩得。（印順法師，《大智度論筆記》〔E010〕p.305）

（2）《大般若波羅蜜多經》卷427〈29
攝受品〉：「速能攝受族姓圓滿、生母圓滿、生身圓滿、眷屬圓滿、相好圓滿、光明圓滿、勝眼圓滿、勝耳圓滿、音聲圓滿、等持圓滿、總持圓滿。」（大正7，147b21-24）

[^156]: 界＝佛界【宋】【宮】＊，＝佛國【元】【明】【石】＊。（大正25，460d，n.20）

[^157]: 已＝以【宋】【元】【明】【宮】。（大正25，460d，n.21）

[^158]: 他＋（人）【石】。（大正25，460d，n.22）

[^159]: 增＝憎【明】。（大正25，460d，n.23）

[^160]: 乖＝亦【聖】。（大正25，460d，n.24）

[^161]: 乖錯：1.謬誤。2.混亂，錯亂。3.違背。（《漢語大詞典》（一），p.663）

[^162]: 《大般若波羅蜜多經》卷427〈29 攝受品〉：

佛告憍尸迦：「若有種種外道族類，若諸欲界自在天魔及彼眷屬，若餘暴惡增上慢者，欲於如是諸善男子、善女人等，發起種種不饒益事，欲令遠離、違害、厭背、毀謗般若波羅蜜多，彼適起心速遭殃禍，自當殄滅，不果所願。」（大正7，147c18-23）

[^163]: 羅＋（波羅蜜）【石】。（大正25，460d，n.25）

[^164]: 提＋（波羅蜜）【石】。（大正25，460d，n.26）

[^165]: 耶＋（波羅蜜）【石】。（大正25，460d，n.27）

[^166]: 禪＋（波羅蜜）【石】。（大正25，460d，n.28）

[^167]: 〔物〕－【石】。（大正25，460d，n.29）

[^168]: 〔故〕－【宋】【元】【明】【宮】。（大正25，460d，n.30）

[^169]: 立＋（眾生）【石】。（大正25，460d，n.31）

[^170]: 般若功德：後世功德。（印順法師，《大智度論筆記》〔E010〕p.304）

[^171]: 噉（ㄉㄢˋ）：1.食，吃。（《漢語大詞典》（三），p.495）

[^172]: 〔是〕－【聖】。（大正25，460d，n.32）

[^173]: 他＋（人）【元】【明】【石】。（大正25，460d，n.33）

[^174]: 疾＝自【石】。（大正25，460d，n.34）

[^175]: 能＋（消）【宋】【元】【明】【宮】【聖】【石】。（大正25，461d，n.1）

[^176]: 十一法行。（印順法師，《大智度論筆記》〔E010〕，p.304）

[^177]: 承奉：1.承命奉行。（《漢語大詞典》（一），p.772）

[^178]: 諮受：請教、承受。（《漢語大詞典》（十一），p.350）

[^179]: 讀＝讚【聖】。（大正25，461d，n.2）

[^180]: 為常＝當為【宮】。（大正25，461d，n.3）

[^181]: 未＝不【聖】。（大正25，461d，n.4）

[^182]: 〔佛〕－【石】。（大正25，461d，n.5）

[^183]: 為＝說【宮】。（大正25，461d，n.6）

[^184]: 《正觀》（6），p.158：《大智度論》卷56（大正25，457c15-460a26）。

[^185]: 更說＝說更【聖】。（大正25，461d，n.7）

[^186]: 參見《大智度論》卷56〈30
顧視品〉：「是般若波羅蜜中，雖無法可得，而有三乘之教，所謂聲聞、辟支佛、佛乘。」（大正25，457a14-16）

[^187]: 案：因經所說之「後世功德」內容簡要，故論無註釋。

[^188]: 今＝令【元】【明】。（大正25，461d，n.9）

[^189]: 〔說〕－【聖】。（大正25，461d，n.10）

[^190]: 信＋（持）【宋】【元】【明】【宮】【聖】【石】。（大正25，461d，n.11）

[^191]: 〔不〕－【聖】。（大正25，461d，n.12）

[^192]: 來欲＝欲來【石】。（大正25，461d，n.13）

[^193]: 承用：因襲，沿用。（《漢語大詞典》（一），p.771）

[^194]: 〔其〕－【宋】【宮】。（大正25，461d，n.14）

[^195]: 〔破〕－【宋】【元】【明】【宮】【聖】。（大正25，461d，n.15）

[^196]: 〔壞〕－【石】。（大正25，461d，n.16）

[^197]: 若＝共【元】。（大正25，461d，n.17）

[^198]: 《正觀》（6），p.158：《大智度論》卷56（大正25，458b-c）、卷5（大正25，99b11-14）。

[^199]: 惱＝怒【宋】【元】【明】【宮】。（大正25，461d，n.18）

[^200]: 鉾（ㄇㄡˊ）：劍鋒。（《漢語大詞典》（十一），p.1286）

[^201]: 〔捨〕－【聖】。（大正25，461d，n.19）

[^202]: 蝦蟆：亦作「蛤蟆」，2.青蛙和蟾蜍的統稱。（《漢語大詞典》（八），p.936）

[^203]: 增上慢人聞般若，不能毀謗，此異法華。亦可同［降伏得道、作弟子、復道去］。（印順法師，《大智度論筆記》〔E018〕p.316）

[^204]: 著＋（諸）【聖】。（大正25，461d，n.21）

[^205]: 五＝吾【聖】。（大正25，461d，n.22）

[^206]: 般若：破無明等結使染著。（印順法師，《大智度論筆記》〔E002〕p.288）

[^207]: 三種人：若有外道諸梵志、若魔若魔民、若增上慢人。《大智度論》卷56（大正25，460b17-23）。

[^208]: 〔壞〕－【宮】【聖】【石】。（大正25，463d，n.1）

[^209]: 參見《大智度論》卷56〈30
顧視品〉：「是般若波羅蜜，若聽、受持、親近、讀、誦、為他說、正憶念，不離薩婆若心，諸天子！是人，魔、若魔天不能得其便。......復次，憍尸迦！是善男子、善女人，若人、非人不能得其便。」（大正25，457c17-26）

[^210]: 參見《大智度論》卷56〈31
滅諍亂品〉：「若有外道諸梵志，若魔、若魔民，若增上慢人，欲乖錯破壞菩薩般若波羅蜜心；是諸人適生此心，即時滅去，終不從願。」（大正25，460b20-23）

[^211]: 參見《大智度論》卷56〈31
滅諍亂品〉：「復次，憍尸迦！善男子、善女人，是般若波羅蜜，若聞、受持，親近、讀、誦、為他說、正憶念，其所住處，魔、若魔民，若外道梵志，增上慢人，欲輕毀難問，破壞般若波羅蜜，終不能成；其人惡心轉滅，功德轉增。聞是般若波羅蜜故，漸以三乘道，得盡眾苦。......是善男子、善女人，是般若波羅蜜，若受持、親近、讀、誦、為他說、正憶念；若有種種鬪諍起，欲來破壞者，以般若波羅蜜威力故，隨所起處，即疾消滅；其人即生善心，增益功德。」（大正25，460c12-25）

[^212]: 以上八十字原位於《大正藏》25，463a2-7，今依印順法師，《大智度論》（標點本）（六），p.2127校勘移至此處。

[^213]: 〔天〕－【宋】【元】【明】【宮】【聖】。（大正25，461d，n.23）

[^214]: 他＋（人）【石】。（大正25，461d，n.24）

[^215]: 共＝發【聖】。（大正25，461d，n.25）

[^216]: 般若功德：人皆信受，親友堅固，不說綺語，不為惑覆。（印順法師，《大智度論筆記》〔E010〕p.304）

[^217]: 〔種〕－【聖】。（大正25，461d，n.26）

[^218]: 慳＝堅【聖】。（大正25，461d，n.27）

[^219]: 覆＝受【聖】。（大正25，461d，n.28）

[^220]: 《大般若波羅蜜多經》卷427〈29
攝受品〉：「憍尸迦！是善男子、善女人等，由此因緣，言詞威肅，聞皆敬受，稱量談說，語無謬亂，善知恩報，堅事善友，不為慳嫉、忿恨、覆惱、諂誑、矯等之所隱蔽。」（大正7，148c24-27）

[^221]: 〔生〕－【宋】【元】【明】【宮】【聖】。（大正25，461d，n.29）

[^222]: 讚＋（嘆）【石】。（大正25，461d，n.30）

[^223]: 法＝者【宮】。（大正25，461d，n.31）

[^224]: 語＝讚【聖】。（大正25，461d，n.32）

[^225]: 《雜阿含經》卷37（1059經）：「有四十法成就，如鐵槍鑽空，身壞命終，上生天上。何等為四十？謂不殺生，教人不殺，口常讚歎不殺功德，見不殺者心隨歡喜；乃至自行正見，教人令行，亦常讚歎正見功德，見人行者心隨歡喜，是名四十法成就，如鐵槍鑽空，身壞命終，上生天上。」（大正2，275c8-14）

[^226]: 讚＋（行）【石】。（大正25，461d，n.33）

[^227]: 蜜＋（法）【石】。（大正25，461d，n.34）

[^228]: 讚＋（修）【石】。（大正25，461d，n.35）

[^229]: 空＋（法）【石】。（大正25，462d，n.1）

[^230]: 讚＋（入）【石】。（大正25，462d，n.2）

[^231]: 昧＋（法）【石】。（大正25，462d，n.3）

[^232]: 入＝行【宋】【元】【明】【宮】【聖】【石】。（大正25，462d，n.4）

[^233]: 讚＋（得）【石】。（大正25，462d，n.5）

[^234]: 尼＋（法）【石】。（大正25，462d，n.6）

[^235]: 禪＋（法）【石】。（大正25，462d，n.7）

[^236]: 〔中〕－【宋】【宮】【聖】。（大正25，462d，n.8）

[^237]: 慈心＝入慈心法【元】【明】【石】。（大正25，462d，n.9）

[^238]: 讚＋（入）【石】。（大正25，462d，n.10）

[^239]: 處＋（法）【石】。（大正25，462d，n.11）

[^240]: 四念處＝修四念處法【元】【明】【石】。（大正25，462d，n.12）

[^241]: 覺＝學【聖】。（大正25，462d，n.13）

[^242]: 相＝想【聖】。（大正25，462d，n.14）

[^243]: 作＝住【聖】。（大正25，462d，n.15）

[^244]: 讚＋（修）【石】。（大正25，462d，n.16）

[^245]: 昧＋（法）【元】【明】【石】。（大正25，462d，n.17）

[^246]: （1）解脫＝背捨【聖】【石】。（大正25，462d，n.18）

（2）八解脫，參見《大智度論》卷21〈1
序品〉（大正25，215a7-217a4）。

[^247]: 讚＋（入）【元】【明】【石】。（大正25，462d，n.20）

[^248]: （法）＋亦【元】【明】【石】。（大正25，462d，n.21）

[^249]: 〔自行〕－【聖】。（大正25，462d，n.22）

[^250]: 讚＋（行）【元】【明】，（嘆行）【石】。（大正25，462d，n.23）

[^251]: 《大般若波羅蜜多經》卷427〈29
攝受品〉：「自能修無忘失法、恒住捨性，亦勸他修無忘失法、恒住捨性，無倒稱揚修無忘失法、恒住捨性法，歡喜讚歎修無忘失法、恒住捨性者。」（大正7，149b8-11）

[^252]: 讚＋（得）【石】。（大正25，462d，n.24）

[^253]: 是亦＝亦以【宋】【元】【明】【宮】，＝是以【聖】。（大正25，462d，n.25）

[^254]: 《大般若波羅蜜多經》卷427〈29
攝受品〉：「憍尸迦！是善男子、善女人等，修行布施乃至般若波羅蜜多，以無所得而為方便，與諸有情平等共有迴向無上正等菩提。」（大正7，149b15-18）

[^255]: 方便智（般若）。（印順法師，《大智度論筆記》〔E018〕p.316）

[^256]: （便）＋佛【聖】。（大正25，462d，n.26）

[^257]: （我）＋不【聖】。（大正25，462d，n.27）

[^258]: 隨懈＝墮解【聖】。（大正25，462d，n.28）

[^259]: 隨＝墮【聖】。（大正25，462d，n.29）

[^260]: 〔薩〕－【聖】。（大正25，462d，n.30）

[^261]: 婆＝波【聖】。（大正25，462d，n.31）

[^262]: 〔心〕－【宋】【元】【明】【宮】【聖】。（大正25，462d，n.32）

[^263]: 菩＝善【聖】。（大正25，462d，n.33）

[^264]: 〔佛〕－【聖】。（大正25，462d，n.34）

[^265]: 貧窮＝窮貧【聖】。（大正25，462d，n.35）

[^266]: （1）匂＝自【聖】。（大正25，462d，n.36）

（2）「匂」同「丐」。（《漢語大字典》（一），p.257）

[^267]: （自念）＋言【石】。（大正25，462d，n.37）

[^268]: （一切）＋眾【石】。（大正25，462d，n.38）

[^269]: 法＋（者）【石】。（大正25，462d，n.39）

[^270]: 此處原有：「問曰：先已說魔若魔民等三種人欲破壞般若，今何以故重說？答曰：佛先說三種人來求便、恐怖，欲令愁惱。中來者，不為惱人，但欲破毀般若波羅蜜；不隨其願，不能得破。後來三種人，雖欲生心破壞，即時滅去。」（大正25，463a2-7）等八十字，今依印順法師，《大智度論》（標點本）（六），p.2127校勘，移至上段論文最後。

[^271]: 語＝謂【聖】。（大正25，463d，n.3）

[^272]: 〔有〕－【宮】。（大正25，463d，n.4）

[^273]: 至＝生【聖】。（大正25，463d，n.5）

[^274]: 〔也〕－【宮】【聖】。（大正25，463d，n.6）

[^275]: 雖卑＝離復賊【聖】，雖＋（復）【宋】【元】【明】【宮】【石】。（大正25，463d，n.7）

[^276]: （故）＋得【石】。（大正25，463d，n.8）

[^277]: 亦＋（不）【宋】【元】【明】【宮】【聖】。（大正25，463d，n.9）

[^278]: 〔一切〕－【宋】【元】【明】【宮】【聖】。（大正25，463d，n.10）

[^279]: 或＝成【聖】。（大正25，463d，n.11）

[^280]: 未入正位，煩惱未盡，時或起。（印順法師，《大智度論筆記》〔E018〕p.316）

[^281]: 諫諭：亦作"諫喻"。勸諫曉喻。（《漢語大詞典》（十一），p.335）

[^282]: 自＝身【聖】，〔自〕－【石】。（大正25，463d，n.12）

[^283]: 〔生〕－【石】。（大正25，463d，n.13）

[^284]: 〔若〕－【宋】【元】【明】【宮】【聖】【石】。（大正25，463d，n.14）

[^285]: 要＝惡【石】。（大正25，463d，n.15）

[^286]: ┌內不離我心

無方便 ┴外取諸法相　　（印順法師，《大智度論筆記》〔B019〕p.146）

[^287]: 〔若〕－【聖】。（大正25，463d，n.17）

[^288]: 〔相〕－【宮】。（大正25，463d，n.18）

[^289]: 後得＝得後【宋】。（大正25，463d，n.19）

[^290]: 先行世間六度為初門［似］，引出世六度［真］。（印順法師，《大智度論筆記》［E018］p.316）