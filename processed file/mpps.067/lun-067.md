釋曰： ^lun-067-1

「是菩薩大功德成就」者，如先說：「自行，亦教他人。」[^20] ^lun-067-2

復次，「多功德」者，眾生非親里，又無所貪[^21]利，而為是眾生勤苦行般若波羅蜜，得阿耨多羅三藐三菩提，是名菩薩摩訶薩有大恩分，故名「大功德」。 ^lun-067-3

「修般若波羅蜜相」，如先品中種種因緣說；[^22]今問「修般若具足相」[^23]。 ^lun-067-4

佛言：如修般若，具足相亦如是。所以者何？ ^lun-067-5

若菩薩不見色等諸法增減，如是[^24]名具足。 ^lun-067-6

是菩薩雖得十地，坐道場，爾時修般若波羅蜜具足；如夢如幻、不增不減，以畢竟空[^25]故說。 ^lun-067-7

復次，若菩薩於一切法不分別是法、是非法，悉皆[^26]是法；[^27]如大海水，百川萬流，皆合[^28]一味。爾時修般若波羅蜜具足。 ^lun-067-8

復次，若菩薩入法空中，不見法有三世、善不善等，不見六波羅蜜乃至一切種智。爾時，修般若波羅蜜具足。 ^lun-067-9

何以故？ ^lun-067-10

「諸法無相」是實相；若分別諸法，皆是邪見[^29]相。[^30] ^lun-067-11

用十八[^31]空故名「諸法空」。 ^lun-067-12

諸法和合因緣生以為有，諸緣離則破壞，故「虛誑」。 ^lun-067-13

一切有為法中無常、無實故[^32]，是名「不堅固」。 ^lun-067-14

無受苦樂者、眾生空故「無覺者」，不覺苦樂。 ^lun-067-15

「無壽命者」，「壽」名命根。有人言：是命根有我相，是故壽命為我。[^33] ^lun-067-16

眾生空中，已種種因緣破[^34]，是故無行法者、無受法者。 ^lun-067-17

若觀諸法空──眾生空、法空，如是則具足修般若波羅蜜。 ^lun-067-18

須菩提是時（528b）驚喜，不能自安：「所說般若波羅蜜不可思議！」 ^lun-067-19

佛言：「色等諸法不可思議故不可思議。」 ^lun-067-20

所以者何？因果相似故。 ^lun-067-21

復次，若菩薩知色等法亦不可思議，若住是不可思議中，則不具足般若波羅蜜，取不可思議相故。是故說：「若菩薩知色等法不可思議相故[^35]，則不具足般若波羅蜜。」 ^lun-067-22

爾時，須菩提於般若中不得依止處，如沒大海，是故白佛：「是深般若不可思議，\`1903\`不可思議[^36]亦[^37]不可思議故，誰當信解者？」 ^lun-067-23

若但「不可思議」猶不可信，何況「不可思議復不可思議」！ ^lun-067-24

佛答：「若菩薩^（1）^久行六波羅蜜、^（2）^久種善根、^（3）^久供養親近諸佛、^（4）^久與善知識相隨──是[^38]因緣故，信心牢固，能信受深般若波羅蜜。」 ^lun-067-25

餘品[^39]中說「有新發意者亦能信深般若波羅蜜」，今佛說「久發意故能信」；是以須菩提問：「云何是久發意者？」 ^lun-067-26

佛言：若菩薩摩訶薩了了知般若波羅蜜相，不分別一切法，所謂── ^lun-067-27

「不分別色」──四大、若四大造色。 ^lun-067-28

「不分別色相」者，不分別色是可見、聲是可聞；是色若好若醜、若短若長[^40]、若常若無常、若苦若樂等。 ^lun-067-29

「不分別色性」者，不見色常法，所謂地堅性等。 ^lun-067-30

復次，色實性名法性，畢竟空故；是菩薩不分別法性，法性不壞相故。 ^lun-067-31

乃至一切種智亦如是。 ^lun-067-32

因論生論──性相：同異三說（印順法師，《大智度論筆記》［E014］p.310） ^lun-067-33

問曰：地是堅相，何以言[^41]「性」？ ^lun-067-34

答曰：是相積習成性；譬如人瞋，日習不已，則成惡性。 ^lun-067-35

或性、相異──如見烟知火，烟是火相，而非火也。 ^lun-067-36

或相、性不異──如熱是火相，亦是火性。[^42] ^lun-067-37

此中佛說因緣：「色等諸法不可思議。」 ^lun-067-38

「不可思議」即是畢竟空，[^43]諸法實相常清（528c）淨。 ^lun-067-39

須菩提言：「菩薩雖日月年歲不久，能如是行，是名『久』。」[^44] ^lun-067-40

須菩提聞般若波羅蜜，更得深利益，故白佛言：「世尊！般若波羅蜜甚深，色等甚深故。」色等甚深相，如先說。[^45] ^lun-067-41

「世尊！般若波羅蜜是珍寶聚」── ^lun-067-42

「珍寶[^46]」者，所謂須陀洹果，能滅三結惡毒故；乃至阿耨多羅三藐三菩提，能滅一切煩惱及習，能滿一切願。 ^lun-067-43

是諸果，依諸禪乃至一切種智。 ^lun-067-44

因果合說，是名「珍寶聚」。 ^lun-067-45

「是般若波羅蜜清淨聚，色等諸法清淨故。」 ^lun-067-46

色等法中正行不邪[^47]，名為「清淨」，無諸過患；乃至畢竟空亦不著，不可思議亦不著，是故名「清淨聚」。 ^lun-067-47

爾時，須菩提應作是念：「是般若波羅蜜是珍寶聚，能滿一切眾生願，所謂今世樂、後世樂[^48]、涅槃樂、阿耨多羅三藐三菩提樂。愚癡之人而復欲破壞是般若波羅蜜清淨聚。如如意寶珠無有瑕穢，如虛空[^49]無有塵垢，般若波羅蜜畢竟清淨聚。而人自起邪[^50]見因緣，欲作留難[^51]、破壞；譬如人眼翳，見妙珍寶，謂為不淨。」作是念已。[^52] ^lun-067-48

釋曰： ^lun-067-49

「留難」者，魔事等壞般若波羅蜜因緣。 ^lun-067-50

佛可須菩提所說：「若善男子、善女人欲書是般若波羅蜜，當疾疾書；乃至正憶念、如說行時，疾修行。」 ^lun-067-51

所以疾者，是有為法不可信，多有留難起。 ^lun-067-52

是般若波羅蜜部黨[^76]經卷有多、有少，有上、中、下──光讚、放光、道行。[^77] ^lun-067-53

有書寫者──書[^78]有遲、疾，有一心勤書者、有懈墮不精勤[^79]者；人身無常，有為法不可信。釋迦文佛出惡世故，多有留難。 ^lun-067-54

是故說：「若可一月書竟，當勤書成，莫有中廢[^80]，畏有留難故；乃至一歲。如書，乃至修行亦如是。」隨人根利鈍，得有遲疾。 ^lun-067-55

此中佛更說因緣：「（529c）世間以珍寶故，多有賊出；般若即是大珍寶故，多有留難。」 ^lun-067-56

「留難[^81]」者，雖有疾病、飢餓等，但以魔事大故，說言「魔事」。[^82] ^lun-067-57

若魔、若魔民、惡鬼作惡因緣，入人身中，嬈亂人身[^83]心，破書般若；或令書人疲厭，或令國土事起，或書人不得供養──如是等。 ^lun-067-58

讀誦時，師徒不和合。 ^lun-067-59

大眾中說[^84]時，或有人來說法師過罪；或言：「不能如說行，何足聽受？」或言：「雖能持戒，而復鈍根，不解深義，聽其所說，了無所益。」或說：「般若波羅蜜空無所有，滅一切法，無可行處；譬如裸人，自言：『我著天衣。』」如是等留難，令不得說。 ^lun-067-60

「不正憶念」者，魔作好身──若善知識身，或作所敬信沙門形，為說：「般若波羅蜜空無所有，雖有罪福名而無道理。」或說：「般若波羅蜜空，可即取涅槃。」如是等，破修佛道正憶念事。 ^lun-067-61

新發意菩薩聞是事，心大驚怖：「我等生死身，魔是欲界主，威勢甚大，我等云何行般若波羅蜜，得無上道？」 ^lun-067-62

是故佛說：「惡魔雖欲留難，亦不能破壞。」 ^lun-067-63

何以故？大[^85]能破小故。如離欲人常勝貪欲者，慈悲人常勝瞋恚者，智人常勝無智者。般若波羅蜜是真智慧，其力甚大；魔事虛誑。是菩薩雖未得具足般若波羅蜜，得其氣分故，魔不能壞。 ^lun-067-64

是事因緣故，舍利弗白佛：「誰力故魔不能破？」 ^lun-067-65

佛答：「佛力故。」 ^lun-067-66

如惡人中魔為大，善人中佛為大；縛人中魔為大，解人中佛為大；留難人中魔為大，通達人中佛為大。 ^lun-067-67

初說「佛力」者，釋迦文佛；後說「十方現在佛」，是餘佛──阿閦、阿彌陀等。 ^lun-067-68

如惡賊，餘惡相（530a）助；諸佛法亦如是，常為一切眾生故，有發意[^86]者，便為作護。 ^lun-067-69

所以者何？般若波羅蜜是十方諸佛母，人欲沮壞，不得[^87]不護。 ^lun-067-70

應當知其有書、讀乃至正憶念者，皆是十方佛力，是諸留難力大故。 ^lun-067-71

舍利弗言：「若有書持乃至修行，皆是諸佛所護。」 ^lun-067-72

佛可其言。 ^lun-067-73

舍利弗復說：「世尊！書、持等善男子、善女人，十方現在諸佛皆以佛眼見知念耶？」 ^lun-067-74

佛可言：「如是！」 ^lun-067-75

先惡魔來欲[^88]破壞，佛及十方諸佛守護，不令沮壞； ^lun-067-76

今以[^89]佛眼見是善男子、善女人，知是人功德難[^90]有，未破魔網而能行是般若波羅蜜大事；是故十方佛以佛眼見知念是人。 ^lun-067-77

問曰：為以天眼見？以佛眼見？ ^lun-067-78

若以天眼見，云何此中說「佛眼」？ ^lun-067-79

若以佛眼見，眾生虛誑，云何以佛眼見？ ^lun-067-80

答曰：天眼有二種：一者、佛眼所攝，二者、不攝。[^91] ^lun-067-81

\`1911\`佛眼所不攝者，見[^92]現在眾生，有限有量； ^lun-067-82

佛眼所攝者，見三世眾生，無限無量。 ^lun-067-83

法眼入佛眼中，但見諸法，不見眾生； ^lun-067-84

慧眼入佛眼中，不見法，但見[^93]畢竟空。 ^lun-067-85

問曰：佛眼所攝天眼，為實？為虛妄？ ^lun-067-86

若虛妄，佛不應以虛妄見！ ^lun-067-87

若實者，眾生空，現在眾生尚不實，何況未來、過去？ ^lun-067-88

答曰：佛眼所攝皆是實。 ^lun-067-89

眾生於涅槃是虛妄，非於世界所見是虛妄；若人於眾生取定相故，說言虛妄，非為世諦故說虛妄。[^94] ^lun-067-90

以是故，佛眼所攝天眼見眾生。[^95] ^lun-067-91

問曰：若爾者，何以不以佛眼所攝慧眼見眾生？ ^lun-067-92

答曰：慧眼無相利故。慧眼常以空、無相、無作共相應，不中觀眾生。何以故？五眾和合，假名眾生。 ^lun-067-93

譬如（530b）小兒，可以小杖鞭之，不可與大杖。 ^lun-067-94

此中讚菩薩行般若波羅蜜，為世諦故說，非第一義諦。 ^lun-067-95

問曰：未來世未有，念知尚難，何況眼見？ ^lun-067-96

答曰： ^lun-067-97

如過去法，雖滅、無所有，而心心[^96]數法中念力故，能憶過去事，盡其宿命；聖人亦如是，有聖智力，雖未起而能知、能見。[^97] ^lun-067-98

復次，是般若中，三世無分別，未來、過去、現在不異。[^98] ^lun-067-99

若見現在，過去、未來亦應見；若不見過去、未來，亦應不[^99]見現在。 ^lun-067-100

問曰：北方末法眾生漏結未盡，是罪惡人，佛何以故見知念？ ^lun-067-101

答曰： ^lun-067-102

佛大悲相，愛徹骨髓；是菩薩能發無上道心，為眾生故。 ^lun-067-103

佛觀是法末後熾盛，我涅槃後，是人佐助佛法故，是以念[^100]知。 ^lun-067-104

復次，北方末後人生於邊地惡世，三毒熾盛，刀兵劫中，賢聖希少；是人自不知諸罪福業因緣，但從人聞、若[^101]讀經[^102]，便能信樂、供養，[^103]疾近無上道不久──是事為難！若佛在世，作阿鞞跋致，信行般若波羅蜜，不足為難。 ^lun-067-105

如是等種種無量因緣故，佛應見念知。 ^lun-067-106

是人信解相大，故能供養般若波羅蜜。 ^lun-067-107

供養具──華香等，如先說。[^104] ^lun-067-108

是供養故[^105]，得大果報；如毀呰[^106]者，受大苦惱。 ^lun-067-109

「大果報」者，如須陀洹，終不[^107]墮三惡道。 ^lun-067-110

是菩薩一心信解、供養般若波羅蜜，亦如是愛念諸佛故，常行念佛三昧故，終不離諸佛；乃至到阿鞞跋致地，教化眾生，離諸佛無咎。如小兒不離其母，恐墮諸難故。 ^lun-067-111

常深愛念[^108]善法故，乃至阿耨多羅三藐三菩提，終不離六波羅蜜等。 ^lun-067-112

得如是等今世、後世大果報[^109]。（530c） ^lun-067-113

釋曰： ^lun-067-114

「是深般若波羅蜜，佛滅度後，當至南方國土」者，佛出東方，於中說般若波羅蜜，破魔及魔民、外道，度無量眾生，然後於拘夷那竭雙樹下滅度；後般若波羅蜜，從東方至南方。 ^lun-067-115

如日、月、五星[^130]、二十八宿[^131]，常從東方至南方，從南方至西方，從西方至北方，圍繞須彌山。 ^lun-067-116

又如供養常法右繞，遍[^132]度閻浮提人。 ^lun-067-117

以是因緣故，從東方至南方，從南方至西方。 ^lun-067-118

如佛無著心故，不定一處；般若波羅蜜亦如是，不定住一處。 ^lun-067-119

從西方至北方──二方眾生，好供養、書、讀乃至修行，[^133]華香乃至幡蓋，受大果報，如經中說；後展轉至北方。[^134] ^lun-067-120

此中供養所得果報，如上所[^135]說。[^136] ^lun-067-121

「舍利弗！是般若波羅蜜，北方當作佛事。」 ^lun-067-122

是中說因緣：「佛在時，能斷眾疑，佛法興盛，不畏法滅；佛滅後，過五百歲，正法漸滅，是時佛事轉難。是時，利根者，讀、誦、正憶念，亦華香供養；鈍根者，書寫、華香等供養。」 ^lun-067-123

是二種人久久皆當得度，是故說「當作佛事」。 ^lun-067-124

佛言：「是善男子、善女人，我及十方諸佛皆以佛眼見，念知、讚歎。」 ^lun-067-125

舍利弗白佛言：「是深般若在北方廣行耶？」 ^lun-067-126

「廣行」者，於閻浮提北方廣大故。又北方地有雪山，雪山冷故，藥草能殺諸毒；所食米穀，三毒不能大發；三毒不能大發故，眾生柔軟，信等五根皆得勢力。如是等因緣，北方多行般若波羅蜜。 ^lun-067-127

是人聞是深般若波羅蜜，書、持乃至正憶念、如說（531c）行，當知是人久發大乘意、多供養佛、種善根、與善知識相隨，是故能於惡世書、持、信受乃至如說修行。 ^lun-067-128

舍利弗問：「北方有幾許人聞是深[^137]般若波羅蜜，能書、讀、誦乃至如說修行？」 ^lun-067-129

佛答：「是深般若波羅蜜[^138]，難知、難行，雖多有人發無上道心得名菩薩，少有人聞是般若波羅蜜心通達、不驚、不沒。」 ^lun-067-130

心通達、不驚、不怖相，佛此中自說── ^lun-067-131

「是人多親近諸佛」：「親近諸佛」者，於無量世常見諸佛，恭敬供養。 ^lun-067-132

「問難」者，直問其事，疑心不解，重種種問，名為「難」。是人世世從諸佛問難般若波羅蜜事。 ^lun-067-133

是人功德果報雖未成，當知是人具足六波羅蜜、三十七品，乃至十八不共法具足。 ^lun-067-134

是福德淳熟[^139]故，多利益眾生──所謂檀波羅蜜、尸羅波羅蜜因緣故，生於富貴家，自行布施，教人布施。 ^lun-067-135

羼提波羅蜜、禪波羅蜜因緣故，令無量眾生出家、受戒、發阿耨多羅三藐三菩提心。 ^lun-067-136

此中佛說因緣：「是人從我及過去諸佛聞應薩婆若大乘法，是故後生不失是心；是人亦教化他人，說如是事。」如然一燈，展轉皆然。 ^lun-067-137

是人諸煩惱薄，無慳貪、嫉妬、瞋恚故，不相讒謗，常一心和合；是故魔、若魔民不能沮壞。 ^lun-067-138

若人少有錯故，魔得其便；如人有瘡受毒。 ^lun-067-139

魔是欲界主[^140]，尚不能沮壞，何況惡行人！ ^lun-067-140

或有人惡行而非惡，如未離欲聖人；以是故說：「惡行人毀呰般若波羅蜜，即[^141]毀壞菩薩。」 ^lun-067-141

復次，諸善男子、善女人無量世來愛佛法、深著實法，信力、慧力多故，聞深般若波羅蜜、得大慈大[^142]（532a）悲心故，隨眾生力，令入深般若波羅蜜、若令得般若因緣──所謂布施、持戒等諸善根。 ^lun-067-142

「為阿耨多羅三藐三菩提故」者，是善男子、善女人求無上道故，教他令住[^143]諸善根、福德[^144]。 ^lun-067-143

\`1922\`釋曰： ^lun-067-144

佛說：「善男子、善女人於我[^161]前及過去諸佛前立誓願：『我行菩薩道，當[^162]令無量百千萬億眾生發無上道意，示、教、利、喜，令得阿鞞跋致記。』我及過去佛，知是善男子心大，能有所作，故隨喜。」 ^lun-067-145

善男子、善女人聞佛知其心，則生歡喜，自念過去作誓願事，倍加精進。 ^lun-067-146

「大心」者，一切眾生心皆樂緣六塵──有人行雜福德，所謂作福時心生疑悔；是福德果報，雖得富貴，不能好用，亦不能與他；罪業因緣故，諸根闇鈍，不擇好醜。 ^lun-067-147

是善男子未得道時，清淨福德故，得上妙五欲，亦[^163]能盡意用[^164]，能隨意施與──或施窮乏，或種於福田。 ^lun-067-148

若得善知識、聞佛法，著欲心息，憐愍眾生、為阿耨多羅三藐三菩提故，內外所有布施，無所愛惜。 ^lun-067-149

若持戒──遍行十善道，具戒律儀，以慈悲心共行。 ^lun-067-150

餘善法亦如是──皆以深心自行，及引導他人令行善道。 ^lun-067-151

是福德因緣故，不求世樂──天王、人王、富貴處；聞有現在佛處，願往生彼。是菩薩知諸法實相故不樂生；若為眾生，生十（532c）方佛前。 ^lun-067-152

聞深般若波羅蜜；聞已，於彼開[^165]化無量百千眾生，發無上道心。 ^lun-067-153

舍利弗無一切智，聞說三世菩薩願行事，發希有心，白佛言：「世尊！佛於三世中無法不知；從如、法性、實際無不知者；諸眾生心所行業、果報因緣，無事不知；從十方現在諸佛及過去、未來世佛及世界弟子及所行事，皆悉遍知。佛一切智[^166]，其力甚大，不可思議！」 ^lun-067-154

舍利弗意謂：「同是出家人，俱求般若波羅蜜，何以故有得、有不得者？」 ^lun-067-155

佛答：「若是菩薩常一心求六波羅蜜，不惜身命，是人內有好心、外諸佛菩薩及諸天所護助故。」 ^lun-067-156

舍利弗意：「雖復精進，佛不在世，魔力復大，是菩薩云何得是般若波羅蜜深經？」 ^lun-067-157

是故更問：「得是應六波羅蜜深經？」 ^lun-067-158

佛言：「得。」 ^lun-067-159

此中說得因緣，所謂「善男子、善女人為無上道故，為眾生說法，示、教、利、喜，令住六波羅蜜，開佛道。 ^lun-067-160

是業果報故，轉身易得應六波羅蜜深經；若得，能疾受持，乃至如所說修行，精進不捨，世世常不離；用六波羅蜜果報故，淨佛世界、成就眾生，乃至無上道。」 ^lun-067-161

若悋惜法，則常生邊地無佛法處。[^167] ^lun-067-162

---

[^1]: （大智度論釋歎信行品第四十五之餘卷六十七）十九字＝（大智度論卷第六十七釋第四十五品下）十六字【宋】【宮】【元】，（大智度論卷第六十七釋聞持品第四十五之下）十九字【明】，（大智度經論釋第四十四品下六十七）十五字【聖】，〔大智......七〕十九字－【聖乙】。（大正25，527d，n.10）

[^2]: 《大般若波羅蜜多經》卷438〈43 東北方品〉：

具壽善現復白佛言：「甚奇！世尊！希有！善逝！是菩薩摩訶薩成就如是大功德聚，為欲饒益一切有情，修行如是甚深般若波羅蜜多，求證無上正等菩提，轉妙法輪利樂一切。世尊！云何菩薩摩訶薩修行般若波羅蜜多令速圓滿？」（大正7，208a25-b1）

[^3]: 〔亦〕－【宋】【元】【明】【宮】【聖】。（大正25，527d，n.13）

[^4]: （是）＋無【聖】。（大正25，527d，n.16）

[^5]: 不＝無【宋】【元】【明】【宮】【聖】。（大正25，527d，n.17）

[^6]: 壽＋（命）【元】【明】。（大正25，527d，n.18）

[^7]: 〔故〕－【宋】【元】【明】【宮】。（大正25，527d，n.19）

[^8]: 《大般若波羅蜜多經》卷438〈43
東北方品〉：「何以故？善現！以一切法無性相故，無作用故，不可轉故，虛妄、誑詐、不堅實、不自在故，無覺受故，離我、有情、命者、生者廣說乃至知見者故。」（大正7，208c9-13）

[^9]: 〔世尊〕－【聖】。（大正25，527d，n.20）

[^10]: 《大般若波羅蜜多經》卷438〈43 東北方品〉：

佛告善現：「如是！如是！如汝所說。如來所說不可思議。善現！色不可思議故，如來所說不可思議；受、想、行、識不可思議故，如來所說不可思議。......一切智不可思議故，如來所說不可思議；道相智、一切相智不可思議故，如來所說不可思議。善現！若菩薩摩訶薩修行般若波羅蜜多時，如實了知色是不可思議，受、想、行、識是不可思議，乃至一切智是不可思議，道相智、一切相智是不可思議，是菩薩摩訶薩修行般若波羅蜜多速得圓滿。」（大正7，208c15-209a21）

[^11]: 〔是〕－【宋】【元】【明】【宮】。（大正25，527d，n.22）

[^12]: （1）《大般若波羅蜜多經》卷438〈43 東北方品〉：

復次，善現！若菩薩摩訶薩修行般若波羅蜜多時，於色不起若可思議若不可思議想，於受、想、行、識不起若可思議若不可思議想；......於一切智不起若可思議若不可思議想，於道相智、一切相智不起若可思議若不可思議想，是菩薩摩訶薩修行般若波羅蜜多速得圓滿。（大正7，209a22-b24）

（2）案：玄奘譯《大般若經》說「於色等法若不起可思議想、不可思議想，是菩薩摩訶薩修行般若波羅蜜多速得圓滿」，羅什譯《摩訶般若波羅蜜經》則說「於色等法取著不可思議相，則不具足般若波羅蜜」。

[^13]: 〔具足......深〕十七字－【聖】。（大正25，527d，n.23）

[^14]: （1）觀＝親【宮】【聖】【聖乙】。（大正25，527d，n.24）

（2）《大正藏》原作「觀」，今依《高麗藏》作「親」（第14冊，1042c14）。

[^15]: 參見《摩訶般若波羅蜜經》卷11〈39
隨喜品〉（大正8，298a10-b1），《大智度論》卷61〈39
隨喜迴向品〉（大正25，489b19-26）。

[^16]: 《大般若波羅蜜多經》〈43 東北方品〉卷439：

具壽善現復白佛言：「世尊！齊何應知是菩薩摩訶薩久已修行布施、淨戒、安忍、精進、靜慮、般若波羅蜜多，久殖善根，多供養佛，事多善友？」（大正7，209c12-15）

[^17]: 《大般若波羅蜜多經》卷439〈43 東北方品〉：

佛告善現：「若菩薩摩訶薩修行般若波羅蜜多時，於色不起分別、無異分別，於受、想、行、識不起分別、無異分別；於色相不起分別、無異分別，於受、想、行、識相不起分別、無異分別；於色自性不起分別、無異分別，於受、想、行、識自性不起分別、無異分別。」（大正7，209c15-20）

[^18]: （大）＋珍【聖】。（大正25，527d，n.25）

[^19]: 〔有〕－【宋】【元】【明】【宮】【石】，有＝四【聖乙】。（大正25，527d，n.26）

[^20]: 《大智度論》卷66〈45 歎信行品〉（大正25，525c11-526a16）。

[^21]: 明註曰「貪」，南藏作「食」。（大正25，528d，n.3）

[^22]: 《正觀》（6），p.176：參見《大智度論》卷64〈43
無作實相品〉（大正25，510b5-c22）、卷63〈42
歎淨品〉（大正25，507c16-508b5）、卷55〈29
散華品〉（大正25，452a27-453a2）、卷54〈27
天主品〉（大正25，442c10-443a25）、卷53［〈26
無生品〉（大正25，436a13-23）、卷52〈25
十無品〉（大正25，434c23-435b13）。

[^23]: 《正觀》（6），p.293，n.158：「修般若具足相」，是指《大智度論》卷67〈45
歎信行品〉（大正25，527b9-22）所說「不見色增、色減，乃至不見一切種智」的正觀行。關於「具足」、「不具足」，參見《大智度論》卷64〈43
無作實相品〉（大正25，511b29-c12）。

[^24]: 是＋（悉）【元】【明】【聖】【聖乙】【石】。（大正25，528d，n.5）

[^25]: （1）畢竟空，參見《大智度論》卷31〈1
序品〉（大正25，289b26-290c26）。

（2）畢竟空。（印順法師，《大智度論筆記》［F018］p.348）

[^26]: 悉皆＝皆悉【聖】。（大正25，528d，n.6）

[^27]: 悉皆是法。（印順法師，《大智度論筆記》［E014］p.309）

[^28]: 合＝令【聖乙】。（大正25，528d，n.7）

[^29]: 〔見〕－【宋】【宮】。（大正25，528d，n.9）

[^30]: 分別諸法是邪見。（印順法師，《大智度論筆記》［E020］p.318）

[^31]: 八＝六【宋】【宮】【聖】。（大正25，528d，n.10）

[^32]: （無）＋故【聖】。（大正25，528d，n.11）

[^33]: （1）我：十六我解說。（印順法師，《大智度論筆記》［C007］p.194）

（2）十六我。（印順法師，《大智度論筆記》［E020］p.318）

（3）十六種我。（印順法師，《大智度論筆記》［J041］p.529）

（4）十六種我之異名，參見《大智度論》卷35〈3
習相應品〉（大正25，319b28-c14）。

[^34]: 破＋（壞）【聖】。（大正25，528d，n.13）

[^35]: 〔相故〕－【聖乙】。（大正25，528d，n.15）

[^36]: 〔不可思議〕－【聖乙】，（亦）＋不【宋】【宮】。（大正25，528d，n.16）

[^37]: 〔亦〕－【宋】【宮】。（大正25，528d，n.17）

[^38]: （以）＋是【聖】。（大正25，528d，n.19）

[^39]: 《正觀》（6），p.176：「餘品中說有新發意者亦能信深般若波羅蜜」，參見《摩訶般若波羅蜜經》卷11〈39
隨喜迴向品〉（大正8，98b15-c29）、卷11〈41
信毀品〉（大正8，304b17-27）；《放光般若經》卷8〈40
勸助品〉（大正8，58a5-c1）、卷9〈42 泥犁品〉（大正8，62c21-28）。

[^40]: 若短若長＝若長若梪【聖】【聖乙】【石】。（大正25，528d，n.23）

[^41]: 以言＝言以【聖】。（大正25，528d，n.24）

[^42]: （1）性與相：一云無別；一云小別──性是內體，相是外可識。近為性，遠為相［性相不必一貫］。（印順法師，《大智度論筆記》［A013］p.24）

（2）性相同異。（印順法師，《大智度論筆記》［F019］p.349）

（3）「性與相」，參見《大智度論》卷31〈18
摩訶衍品〉（大正25，293a29-b12）。

（4）參見印順法師，《中觀今論》，pp.147-155：「性與相」略辨約有四義：1、初後（遠近）論性相，2、約內外說性相，3、約通別說性相，4、約名［相］實說性相。

[^43]: 不可思議性：即畢竟空。（印順法師，《大智度論筆記》［E008］p.300）

[^44]: （1）《大智度論》卷67〈45
歎信行品〉：「須菩提！色不可思議，受、想、行、識不可思議，乃至一切種智不可思議。如是，須菩提！是名菩薩摩訶薩久行六波羅蜜，種善根，多親近供養諸佛，與善知識相隨。」（大正25，527c19-22）

（2）案：依文脈，「須菩提言」似應作「佛言」。

[^45]: 《正觀》（6），p.176：「色等甚深相」，參見《摩訶般若波羅蜜經》卷13〈45
聞持品〉（大正8，314b9-c6）；《放光般若經》卷10〈46
真知識品〉（大正8，69c17-70a7）；《大智度論》卷66〈45
歎信行品〉（大正25，523c5-25）。

[^46]: 寶＋（聚）【明】。（大正25，528d，n.27）

[^47]: 邪＝取【聖】，＝耶【聖乙】。（大正25，528d，n.31）

[^48]: 〔後世樂〕－【宋】【元】【明】【宮】。（大正25，528d，n.29）

[^49]: 〔空〕－【聖】。（大正25，528d，n.30）

[^50]: 邪＝耶【聖】【聖乙】。（大正25，528d，n.31）

[^51]: 留難：無端阻留，故意刁難。（《漢語大詞典》（七），p.1333）

[^52]: （1）印順法師，《大智度論》（標點本）（四），p.2488旁註：「『爾時』下，百一十九字，應移至後段論文之前。」

（2）案：論之「作是念已」下面緊接經文，似乎文意不完整；不過依論義，此文應是作為承先啟後之用。

[^53]: （白佛）＋言【聖】。（大正25，528d，n.32）

[^54]: （深）＋般若【聖】。（大正25，528d，n.33）

[^55]: 《大般若波羅蜜多經》卷439〈43 東北方品〉：

爾時，善現復白佛言：「甚奇！世尊！希有！善逝！如是般若波羅蜜多，以極甚深多諸留難，而今廣說留難不生。」（大正7，211c6-8）

[^56]: 行般若有種種名，詳見《大智度論》卷42〈9
集散品〉（大正25，366b20-b25）。

[^57]: 當＋（應）【聖乙】【石】。（大正25，528d，n.34）

[^58]: 世界＝國土【聖】【聖乙】【石】。（大正25，529d，n.1）

[^59]: 《大般若波羅蜜多經》卷439〈43
東北方品〉：「又，舍利子！亦是十方一切世界諸佛神力，令彼惡魔不能留難諸菩薩摩訶薩書寫、受持、讀誦、修習、思惟、廣說如是般若波羅蜜多甚深經典。又，舍利子！一切如來、應、正等覺皆共護念修行般若波羅蜜多諸菩薩故，令彼惡魔不能留難住菩薩乘諸善男子、善女人等，令不書寫、受持、讀誦、修習、思惟、廣為他說如是般若波羅蜜多甚深經典。」（大正7，212a11-19）

[^60]: 爾＝念【聖】【石】。（大正25，529d，n.2）

[^61]: 《大般若波羅蜜多經》卷439〈43
東北方品〉：「舍利子！若菩薩摩訶薩能於般若波羅蜜多甚深經典書寫、受持、讀誦、修習、思惟、廣說，法爾應為十方世界無量無數無邊如來、應、正等覺安隱住持現說法者之所護念，若蒙諸佛所護念者，法爾惡魔不能留難。」（大正7，212a21-26）

[^62]: 亦是＝是人亦【聖】【聖乙】【石】。（大正25，529d，n.3）

[^63]: 《大般若波羅蜜多經》卷439〈43 東北方品〉：

爾時，佛告舍利子言：「如是！如是！如汝所說。若善男子、善女人等能於般若波羅蜜多甚深經典書寫、受持、讀誦、修習、思惟、演說，當知皆是一切如來、應、正等覺神力護念。」（大正7，212b8-11）

[^64]: 《大般若波羅蜜多經》卷439〈43 東北方品〉：

時，舍利子復白佛言：「若善男子、善女人等能於般若波羅蜜多甚深經典書寫、受持、讀誦、修習、思惟、演說，十方世界無量無數無邊如來、應、正等覺安隱住持現說法者，皆共識知是善男子、善女人等書寫、受持、讀誦、修習、思惟、演說甚深般若波羅蜜多，由是因緣，歡喜護念。世尊！若善男子、善女人等能於般若波羅蜜多甚深經典書寫、受持、讀誦、修習、思惟、演說，是善男子、善女人等恒為十方無量無數無邊世界一切如來、應、正等覺安隱住持現說法者佛眼觀見，由此因緣慈悲護念，所作善事無不皆成。」（大正7，212b11-23）

[^65]: 《大般若波羅蜜多經》卷439〈43 東北方品〉：

爾時，佛告舍利子言：「如是！如是！如汝所說。若善男子、善女人等書寫、受持、讀誦、修習、思惟、演說如是般若波羅蜜多甚深經典，是善男子、善女人等恒為十方無量無數無邊世界一切如來、應、正等覺安隱住持現說法者，佛眼觀見、識知、護念，令諸惡魔不能嬈惱，所作善業速得成辦。」（大正7，212b23-29）

[^66]: 《大品經義疏》卷8：「『舍利弗！是中求菩薩前道者』下，第二明行般若有果報。良由佛力，令難不能難故，受持供養得果報也。又二：初、明行般若故得大果報，二、明般若隨方利益。」（卍新續藏24，293b7-9）

[^67]: 〔若〕－【聖乙】。（大正25，529d，n.4）

[^68]: 《大般若波羅蜜多經》卷439〈43
東北方品〉：「舍利子！住菩薩乘諸善男子、善女人等若能於此甚深般若波羅蜜多書寫、受持、讀誦、修習、思惟、演說，當知是輩已近無上正等菩提，諸惡魔軍不能留難。」（大正7，212b29-c3）

[^69]: 瓔珞＝纓絡【宮】。（大正25，529d，n.5）

[^70]: 《大般若波羅蜜多經》卷439〈43
東北方品〉：「又，舍利子！住菩薩乘諸善男子、善女人等，若能書寫如是般若波羅蜜多甚深經典種種莊嚴，受持、讀誦，當知是輩於此般若波羅蜜多深生信解，能以種種上妙花鬘、塗散等香、衣服、瓔珞、寶幢、幡蓋、伎樂、燈明，供養恭敬、尊重讚歎如是般若波羅蜜多甚深經典。」（大正7，212c4-9）

[^71]: 〔是善男子善女人〕－【聖】。（大正25，529d，n.6）

[^72]: 《大般若波羅蜜多經》卷439〈43
東北方品〉：「是善男子、善女人等常為如來、應、正等覺佛眼觀見、識知護念，由是因緣，定當獲得大財、大勝利、大果、大異熟。」（大正7，212c9-12）

[^73]: 《大般若波羅蜜多經》卷439〈43
東北方品〉：「又，舍利子！是善男子、善女人等以能書寫、受持、讀誦、供養恭敬、尊重讚歎甚深般若波羅蜜多善根力故，乃至獲得不退轉地，於其中間常不離佛，恒聞正法，不墮惡趣。」（大正7，212c12-16）

[^74]: 〔以是〕－【宋】【宮】，〔以〕－【聖乙】【石】。（大正25，529d，n.7）

[^75]: 《大般若波羅蜜多經》卷439〈43
東北方品〉：「舍利子！是善男子、善女人等，由此善根乃至無上正等菩提，常不遠離布施、淨戒、安忍、精進、靜慮、般若波羅蜜多，常不遠離內空乃至無性自性空，常不遠離四念住乃至八聖道支，如是乃至常不遠離如來十力乃至十八佛不共法，常不遠離一切智、道相智、一切相智，常不遠離諸餘無量無邊佛法，由此速證所求無上正等菩提。」（大正7，212c16-23）

[^76]: 黨：5.猶類。《禮記‧仲尼燕居》："辨說得其黨。"鄭玄
注："黨，類也。"（《漢語大詞典》（十二），p.1364）

[^77]: （1） ┌上　光讚 ┌光讚

三部般若 ┤中　放光 又 ┤放光

└下　道行 └小品 （印順法師，《大智度論筆記》［B025］p.160）

（2）般若：般若波羅蜜部黨經卷有多有少，有上中下，光讚，放光，道行。（印順法師，《大智度論筆記》［H003］p.391）

（3）參見《大智度論》卷79〈66
囑累品〉：「般若波羅蜜無量相故，名眾等言語章句卷數有量。如《小品》、《放光》、《光讚》等般若波羅蜜經卷章句有限有量，般若波羅蜜義無量。」（大正25，620a10-13）

（4）另參見印順法師，《初期大乘佛教之起源與開展》，p.25、p.593；《空之探究》，p.138；《大智度論之作者及其翻譯》，p.29；《永光集》，p.19。

[^78]: 〔書〕－【聖乙】。（大正25，529d，n.9）

[^79]: 勤＝進【聖乙】。（大正25，529d，n.11）

[^80]: 廢＝疑【宮】，＝癈【聖乙】。（大正25，529d，n.12）

[^81]: 〔難〕－【聖】。（大正25，529d，n.13）

[^82]: 參見《大智度論》卷68〈46
魔事品〉（大正25，533a6-536c29）、卷68～卷69〈47
兩不和合品〉（大正25，537a1-542c2）、卷44〈11
幻人無作品〉（大正25，378b23-c22）、卷76〈61
夢中不證品〉（大正25，595b24-596c18，597c4-598a17）。

[^83]: 〔身〕－【宋】【元】【明】【宮】＊。（大正25，529d，n.17）

[^84]: 說＋（法）【聖】。（大正25，529d，n.19）

[^85]: 大＋（因緣常）【宋】【元】【明】【宮】【石】。（大正25，529d，n.22）

[^86]: 意＝心【聖乙】【石】。（大正25，530d，n.1）

[^87]: 得＝可【聖乙】【石】。（大正25，530d，n.3）

[^88]: 〔欲〕－【宋】【元】【明】【宮】。（大正25，530d，n.4）

[^89]: 〔以〕－【聖乙】。（大正25，530d，n.5）

[^90]: 難＋（得）【聖乙】【石】。（大正25，530d，n.6）

[^91]: ┌佛眼所攝

二種天眼
┴佛眼所不攝　　（印順法師，《大智度論筆記》［B025］p.160）

[^92]: （不）＋見【聖乙】。（大正25，530d，n.8）

[^93]: 〔見〕－【聖】。（大正25，530d，n.9）。

[^94]: 眾生有實義。（印順法師，《大智度論筆記》［E020］p.318）

[^95]: （1）《大智度論》卷7〈1 序品〉：

問曰：佛有佛眼、慧眼、法眼，勝於天眼，何以用天眼觀視世界？

答曰：肉眼所見不遍故；慧眼知諸法實相；法眼見是人以何方便，行何法得道；佛眼名一切法現前了了知。今天眼緣世界及眾生，無障無礙，餘眼不爾。慧眼、法眼、佛眼雖勝，非見眾生法；欲見眾生，唯以二眼：肉眼、天眼。以肉眼不遍，有所障故，用天眼觀。（大正25，112b16-24）

（2）「五眼」，參見《摩訶般若波羅蜜經》卷2〈4
往生品〉（大正8，227b10-228b1），《大智度論》卷39～卷40（大正25，347a6-351b）。

（3）五眼。（印順法師，《大智度論筆記》［E014］p.310。

[^96]: 〔心〕－【宋】【元】【明】【宮】【聖】。（大正25，530d，n.11）

[^97]: 知過未。（印順法師，《大智度論筆記》［E020］p.318）

[^98]: 三世不離。（印順法師，《大智度論筆記》［E009］p.302）

[^99]: 應不＝不應【宋】【元】【明】【宮】【聖】【聖乙】【石】。（大正25，530d，n.12）

[^100]: 念＝命【明】。（大正25，530d，n.14）

[^101]: （般）＋若【聖】。（大正25，530d，n.17）

[^102]: 讀經＝經讀【聖】。（大正25，530d，n.18）

[^103]: 地理：北方末後人生於邊地，惡世，三毒熾盛，刀兵劫中，賢聖稀少，......若讀經便能信樂供養。（印順法師，《大智度論筆記》［H028］p.422）

[^104]: 參見《大智度論》卷9（大正25，123a16-129b16）、卷10（129b13-16）、卷30（279a12-19）。

[^105]: 供養故＝故供養【聖】【石】。（大正25，530d，n.19）

[^106]: （1）呰＝訾【聖】。（大正25，530d，n.20）

（2）呰（ㄗˇ）：2.通"訾"，詆毀。（《漢語大詞典》（三），p.320）

[^107]: 不＝有【聖】。（大正25，530d，n.21）

[^108]: 念＝今【聖】。（大正25，530d，n.22）

[^109]: 卷第六十七終【石】，報＋（大智度經論卷六十七）【石】。（大正25，530d，n.23）

[^110]: 卷第六十八首【石】，（大智度經論卷六十八覺魔品）＋經【石】。（大正25，530d，n.24）

[^111]: 《大品經義疏》卷8：「『舍利弗！當兩^※^方』下，第二、明隨方利益，為二：第一、明三方利益，第二、明稱歎釋疑。」（卍新續藏24，293b11-12）

※案：「兩」應作「南」。

[^112]: 〔國土〕－【宋】【元】【明】【宮】【聖】【聖乙】【石】。（大正25，530d，n.25）

[^113]: （1）《正觀》（6），p.228，n.4：

所謂「般若經之行程」，Lamotte（1944, p.25,
n.1）有詳細的說明：《摩訶般若波羅蜜經》所說《般若經》流通的方向是：「舍利弗！是深般若波羅蜜從南方當轉至西方所在處，是中比丘比丘尼優婆塞優婆夷......。舍利弗！是深般若波羅蜜從西方轉至北方所在處，是中比丘比丘尼優婆塞優婆夷......。舍利弗！是深般若波羅蜜是時北方當作佛事......。」（《摩訶般若波羅蜜經》卷13（大正8，317b13-26））「般若經」此種南→西→北之「行程」，《八千頌般若經》（Aṣṭasāhasrikā）之漢譯本中，有三種也是作相同之說明：《道行般若經》卷4（大正8，446a29-b7）；《小品般若經》卷4（大正8，555a27-b4）；《佛母出生三法藏般若波羅蜜多經》卷10（大正8，623b2-15）。若干學者根據此一所謂的「行程」，而主張般若起源於南方，如G.
Tucci、Dutt、L. De La Vallée
Poussin、Paranavitana、松本德明。但是Lamotte對這樣的見解表示懷疑，Lamotte的理由有三：

1、「般若經」在前往南方之前，是屬於東方，更精確的說，是在摩揭陀（Magadha），佛陀就是在該處之靈鷲山（Gṛdhrakūṭaparvata）宣講「般若經」，而《大智度論》本身就說：「佛出東方，於中說般若波羅蜜，破魔及魔民外道，度無量眾生。然後於拘夷那竭（Kuśinagara）雙樹下滅度，後般若波羅蜜從東方至南方。」（《大智度論》卷67（大正25，531b3-15））

2、其次，般若向東南西北四方宏傳，僅是一種譬喻，目的在象徵般若之成就。《大智度論》本身所說：「（後般若波羅蜜從東方至南方）如日月五星二十八宿（nakṣatra），常從東方至南方，從南方至西方，從西方至北方，圍繞須彌山。又如供養常法，右繞遍度閻浮提人；以是因緣故，從東方至南方，從南方至西方，如佛無著心故，不定一處，般若波羅蜜亦如是，不定住一處。」《大智度論》卷67（大正25，531b以下）Lamotte認為這樣的象徵，類同於善見王（Sudarśana）之輪寶，它所到之處廣建佛法，轉向東方，入海而復出，再轉向南方、西方、北方。

3、所謂般若經，南→西→北之「行程」，並不是唯一的說法，在文獻上仍有不同之樣態：

a.南→北「行程」，《放光般若經》卷10（大正8，72a以下）。

b.南（dakṣiṇāpatha）→東（vartani＝pūrvadeśa）→北（uttarapatha）見《八千頌般若經》（Aṣṭasāhasrikā），R.
Mitra校訂本，p.225。

c.釋氏國→東（會多尼國＝vartani）→北（鬱單曰國＝Uttaravatī），《大明度經》卷3（大正8，490a）。

d.東南→南→西南→西北→北→東北：《大般若波羅蜜多經》卷439（大正7，212c-213c）、卷546（大正7，808b-c）。

Lamotte（1944）只是對「般若經的南印度起源說」，表示懷疑；對此問題，本身還沒有明確的見解。到了Lamotte（1954），因為Lamotte主張「大乘佛教的西北印度起源說」，而對「大乘佛教的南印度起源說」有所檢討，連帶的觸及「般若經」源自何處的問題。Conze（1978）（pp.3-4）則對Lamotte（1954）的見解提出批評，Conze一貫主張「般若經的南印度起源說」，Conze的結論是：其南印度起源說並未確然被Lamotte所推翻。

案：Lamotte（1944）：Le Traité de la Grande Vertu de Sagesse de
Nāgārjuna （Mahāprajñāpāramitāśāstra）, Tome I, Louvain, 1944,
Louvain-la-Neuve.

案：Lamotte（1954）：\"Sur le Formation du Mahāyāna,\"
IN：Asiatica, Festschrift Weller, Leipzig：Otto Harrassowitz,
1954, pp.377-396.

案：Conze（1978）：The Prajñāpāramitā Literature, second edition,
revised & enlarged, Tokyo: The Reiyukai, 1978.

（2）般若經之宏傳，參見印順法師，《初期大乘佛教之起源與開展》，p.644。

[^114]: 《大般若波羅蜜多經》卷439〈43
東北方品〉：「復次，舍利子！我涅槃後，後時、後分、後五百歲，如是般若波羅蜜多甚深經典於東北方大作佛事。何以故？舍利子！一切如來、應、正等覺所尊重法，即是般若波羅蜜多甚深經典。如是般若波羅蜜多甚深經典，一切如來、應、正等覺共所護念。舍利子！非佛所得法、毘奈耶無上正法有滅沒相，諸佛所得法、毘奈耶無上正法即是般若波羅蜜多甚深經典。」（大正7，213c25-214a4）

[^115]: （無有......子）十四字＝（易服如漫陀子）六字【聖】。（大正25，530d，n.29）

[^116]: 〔持〕－【宋】【元】【明】【宮】。（大正25，530d，n.30）

[^117]: （深）＋般若【元】【明】。（大正25，530d，n.31）

[^118]: 《大般若波羅蜜多經》卷439〈43
東北方品〉：「舍利子！彼東北方諸善男子、善女人等，有能書寫如是般若波羅蜜多甚深經典，復以種種上妙花鬘、塗散等香、衣服、瓔珞、寶幢、幡蓋、伎樂、燈明，供養恭敬、尊重讚歎如是般若波羅蜜多甚深經典，我定說彼諸善男子、善女人等，由此善根，畢竟不墮諸險惡趣，生天人中常受妙樂，由斯勢力增益六種波羅蜜多，依此復能供養恭敬、尊重讚歎諸佛世尊，後隨所應依三乘法，漸次修學得般涅槃。」（大正7，214a8-17）

[^119]: 受持＝持受【宋】【元】【明】【宮】。（大正25，531d，n.3）

[^120]: 〔諸〕－【宋】【元】【明】【宮】【聖乙】。（大正25，531d，n.4）

[^121]: 《大品經義疏》卷8：「佛答二：初、明悟無所得者，非多行有所得般若也。即二、能信無所得，必有深行願。此為二：第一、明信無所得人修行及得果，二、明信無所得，發誓願得果報。」（卍新續藏24，293c10-13）

[^122]: 〔善男子善女人〕－【宋】【元】【明】【宮】【聖】。（大正25，531d，n.5）

[^123]: （不厭）＋不【聖乙】【石】。（大正25，531d，n.6）

[^124]: 純厚＝淳熟【元】【明】【聖】【聖乙】【石】。（大正25，531d，n.7）

[^125]: 《大般若波羅蜜多經》卷439〈43
東北方品〉：「舍利子！彼善男子、善女人等一切如來、應、正等覺所護念故，無量善友所攝受故，殊勝善根所任持故，為欲利樂多眾生故，求趣無上正等菩提。」（大正7，214b29-c3）

[^126]: 《大般若波羅蜜多經》卷439〈43
東北方品〉：「何以故？舍利子！我常為彼諸善男子、善女人等說一切相智相應之法，過去如來、應、正等覺亦常為彼諸善男子、善女人等，說一切相智相應之法。由此因緣，彼善男子、善女人等後生復能求趣無上正等菩提，亦能為他如應說法，令趣無上正等菩提。」（大正7，214c3-9）

[^127]: 《大般若波羅蜜多經》卷439〈43
東北方品〉：「舍利子！彼善男子、善女人等身心安定，諸惡魔王及彼眷屬尚不能壞求趣無上正等覺心，何況其餘樂行惡者毀謗般若波羅蜜多，能阻其心令不精進求趣無上正等菩提！」（大正7，214c9-13）

[^128]: 大得＝得大【聖】。（大正25，531d，n.9）

[^129]: 《大般若波羅蜜多經》卷440〈43
東北方品〉：「舍利子！如是大乘諸善男子、善女人等，聞我說此甚深般若波羅蜜多，心得廣大妙法喜樂，亦能安立無量眾生於勝善法，令趣無上正等菩提。」（大正7，214c22-25）

[^130]: （1）［唐］智嚴述，《大方廣佛華嚴經搜玄分齊通智方軌》卷3：「東方歲星，南方瑩或，西方太白，北方辰星，中有鎮星，以為五星。」（大正35，60b2-4）

（2）五星：1.指水、木、金、火、土五大行星，即東方歲星（木星）、南方熒惑（火星）、中央鎮星（土星）、西方太白（金星）、北方辰星（水星）。（《漢語大詞典》（一），p.367）

[^131]: 參見《大方等大集經》卷41〈日藏分‧星宿品8〉（大正13，274c9-275c23）；唐‧澄觀述《大方廣佛華嚴經隨疏演義鈔》卷63（大正36，509c18-510a8）；印順法師，《華雨集》（第二冊），pp.318-319。

[^132]: （應）＋遍【宋】【元】【明】【宮】【聖】【聖乙】。（大正25，531d，n.11）

[^133]: 地理：從西方至北方，二方眾生好供養書讀乃至修行。（印順法師，《大智度論筆記》［H028］p.422）

[^134]: 地理：佛出東方，於中說般若波羅蜜。......從東方至南方......從南方至西方......從西方至北方。（印順法師，《大智度論筆記》［H028］p.422）

[^135]: 〔所〕－【宋】【元】【明】【宮】【聖】。（大正25，531d，n.14）

[^136]: （1）參見《大智度論》卷67〈45 歎信行品〉（大正25，530c1-7）。

（2）《正觀》（6），p.294，n.159：「所謂供養〔般若〕所得果報，如採廣義的解說，應該是指《摩訶般若波羅蜜經》卷8〈30
三歎品〉至卷10〈38法施品〉（《大智度論》卷56〈30
顧視品〉至卷60〈38
挍量法施品〉）所說『聽聞、受持、親近、讀誦、為他說、正憶念、書寫、供養』等等作為，所得的各種功德。」

[^137]: 〔深〕－【聖乙】【石】。（大正25，531d，n.20）

[^138]: 〔波羅蜜〕－【宋】【元】【明】【宮】。（大正25，531d，n.21）

[^139]: 淳熟＝厚【聖】。（大正25，531d，n.22）

[^140]: 主＝王【元】【明】。（大正25，531d，n.27）

[^141]: 〔即〕－【宋】【元】【明】【宮】【聖】。（大正25，531d，n.28）

[^142]: 〔大〕－【宋】【元】【明】【宮】【聖】【聖乙】。（大正25，531d，n.30）

[^143]: 住＝生【明】。（大正25，532d，n.1）

[^144]: 福德＋（此是經文）【宮】。（大正25，532d，n.2）

[^145]: 參見《大智度論》卷54〈27 天主品〉（大正25，445a20-28）。

[^146]: 〔我〕－【宋】【元】【明】【宮】。（大正25，532d，n.3）

[^147]: 《大般若波羅蜜多經》卷440〈43
東北方品〉：「舍利子！是善男子、善女人等今於我前發弘誓願：『我當安立無量百千諸有情類，令發無上正等覺心，修諸菩薩摩訶薩行，示現勸導讚勵慶喜，令於無上正等菩提乃至得受不退轉記安住菩薩不退轉地。』舍利子！我於彼願深生隨喜。」（大正7，214c25-215a1）

[^148]: 〔故〕－【宋】【元】【明】【宮】【聖】。（大正25，532d，n.6）

[^149]: 《大般若波羅蜜多經》卷440〈43
東北方品〉：「舍利子！是善男子、善女人等信解廣大，能依妙色、聲、香、味、觸修廣大施，修此施已復能種植廣大善根，因此善根復能攝受廣大果報，攝受如是廣大果報專為利樂一切有情，於諸有情能捨一切內外所有。彼迴如是所種善根，願生他方諸佛國土現有如來、應、正等覺宣說如是甚深般若波羅蜜多無上法處。彼聞如是甚深般若波羅蜜多無上法已，復能安立彼佛土中無量百千諸有情類，令發無上正等覺心，修諸菩薩摩訶薩行，示現勸導讚勵慶喜，令於無上正等菩提得不退轉，由斯圓滿所發大願，速證無上正等菩提。」（大正7，215a19-b2）

[^150]: （1）知＝如【宋】【元】【明】【宮】【聖】【聖乙】【石】。（大正25，532d，n.8）

（2）《大般若波羅蜜多經》卷440〈43
東北方品〉：「於一切法[真如]{.underline}、法界、法性、實際、虛空界等無不證知。」（大正7，215b4-5）

（3）《大智度論》卷67〈45
歎信行品〉：「舍利弗無一切智，聞說三世菩薩願行事，發希有心，白佛言：世尊！佛於三世中無法不知；從如、法性、實際無不知者......。」（大正25，532c2-5）

（4）案：《大正藏》原作「知」，今依【宋】【元】【明】【宮】【聖】【聖乙】【石】及《大般若經》、《大智度論》等作「如」。

[^151]: 《大般若波羅蜜多經》卷440〈43 東北方品〉：

時，舍利子復白佛言：「甚奇！如來、應、正等覺能於過去未來現在所有諸法無不證知，於一切法真如、法界、法性、實際、虛空界等無不證知，於諸法教種種差別無不證知，於諸有情心行差別無不證知，於過去世諸菩薩摩訶薩無不證知，於過去世一切如來、應、正等覺無不證知，於過去世諸佛弟子及諸佛土無不證知；於未來世諸菩薩摩訶薩無不證知，於未來世一切如來、應、正等覺無不證知，於未來世諸佛弟子及諸佛土無不證知；於現在世諸菩薩摩訶薩住十方界修行差別無不證知，於現在世安住十方無量、無數、無邊世界一切如來、應、正等覺安隱住持現說法者無不證知，於現在世諸佛弟子及諸佛土無不證知。」（大正7，215b2-17）

[^152]: 《大般若波羅蜜多經》卷440〈43
東北方品〉：「世尊！若菩薩摩訶薩於六波羅蜜多，勇猛精進常求不息，彼於此六波羅蜜多，為有得時、不得時不？」（大正7，215b17-19）

[^153]: 《大般若波羅蜜多經》卷440〈43 東北方品〉：

佛言：「舍利子！彼善男子、善女人等常於此六波羅蜜多，勇猛精進欣求不息，一切時得，無不得時。何以故？舍利子！彼善男子、善女人等常於此六波羅蜜多勇猛精進欣求不息，諸佛菩薩常護念故。」（大正7，215b19-23）

[^154]: 行＋（者）【宋】【元】【明】【聖】【聖乙】【石】。（大正25，532d，n.9）

[^155]: 當＝者【宮】。（大正25，532d，n.10）

[^156]: 〔是應〕－【聖】。（大正25，532d，n.11）

[^157]: 經＋（耶）【元】【明】。（大正25，532d，n.12）

[^158]: 〔是〕－【聖乙】。（大正25，532d，n.13）

[^159]: 〔中〕－【宋】【宮】【聖乙】。（大正25，532d，n.14）

[^160]: 《大般若波羅蜜多經》卷440〈43 東北方品〉：

佛言：「舍利子！彼善男子、善女人等常於此六波羅蜜多勇猛信求、不顧身命，有時不得此相應經無有是處。何以故？舍利子！彼善男子、善女人等為求無上正等菩提，示現勸導讚勵慶喜諸有情類，令於此六波羅蜜多相應經典受持、讀誦、思惟、修學，由此善根，隨所生處常得此六波羅蜜多相應契經，受持、讀誦，勇猛精進，如教修行，成熟有情、嚴淨佛土，未證無上正等菩提於其中間未曾暫廢。」（大正7，215b26-c6）

[^161]: 〔我〕－【石】。（大正25，532d，n.15）

[^162]: （時）＋當【聖】。（大正25，532d，n.16）

[^163]: 〔亦〕－【宋】【元】【明】【宮】【聖】【聖乙】【石】。（大正25，532d，n.18）

[^164]: 用＋（亦）【宋】【元】【明】【宮】【聖】【聖乙】【石】。（大正25，532d，n.19）

[^165]: 開＝間【宮】。（大正25，532d，n.22）

[^166]: 智＝知【聖】。（大正25，532d，n.23）

[^167]: 次頁〔02〕不分卷【石】，處＋（品四十四竟）夾註【聖乙】。（大正25，532d，n.25）