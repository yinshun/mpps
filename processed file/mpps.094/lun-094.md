釋曰： ^lun-094-1

釋畢定品〉） ^lun-094-2

釋畢定品〉） ^lun-094-3

爾時，須菩提問：「住[^27]何等善根故能受此身？」 ^lun-094-4

佛答：「菩薩摩訶薩一切善法具足。」[^28] ^lun-094-5

乃至須菩提大歡喜白佛言：「菩薩摩訶薩大方便成就力，住何等聖無漏法，能受此身而不為畜身所染？」譬如幻師，亦如變化。「住何等白淨法，能作如是方便？」 ^lun-094-6

佛答：「菩薩以般若波羅蜜力故，能成就如是方便──作種種身，能利益十方國土中眾生，亦不貪是身。」[^29] ^lun-094-7

佛此中說因緣：「是菩薩三法不可得：一者、是菩薩身，二者、所作鹿、馬，三者、所用法。」何以故？是法皆性空。 ^lun-094-8

空亦不著空，空中亦無（716c）貪著[^30]。 ^lun-094-9

法無故眾生無，眾生無故法亦無。 ^lun-094-10

此中佛說因緣：「空中空不可得。」不可得故，菩薩云何貪是智慧？ ^lun-094-11

「是名無所得空般若波羅蜜，菩薩住是中，能得阿耨多羅三藐三菩提。」 ^lun-094-12

以無障礙故易得。 ^lun-094-13

須菩提問：「菩薩住六波羅蜜乃至十八不共法，今何以但說『住無所得般若波羅蜜中得』？」 ^lun-094-14

佛答：「須菩提！何法不入般若中？」 ^lun-094-15

一切法皆入般若波羅蜜中；若住般若波羅蜜，則住一切法。 ^lun-094-16

復問：「若般若波羅蜜性空，云何一切法皆入中？」此中須菩提自說因緣：「一切法性空中，無有法出、無有法入。」 ^lun-094-17

佛告須菩提：「^一切法、一切法相空耶？」 ^lun-094-18

「^世尊！空。」 ^lun-094-19

「須菩提！若一切法、一切法相空，一切法應入空中，汝云何言『空中無有法出入』？」 ^lun-094-20

爾時，須菩提心伏受解；聞是菩薩化身度眾生，今問：「世尊！菩薩云何住一切法空中，能起神通波羅蜜，到十方如恒河沙國土供養佛、聽法、種甚深善根？」 ^lun-094-21

`2716`「善根」者，諸陀羅尼、三昧門、無礙解脫[^31]之根本。 ^lun-094-22

須菩提意：般若波羅蜜性空，云何菩薩安住性空波羅蜜中能行是神通有法？ ^lun-094-23

佛言：「空故能行。所以者何？須菩提！菩薩行般若時，觀十方如恒河沙國土皆空，是國土諸佛亦空。」 ^lun-094-24

問曰：若國土空，佛亦應空，何以別說？ ^lun-094-25

答曰：佛以無量阿僧祇[^32]實功德得是身，能以一足指動十方如恒河沙國土；又菩薩世世來深愛重佛，不能疾觀使空。 ^lun-094-26

是故不共國土合說。 ^lun-094-27

此中佛自說因緣：「若十方國土及諸佛不空者，空為有偏。有偏名有空、不空處。今實（717a）不偏，故一切法、一切法相空。」 ^lun-094-28

菩薩行般若波羅蜜，一切法無礙；以肉眼觀色不通──見上、不見下，見前、不見後，通見、障不見，晝見、夜不見；知肉眼力少故，以方便更求天眼。 ^lun-094-29

「方便力」者，令他界四大來在身中。 ^lun-094-30

用天眼義，如先說。[^33] ^lun-094-31

生天耳、如意足、他心智、宿命智，知眾生生死所趣等。 ^lun-094-32

菩薩若無神通，不能得饒益眾生。何以故？若無神通，云何能令多眾生發心？菩薩有神通，猶尚不能盡令眾生發心，何況無！ ^lun-094-33

是故神通波羅蜜是菩薩所行道。 ^lun-094-34

菩薩自見善法，亦令他人得見善法，亦不著是善法。何以故？是法性皆空故。 ^lun-094-35

問曰：天眼可見色，云何「見善法」？又言「見一切法性空」？ ^lun-094-36

答曰：因中說果。以天眼見，自見己身及見十方眾生，然後用他心智、宿命智求其今世、後世善根；是善根及果報，久皆磨滅[^34]，磨滅故見空。 ^lun-094-37

是善根皆是有為法、無自性，無自性故空，空故不可著，亦不可受味，不可受味故不著。 ^lun-094-38

譬如蠅無處不著，唯不著火焰。眾生愛著亦如是，善、不善法中皆著，乃至非有想非無想著故，不能入涅槃；唯不能著般若波羅蜜性空火。 ^lun-094-39

所以者何？般若波羅蜜、般若波羅蜜相空；若般若波羅蜜不空，即是味，是可著處。 ^lun-094-40

菩薩住是智慧中，不起有漏業，為眾生說法，亦知眾生假名不可得。 ^lun-094-41

安住是無所得般若波羅蜜中，而能具足神通事；若菩薩不得是無障礙般若，則不能得無礙神通。 ^lun-094-42

菩薩得是無障礙空神通，飛到十方國土，利（717b）益眾生，如《經》中廣說，或以布施、或以持戒等。 ^lun-094-43

慳者為說布施等六波羅蜜義，如此中佛自廣說。 ^lun-094-44

如此中說譬喻：如鳥無翅不能飛翔；菩薩亦如是，無神通波羅蜜，不能教化眾生。 ^lun-094-45

菩薩以天眼見十方國土、諸佛及一切眾生。 ^lun-094-46

以天耳力，從諸佛聞法。 ^lun-094-47

以如意神通力，放大光明，或現水火作種種變化，現奇特事，令眾生發希有`2718`尊重心。 ^lun-094-48

以他心智力故，知他心心數法所著、所厭，可度、不可度，是利、是鈍，是善根成就、是未成就──如是等知他眾生心，攝取善根成就者。 ^lun-094-49

有可度者，以宿命智、生死智觀其本末：「何所從來？種何善根？所好何行？從此終當生何所？何時當得解脫？」如是籌量思惟，知可度者過去業因緣、未來世果報。 ^lun-094-50

復以神通力，是人應以恐怖度者，以地獄示之：「汝當生此中。」應以歡喜度者，示以天堂；眼見是事，心懷驚怖、歡喜，厭患世間。爾時，以漏盡神通說漏盡法；眾生聞是法，破其著心，以三乘而得涅槃。 ^lun-094-51

譬如白鷺[^35]欲取魚時，籌量進止，不失期[^36]會，知其可得，即便取之，終不空也。 ^lun-094-52

菩薩亦如是，以神通力故，觀眾生本末，應度因緣、國土、時節，知其信等諸根增[^37]利、諸因緣具足而為說法，則不空也。 ^lun-094-53

是故說：「菩薩離神通，不能饒益眾生；如鳥無翅。」 ^lun-094-54

餘神力，如佛自說：「以天眼見十方眾生生死，亦知眾生心，隨意說法。」 ^lun-094-55

乃至善修神通力，而為眾生受身，不為苦樂所污。 ^lun-094-56

是菩薩於眾生中，或為父、或為子[^38]，（717c）或為師、或為弟子，或為主、或為奴，或為象馬、或為乘象馬者，或時富貴力勢、或時貧賤──於此諸事，亦不為染污；譬如佛所化人，作一切事，不染苦樂。 ^lun-094-57

「一切事」者，如先作種種阿僧祇身度眾生。 ^lun-094-58

「苦樂不染」者，樂中不生愛[^39]，苦中不生瞋[^40]；不如生死眾生隨處起煩惱。 ^lun-094-59

菩薩應如是遊戲神通，成就眾生、淨佛國土。 ^lun-094-60

問曰：菩薩神通力有所作，何以名「遊戲」？ ^lun-094-61

答曰： ^lun-094-62

「戲」名如幻師種種現變；菩薩神通種種現化，名之為「戲」。 ^lun-094-63

復次，佛法中三三昧，空名為上行。何以故？似如涅槃無所著、無所得故。 ^lun-094-64

諸餘行法，皆名為下下，如小兒。是故說神通力名為「遊戲」，於成就眾生、淨佛土中，最為要用。 ^lun-094-65

「成就眾生」，如是中說：「淨佛土，共修善根。」 ^lun-094-66

問曰：何必要用成就眾生、淨佛國土？ ^lun-094-67

答曰：佛自說因緣：「不成就眾生、淨佛國土，不能得無上道。何以故？因緣不具足，則不能得阿耨多羅三藐三菩提。」 ^lun-094-68

「因緣」者，所謂一切善法。 ^lun-094-69

從初發意行檀波羅蜜乃至十八不共法，於是行法中，無憶想分別──是施者、是財物、是受者；乃至十八不共法亦如是。 ^lun-094-70

若菩薩不著心、無所分別行六波羅蜜乃至十八不共法，是為阿耨多羅三藐三菩提因緣。以是道得阿耨多羅三藐三菩提，亦能自度，又能度眾生。 ^lun-094-71

問曰：菩薩若著心布施，有何等過而不名具足？著心布施，受者恩重。 ^lun-094-72

答曰：雖有小利而有大過；如美食雜毒，雖有美利而自喪命。 ^lun-094-73

問曰：何者是過？ ^lun-094-74

答曰： ^lun-094-75

若著心布施，有不稱意事，則生恚（718a）怒；若受者不感其恩，即成怨嫌。 ^lun-094-76

`2720`若著心供養善人，有少凶衰，則嫌布施無[^41]應，悔惜所施；若布施心悔，所受果報則不清淨。 ^lun-094-77

復次，著心布施者，深[^42]心貪著財物，若有侵奪，則[^43]便加害；自念：「我為福德好事集財，汝何故侵奪？」先貪財物，為今世事而作[^44]布施，為後世事，愛惜轉深；以染[^45]著故，若有侵奪，能為重罪；重罪因緣故，受三惡道苦。 ^lun-094-78

復次，貪著因緣故生瞋恚，瞋恚因緣故加刀杖；刀杖殺害，受諸苦惱。 ^lun-094-79

復次，人起愚癡業，大不安隱，行此虛誑不實事故，後必致大患。 ^lun-094-80

十方諸佛皆說無相解脫門，諸法無相相是為實。若人取是財物虛誑不實相，然後心著；心著故，期大果報而能施與。譬如人欲求多收故，大用穀子。如是著心布施，果報少而不淨，終歸於盡，受諸憂惱，不可稱說，皆由取相故，有如是過。 ^lun-094-81

若以如實相行布施，無有如是過；無量阿僧祇生死中，受諸福樂而亦不盡，乃至得阿耨多羅三藐三菩提。 ^lun-094-82

復次，若人以著心行善法，是人若聞諸法畢竟空，即時捨所行法，著是空法取相，以此為實，先者為虛誑；是人則失二種法：失先善法，而墮邪見。著心者，有如是過；譬如重病之人，雖有眾藥，療之無損，藥復作病。 ^lun-094-83

著心行諸功德，有如是等過罪。 ^lun-094-84

菩薩捨於著心，不取空相；如「如」、「法性」、「實際」，於布施等法亦如是見。為一切眾生迴向阿耨多羅三藐三菩提。 ^lun-094-85

復次，菩薩布施時，作是念：「如十方三世諸佛畢竟清淨智慧，知諸法實相，亦（718b）知是布施相；我亦以是性迴向。」 ^lun-094-86

復次，是菩薩一切五情、心心數法中不用不行，不能知諸法相故。是法皆是因緣邊生，虛誑，無有自性故；我今欲知諸法實相迴向，是諸虛誑入實相中，皆無有異。 ^lun-094-87

我今未能得諸法[^46]清淨實智慧故，有所分別是虛、是實。以清淨智慧知之，則皆作第一義諦；入第一義諦中，皆為清淨，無有別異。 ^lun-094-88

如是布施等，迴向，直至佛道。是故說：「無所分別心，能行布施等，是名真菩薩道。」 ^lun-094-89

`2722`〈釋四諦品[^47]第八十四〉 ^lun-094-90

（大正25，718b11-721b27） ^lun-094-91

 ^lun-094-92

問曰：佛法、菩薩法大有差別：佛是一切智，菩薩未是一切智。須菩提何故生疑而問佛：「何等是諸菩薩法？何等是佛法？」 ^lun-094-93

答曰：此中佛教菩薩如佛所行，應如是行六波羅蜜等乃至一切種智。 ^lun-094-94

是故須菩提問：「若如佛行，與佛何異？」 ^lun-094-95

佛可其意，應如是問。 ^lun-094-96

色等諸法行處是同，但智慧利鈍有異。 ^lun-094-97

此中佛自說因緣： ^lun-094-98

菩薩雖如實行六波羅蜜而未能周遍[^84]，未能入一切門[^85]，是故不名為佛。 ^lun-094-99

若菩薩已[^86]入一切種智門，入諸法實相中，以一念相應智慧得阿耨多羅三藐三菩提，斷一切煩惱習，得諸法中自在力，爾時名為佛。 ^lun-094-100

如月十四日、十五日，雖同為月── ^lun-094-101

十四日不能令大海水潮；菩薩亦如是，雖有實智慧清淨，未能具足諸佛法故，不能動一切十方眾生。 ^lun-094-102

月十五日光明盛滿時，能令大海水潮；菩薩成佛亦如是，放大（719c）光明，能動十方國土眾生。 ^lun-094-103

此中佛自說譬喻：「如向道、得果，雖[^87]同為聖人而有差別。」 ^lun-094-104

菩薩亦如是，行者名為「菩薩」，從初發心乃至金剛三昧； ^lun-094-105

佛已得果，斷[^88]一切法中疑，無所不了，故名為「佛」。 ^lun-094-106

須菩提復問：「自相空法中差別不可得──所謂是地獄乃至天，是性人、八人，是須陀洹乃至佛！世尊！如地獄等眾生不可得，業因緣亦應不可得。何以故？作業者不可得；業不可得故，果報亦不可得。佛云何說『佛與菩薩有差別』？」 ^lun-094-107

佛可須菩提意， ^lun-094-108

還以所問答須菩提：「眾生不知自性空法故，能起善惡業。」如《經》中廣說。 ^lun-094-109

「眾生」者，凡夫，未入正位人；是人我心顛倒，煩惱因緣故起諸業。 ^lun-094-110

「業[^89]」者，有三種：身、口、意。 ^lun-094-111

是三種業有二種：若善、若惡，若有漏、若無漏。 ^lun-094-112

惡業故墮三惡趣，善業故生天、人中。 ^lun-094-113

`2729`善業復有二種：一者、欲界繫，二者、色、無色界繫。 ^lun-094-114

色、無色界繫生[^90]業名「不動」，不動業故生色、無色界。 ^lun-094-115

若眾生自知諸法性空，即時不生著心，著心不生故不起業，乃至不生色、無色界。以實不知故生。 ^lun-094-116

以是事故，菩薩摩訶薩盡受行布施等法乃至十八不共法，無所失、無所少；乃至用如金剛三昧得阿耨多羅三藐三菩提，大饒益眾生。 ^lun-094-117

眾生得是利益故，不復往來五道生死。 ^lun-094-118

須菩提復問：「佛得阿耨多羅三藐三菩提時，實得是五道不？」 ^lun-094-119

佛言：「不得！」 ^lun-094-120

問曰：佛先說「大利益故，不墮五道」，今云何言「不得」？ ^lun-094-121

答曰：決定取相邪見、墮[^91]邪見。 ^lun-094-122

五道生死不得，但凡夫人以顛倒因緣起業，假名有（720a）生死五道，其實如幻、如夢。 ^lun-094-123

復問：「得黑、白等四種業不？」 ^lun-094-124

佛言：「不[^92]。」 ^lun-094-125

「黑業」者，是不善業，果報──地獄等受苦惱處。是中眾生，以大苦惱悶[^93]極，故名為「黑」。 ^lun-094-126

受善業果報處，所謂諸天。以其受樂隨意自在明了，故名為「白業」。是業是三界天。 ^lun-094-127

善、不善業受果報處[^94]，所謂人、阿修羅等八部[^95]。此處亦受樂、亦受苦，故名為[^96]「白黑業」。 ^lun-094-128

「無漏業」能破不善有漏業，能[^97]拔眾生令離善惡果報中。 ^lun-094-129

問曰：無漏業應是白，何以言「非白非黑」？ ^lun-094-130

答曰： ^lun-094-131

無漏法雖清淨無垢，以空、無相、無作故無所分別，不得言「白」。 ^lun-094-132

「黑」、「白」是[^98]相待法，此中無相待故，不得言「白」。 ^lun-094-133

復次，無漏業能滅一切，諸觀[^99]中分別故有黑、白，此中無觀故無[^100]白。[^101] ^lun-094-134

須菩提復問：「若不得是四種業，云何分別是地獄乃至阿羅漢？」 ^lun-094-135

若無黑業，云何說是地獄、畜生、餓鬼？ ^lun-094-136

若無白業，云何說是天、人[^102]？ ^lun-094-137

若無黑白業，云何說是阿修羅[^103]道？ ^lun-094-138

若無不白不黑業，云何說是須陀洹乃至阿羅漢？ ^lun-094-139

佛答：若一切眾生自知諸法自性空者，菩薩不發阿耨多羅三藐三菩提意，亦不於六道中拔出眾生。 ^lun-094-140

何以故？眾生自知諸法性空，則無所度；譬如無病則不須藥，無闇則不須燈明。 ^lun-094-141

須菩提！今眾生實不知自相空法故，隨心取相生著，以著故染，染故隨於五欲，隨五欲故為貪所覆，貪因緣故，慳、虛誑、嫉妬、瞋恚、鬪諍，以瞋恚故，起諸罪業，無所識知。是故壽終隨業因緣生於彼處，續作生死業，常往來六道中，無復窮已。 ^lun-094-142

是故菩薩於諸佛及弟（720b）子所聞說諸法空，而慈愍眾生：「眾生以狂愚顛倒故生著，我當作佛，破眾生顛倒，令解諸法空相。」 ^lun-094-143

所以者何？諸法不爾如凡人所著。 ^lun-094-144

眾生、法無有定實，但自於無所有中憶想分別，望[^104]有所得；無眾生中起眾生想，無色中起色想，無受、想、行、識中起識想。以狂顛倒故，是人[^105]能起身、口、意業，於六道生死中[^106]不能得脫。 ^lun-094-145

若但生眾生法[^107]想，結縛猶輕，易可得度。 ^lun-094-146

生貪欲、瞋恚，於是中起諸重業，是為重縛，受此業果報，則難可得度；譬如積微塵成山，難可得移動。 ^lun-094-147

菩薩為是眾生故，欲破其生死因緣果報故，於般若中攝一切善法，行菩薩道，得阿耨多羅三藐三菩提。 ^lun-094-148

為眾生說四聖諦，所謂苦、苦集、苦滅、滅苦道[^108]，種種因緣開示、敷演[^109]。 ^lun-094-149

問曰：佛無量阿僧祇劫來習微妙法，所謂十八不共法，乃至無礙解脫，諸甚深業，何以但說苦、集、滅、道？ ^lun-094-150

答曰： ^lun-094-151

眾生所畏急者，無過於苦；為除苦已，然後示以佛道。 ^lun-094-152

如人重病，先以除病為急；然後以寶物、衣服莊嚴其身。 ^lun-094-153

「^苦」者，受五受眾身是一切苦本，性即是苦；是苦略而言之，是生、老、病等，如《經》中處處廣說。 ^lun-094-154

「^苦集」者，愛等諸煩惱；愛是心中舊法，以是故，佛說「愛能生後身，故是苦因」，「苦因」即是集。 ^lun-094-155

若人欲捨苦，先當斷愛，愛斷苦則滅，斷愛即是苦滅。 ^lun-094-156

苦滅即是道，觀是五眾種種因緣，苦及苦集過罪，所謂無常、苦、空、無我，如病、如瘡、如怨、如賊等──於八聖道分中為正見，餘七事助成發起，能斷一切法中愛；如以酒（720c）發藥。[^110] ^lun-094-157

此人於一切世間無所復貪，得離苦火，然後示以妙法。 ^lun-094-158

復次，此中佛自說因緣，所謂：「於四聖諦中攝一切善法。」 ^lun-094-159

有人言：「佛何以但說苦等四法？」以是故，佛說：「一切助道善法皆攝在四諦中。」 ^lun-094-160

助道善法[^111]因緣故，分別有三寶。眾生不信三寶故，不得離六道生死。 ^lun-094-161

問曰：須菩提何以作是麁問，言：「為以苦滅、以苦智滅？以集滅、集智滅？」 ^lun-094-162

答曰：此非麁問！今問：「見苦等四諦體故滅？為用智故滅？」 ^lun-094-163

愛等諸煩惱滅故，名「有餘涅槃」。 ^lun-094-164

若以苦諦得道，一切眾生牛羊等亦應得道！ ^lun-094-165

若用苦智得道，離苦則無智；離苦智不名為「苦諦」，但名為「苦」。 ^lun-094-166

苦諦、苦智和合故生，不得言「但以苦滅」、「但以智滅」。 ^lun-094-167

乃至道諦亦如是。 ^lun-094-168

佛答：「不以苦諦滅，亦不以苦智滅，乃至道諦、道智亦如是。我說：『是四諦平等即是滅。不用苦諦滅，不用乃至道諦滅。』」 ^lun-094-169

`2733`何以故？是苦等四法皆從緣[^112]生，虛妄[^113]不實，無有自性故不名為實，不實故云何能滅？ ^lun-094-170

因論生論：道諦是無漏法，滅諦是無為法，云何可說「苦集滅道皆是虛誑」 ^lun-094-171

問曰：二諦[^114]有漏，凡夫所行法故，可是虛誑不實；道諦是無漏法，無所著，雖從因緣和合生而不虛誑；又[^115]滅諦是無為法，不從因緣有。云何言「四法皆是虛誑」？ ^lun-094-172

答曰： ^lun-094-173

初得道，知二諦是虛誑。 ^lun-094-174

將入無餘涅槃，亦知道諦虛誑，以空空三昧等捨離道諦，如說栰喻。[^116] ^lun-094-175

滅諦亦無定法[^117]。如《經》中說：「離有為，無無為，因有為故說無為。」[^118]苦滅如燈滅，不應戲論求其處所。 ^lun-094-176

是故佛說：「不以用苦乃至用道得滅。」 ^lun-094-177

須菩提問佛：「何者是四諦平等？」 ^lun-094-178

佛（721a）答： ^lun-094-179

若無八法處──所謂四諦、四諦智，是則平等。 ^lun-094-180

復次，須菩提！四諦如實、不誑、不異，如、法性、法相、法住[^119]、實際，若有佛、無佛，法相常住，不用心、心數法及諸觀，但為不誑眾生故。 ^lun-094-181

住一切餘法皆顛倒，妄著顛倒果報生故，雖能與人天[^120]喜樂，久久皆虛妄[^121]變異；`2734`但有一法，所謂諸法實相，以不誑故，常住不滅。 ^lun-094-182

如是菩薩行般若波羅蜜，通達諸法實諦。 ^lun-094-183

須菩提復問：「云何菩薩通達得實諦，過聲聞、辟支佛地，入菩薩位？」 ^lun-094-184

佛答： ^lun-094-185

若菩薩思惟籌量求諸法，無有一法可得定相，見一切法皆空──若在四諦、若不在四諦。 ^lun-094-186

「非四諦」者，虛空、非數緣盡；餘在四諦。 ^lun-094-187

若觀如是法空，爾時，入菩薩位。 ^lun-094-188

問曰：何以不說「空亦空觀，入菩薩位」？ ^lun-094-189

答曰：不須是說。何以故？若說「諸法空」，即是空，空亦空；若是空不空，不名為「一切空」。是故行是空，得入菩薩位。 ^lun-094-190

菩薩住是性地中，不墮頂。 ^lun-094-191

「性地」者，所謂菩薩法位。 ^lun-094-192

如聲聞法中，燸法、頂法、忍法、世間第一法，名為「性地」。是法隨順無漏道，故名為「性」，是中住必望得道；菩薩亦如是，安住是性地中，必望作佛。 ^lun-094-193

能生四禪、四無量心、四無色定。 ^lun-094-194

是菩薩住在禪地[^122]中攝心，分別思惟籌量諸法，通達四諦──所謂知見苦，亦非緣苦[^123]生心。 ^lun-094-195

知苦是凡夫受身著苦因緣故，受諸憂惱；是人身皆如賊、如怨，無常、空等。得是已，即時捨，不取苦相，亦不緣苦諦，菩薩法位力故。 ^lun-094-196

乃至道諦亦如是。 ^lun-094-197

但一心迴向阿耨多羅三藐三菩提。 ^lun-094-198

`2735`知是四諦藥病相對，亦（721b）不著是四諦，但觀諸法如實相，不作四種分別觀。 ^lun-094-199

須菩提問：「云何如實觀諸法？」 ^lun-094-200

佛言：「觀空。須菩提！若菩薩能觀一切法若大若小皆空，是名如實觀。」 ^lun-094-201

復問：「用何等空？」 ^lun-094-202

佛答：「用自相空。」 ^lun-094-203

問曰：十八空中佛何以但說自相空？ ^lun-094-204

答曰：是中道空。 ^lun-094-205

內、外空等是小空，畢竟空、無所得空等是甚深空，自相空是中空。自相有理破故而心不沒，而能入甚深空中。 ^lun-094-206

是菩薩得如是法，觀一切法皆空，乃至不見一[^124]法有性可住得阿耨多羅三藐三菩提。 ^lun-094-207

觀諸法如阿耨多羅三藐三菩提，阿耨多羅三藐三菩提亦自性空；非佛所作，非大菩薩所作，非阿羅漢、辟支佛所作，常寂滅相，無戲論語言。 ^lun-094-208

眾生不能知見如實相，是故菩薩行般若波羅蜜，以方便力，為眾生說法。 ^lun-094-209

「方便力」者，菩薩得無生忍法[^125]，入菩薩位，通達菩薩第一義諦。 ^lun-094-210

觀是[^126]道相甚深微妙，無得無捨；用妙智慧不可得，何況可得口說！ ^lun-094-211

大悲心深念：「眾生以空事故，墮三惡道，受大劇苦；若我直說是法，則不信不受，則破壞法，墮於地獄！我今當成就一切善法、莊嚴身三十二相，引導[^127]眾生，起無量無邊諸佛神通力，得成佛道，一切眾中主[^128]，於諸法得自在。若讚惡法，眾生猶尚當受，何況實法！」 ^lun-094-212

是菩薩如所願思惟行，為眾生說，使皆度脫。 ^lun-094-213

---

[^1]: 畢＝必【元】【明】。（大正25，715d，n.9）

[^2]: 之餘＝下【宋】【元】【宮】，＝之下【明】。（大正25，715d，n.10）

[^3]: 〔力〕－【宋】【元】【明】【宮】【聖】。（大正25，715d，n.12）

[^4]: （1）《放光般若經》卷19〈83
畢竟品〉：「^世尊！菩薩住何善法，乃能作是善權方便，不與同趣？」（大正8，137b2-4）

（2）《大般若波羅蜜多經》卷477〈81
正定品〉：「^世尊！諸菩薩摩訶薩住何等法，能作如是方便善巧，雖受諸趣種種身形，而不為彼過失所污？」（大正7，415c12-14）

[^5]: 〔空〕－【宋】【元】【明】【宮】。（大正25，715d，n.15）

[^6]: （1）《放光般若經》卷19〈83 畢竟品〉：

^佛言：「菩薩住於般若波羅蜜者，能作是漚惒拘舍羅，持是方便，為十方恒沙眾生作本而不與同歸。何以故？亦不見法有能近者，亦無有法而污染者。何以故？諸法所有皆空故，是故空不污染空，空亦不污人，人亦不污空。何以故？空，空不可得，是故無所得空。菩薩住於無所得空，成阿惟三佛。」（大正8，137b4-10）

（2）《大般若波羅蜜多經》卷477〈81 正定品〉：

^佛告善現：「諸菩薩摩訶薩住深般若波羅蜜多，能作如是方便善巧，由斯方便善巧力故，雖往十方殑伽沙等諸佛世界現種種身，利益安樂彼有情類，而於其中不起染著。所以者何？是菩薩摩訶薩於一切法都無所得，謂都不得能染、所染及染因緣。所以者何？以一切法自性空故。善現！當知空不能染著空，空亦不能染著餘法，亦無餘法能染著空。所以者何？空中，空性尚不可得，況有餘法而可得者！如是名為不可得空，諸菩薩摩訶薩安住此中，能證無上正等菩提，為諸有情常作饒益。」（大正7，415c14-25）

[^7]: （1）《放光般若經》卷19〈83
畢竟品〉：「^菩薩行般若波羅蜜，云何住於空具足神通之慧？」（大正8，137b17-18）

（2）《大般若波羅蜜多經》卷477〈81
正定品〉：「^云何菩薩摩訶薩行深般若波羅蜜多時，安住諸法自性空中，引發神通波羅蜜多？」（大正7，416a9-11）

[^8]: （1）《大般若波羅蜜多經》卷477〈81 正定品〉：

^佛告善現：「諸菩薩摩訶薩行深般若波羅蜜多時，遍觀十方殑伽沙等諸佛世界及諸佛眾并所說法自性皆空，唯有世俗假說名字說為世界、佛眾及法，如是世俗假說名字亦自性空。善現當知！若十方界及諸佛眾并所說法假說名字自性不空，則所說空應成一分，以所說空非成一分故，一切法自性皆空，其理周圓無二、無別。」（大正7，416a14-21）

（2）《大般若波羅蜜多經》卷536〈31 宣化品〉：

^佛告善現：「若菩薩摩訶薩行深般若波羅蜜多，遍觀十方殑伽沙等諸佛世界及諸佛眾并所說法自性皆空，但有世俗施設名字說為世界、佛眾及法，如是世俗施設名字自性亦空。善現當知！若十方界及諸佛眾并所說法施設名字自性不空，則所說空應成少分；以所說空非成少分故，一切法自性皆空，其理周圓無二、無別。」（大正7，752c24-753a3）

[^9]: 〔智〕－【宋】【元】【明】【宮】。（大正25，715d，n.16）

[^10]: 〔智〕－【宋】【宮】。（大正25，715d，n.17）

[^11]: 《大般若波羅蜜多經》卷477〈81
正定品〉：「^諸菩薩摩訶薩行深般若波羅蜜多時，由遍觀空方便善巧，引發神通波羅蜜多，安住神通波羅蜜多，便能引發天眼、天耳、神境、他心、宿住、隨念及知漏盡微妙通慧。」（大正7，416a21-25）

[^12]: 菩提＋（利益）【宋】【元】【明】【宮】。（大正25，715d，n.19）

[^13]: 《大般若波羅蜜多經》卷477〈81
正定品〉：「^善現當知！諸菩薩摩訶薩非離神通波羅蜜多，有能自在成熟有情、嚴淨佛土，證得無上正等菩提。是故神通波羅蜜多是菩提道，諸菩薩摩訶薩皆依此道求趣無上正等菩提，於求趣時能自圓滿一切善法，亦能教他修諸善法，雖作是事而於善法都無執著。所以者何？是菩薩摩訶薩知諸善法皆自性空，非自性空有所執著，若有執著則有愛味，由無執著亦無愛味，自性空中無愛味故，能味、所味及味因緣於空法中不可得故。」（大正7，416a25-b6）

[^14]: （天）＋眼【宋】【元】【明】【宮】。（大正25，715d，n.20）

[^15]: （不）＋為【石】。（大正25，715d，n.21）

[^16]: 《大般若波羅蜜多經》卷477〈81
正定品〉：「^善現當知！諸菩薩摩訶薩行深般若波羅蜜多時，安住神通波羅蜜多，引發天眼清淨過人，用此天眼觀一切法自性皆空。見一切法自性空故，不依法相造作諸業，雖為有情說如是法，而亦不得諸有情相及彼施設。」（大正7，416b6-10）

[^17]: 《大般若波羅蜜多經》卷477〈81
正定品〉：「^是菩薩摩訶薩以無所得而為方便，引發菩薩殊勝神通，用此神通作所應作一切事業。」（大正7，416b10-12）

[^18]: 如是說＝說如是【元】【明】【石】。（大正25，715d，n.25）

[^19]: 〔等〕－【宋】【元】【明】【宮】。（大正25，715d，n.28）

[^20]: 善說＝說善【宋】【元】【明】【宮】【聖】【石】。（大正25，715d，n.31）

[^21]: 〔諸〕－【宋】【元】【明】【宮】。（大正25，716d，n.7）

[^22]: 《大般若波羅蜜多經》卷477〈81
正定品〉：「^如是，善現！諸菩薩摩訶薩行深般若波羅蜜多時，應引發神通波羅蜜多。是菩薩摩訶薩修習神通波羅蜜多得圓滿故，隨意所樂受種種身，不為苦樂過失所染，如佛化身雖能施作種種事業，而不為彼苦樂過失之所雜染。」（大正7，417c4-9）

[^23]: 《大般若波羅蜜多經》卷477〈81 正定品〉：

^具壽善現白言：「世尊！何等名為諸菩薩摩訶薩菩提資糧，諸菩薩摩訶薩圓滿如是菩提資糧，方能證得所求無上正等菩提？」

佛告善現：「一切善法皆是菩薩菩提資糧。」（大正7，417c16-20）

[^24]: （1）盤＝槃【元】【明】【聖】。（大正25，716d，n.11）

（2）案：《大正藏》原作「盤」，今依【元】【明】【聖】作「槃」。

[^25]: 《大般若波羅蜜多經》卷477〈81 正定品〉：

^佛告善現：「諸菩薩摩訶薩從初發心修行布施波羅蜜多乃至般若波羅蜜多，於中都無分別執著，謂作是念：『此是布施乃至般若，由此、為此而修布施乃至般若。』是三分別執著都無，知一切法自性空故。由此所修布施等六波羅蜜多，能自饒益，亦能饒益一切有情，令出生死、證涅槃故，說為善法，亦名菩薩菩提資糧，亦名菩薩摩訶薩道。」（大正7，417c21-29）

[^26]: （1）《放光般若經》卷19〈83
畢竟品〉：「^過去、當來、今現在菩薩從是得度，亦復持是度脫眾生。」（大正8，138a23-24）

（2）《大般若波羅蜜多經》卷477〈81
正定品〉：「^過去、未來、現在菩薩摩訶薩眾行此道故，已得、當得、今得無上正等菩提；亦令有情已、當、今度生死大海，得涅槃樂。」（大正7，417c29-418a2）

[^27]: 住＝作【宋】【宮】【聖】。（大正25，716d，n.14）

[^28]: （1）《摩訶般若波羅蜜經》卷26：

^須菩提白佛言：「世尊！菩薩摩訶薩住何等善根中受如是諸身？」佛告須菩提：「菩薩摩訶薩從初發意乃至道場，於其中間，無有善根不具足者。具足已，當得阿耨多羅三藐三菩提。以是故，菩薩摩訶薩從初發意，應當學具足一切善根。學善根已，當得一切種智，當斷一切煩惱習。」（大正8，409c12-15）

（2）參見《大智度論》卷93〈83 畢定品〉（大正25，713a19-23）。

[^29]: 參見《摩訶般若波羅蜜經》卷26〈83
畢定品〉（大正8，409c18-410a10），《大智度論》卷93〈83
畢定品〉（大正25，713a23-b14）。

[^30]: 著＝者【宋】【元】【明】【宮】【聖】【石】。（大正25，716d，n.18）

[^31]: 《大智度論》卷28〈1
序品〉：「^問曰：以何智能知一切眾生心、心數法？答曰：諸佛有無礙解脫，入是解脫中，能知一切眾生心、心數法。諸大菩薩得相似無礙解脫，亦能知一切眾生心、心數法。新學菩薩欲得是大菩薩無礙解脫及佛無礙解脫，以此無礙解脫知一切眾生心、心數法；大菩薩欲得佛無礙解脫。」（大正25，265c1-9）

[^32]: 祇＋（劫）【元】【明】【石】。（大正25，716d，n.20）

[^33]: 參考《正觀》（6），p.218：《大智度論》卷33（大正25，305c17-25）、卷67（大正25，530a13-b3）。

[^34]: 磨滅：1.消失，湮滅。2.銷磨。（《漢語大詞典》（七），p.1106）

[^35]: 鷺＝鶴【宋】【元】【明】【宮】【石】。（大正25，717d，n.12）

[^36]: 期＝其【宋】【宮】【聖】【石】。（大正25，717d，n.13）

[^37]: 增＝猛【元】【明】【聖】【石】。（大正25，717d，n.14）

[^38]: 子＝母【明】。（大正25，717d，n.17）

[^39]: 愛＋（心）【元】【明】【石】。（大正25，717d，n.18）

[^40]: 瞋＋（心）【元】【明】【石】。（大正25，717d，n.19）

[^41]: 無＝不【元】【明】【石】。（大正25，718d，n.2）

[^42]: 深＝染【石】。（大正25，718d，n.3）

[^43]: 則＝即【宋】【元】【明】【宮】。（大正25，718d，n.4）

[^44]: 作＝能【宋】【元】【明】【宮】【聖】【石】。（大正25，718d，n.6）

[^45]: 染＝深【宋】【元】【明】【聖】【石】。（大正25，718d，n.7）

[^46]: 〔諸法〕－【宋】【元】【明】【宮】。（大正25，718d，n.13）

[^47]: 四諦品＝差別品【宮】。（大正25，718d，n.17）

[^48]: 《大般若波羅蜜多經》卷477〈82 佛法品〉：

爾時，具壽善現白佛言：「^世尊！若此諸善法是菩薩法者，復有何等是佛法耶？」（大正7，418a26-27）

[^49]: 種＋（智）【石】。（大正25，718d，n.20）

[^50]: 《大般若波羅蜜多經》卷477〈82 佛法品〉：

^佛告善現：「即菩薩法亦是佛法，謂諸菩薩於一切法覺一切相，由此當得一切相智，永斷一切習氣相續。若諸如來、應、正等覺，於一切法以一剎那相應妙慧現等覺已，證得無上正等菩提。善現！是名菩薩與佛二法差別。」（大正7，418a27-b3）

[^51]: 聖人＋（而有得向之異）【宋】【元】【明】【宮】，＋（而有得向亦肴）【聖】，聖人＝賢聖而有得向之異【石】。（大正25，718d，n.21）

[^52]: 闇蔽：1.愚昧蔽塞。（《漢語大詞典》（十二），p.136）

[^53]: 《大般若波羅蜜多經》卷477〈82
佛法品〉：「^如二聖者雖俱是聖，而有行向、住果差別，所成就法非無有異。如是，善現！若無間道中行於一切法，未離闇障，未到彼岸，未得自在，未得果時，名為菩薩。若解脫道中行於一切法，已離闇障，已到彼岸，已得自在，已得果時，乃名為佛。是為菩薩與佛有異，由位有異法非無別，而不可說法性有異。」（大正7，418b3-10）

[^54]: 《大智度論》卷75〈57
燈炷品〉：「^性地者，聲聞人，從煖法乃至世間第一法；於菩薩，得順忍，愛著諸法實相，亦不生邪見，得禪定水。」（大正25，586a5-8）

[^55]: （1）地人＝人地【元】【明】【石】。（大正25，718d，n.22）

（2）《大智度論》卷75〈57
燈炷品〉：「^八人地者，從苦法忍乃至道比智忍，是十五心；於菩薩則是無生法忍，入菩薩位。」（大正25，586a8-9）

[^56]: 《大般若波羅蜜多經》卷477〈82
佛法品〉：「^善現！諸菩薩摩訶薩於如是等菩提分法，無間無缺修令圓滿。」（大正7，418c4-6）

[^57]: 五＝六【宋】【元】【明】【宮】【石】。（大正25，718d，n.24）

[^58]: 《大般若波羅蜜多經》卷477〈82 佛法品〉：

^具壽善現復白佛言：「佛得無上正等覺已，為得諸趣生死法不？」（大正7，418c9-10）

[^59]: 若白＋（若黑白）【聖】【石】。（大正25，718d，n.25）

[^60]: 《大般若波羅蜜多經》卷477〈82 佛法品〉：

^具壽善現復白佛言：「佛得無上正等覺已，為得黑業、白業、黑白業、非黑白業不？」（大正7，418c10-12）

[^61]: 《大般若波羅蜜多經》卷477〈82 佛法品〉：

^具壽善現復白佛言：「若佛不得諸趣生死及業差別，如何施設此是地獄、此是傍生、此是鬼界、此是人、此是天，此是種性地、此是第八地、此是預流、此是一來、此是不還、此是阿羅漢、此是獨覺、此是菩薩、此是如來？」（大正7，418c12-17）

[^62]: 五道往來＝往來六道【元】【明】【聖】【石】，五＝六【宋】【宮】。（大正25，718d，n.27）

[^63]: 性＝相【宋】【元】【明】【宮】。（大正25，718d，n.29）

[^64]: 相＝想【元】【明】【聖】【石】。（大正25，718d，n.31）

[^65]: （有）＋色【元】【明】。（大正25，718d，n.32）

[^66]: （有）＋受【元】【明】。（大正25，718d，n.33）

[^67]: 《大般若波羅蜜多經》卷477〈82 佛法品〉：

^善現當知！諸菩薩摩訶薩常作是念：「非一切法實有自相，如諸愚夫異生所執，然彼分別顛倒力故，非實有中起實有想，謂無我中起於我想，無有情中起有情想，廣說乃至無見者中起見者想，於無色中起於色想，無受、想、行、識中起受、想、行、識想，乃至一切有為法中虛妄分別顛倒力故，非實謂實，非有執有，由斯造作身、語、意業，不能解脫惡趣生死，我當拔濟令得解脫。」（大正7，418c25-419a4）

[^68]: （1）《放光般若經》卷19〈84
分別品〉：「^菩薩行般若波羅蜜，持諸善法皆內於般若波羅蜜，行菩薩行以成阿惟三佛。」（大正8，138c10-12）

（2）《大般若波羅蜜多經》卷477〈82
佛法品〉：「^是菩薩摩訶薩作此念已，行深般若波羅蜜多，以諸善法攝在其中，無倒修行諸菩薩行，漸次圓滿菩提資糧；菩提資糧得圓滿已，證得無上正等菩提。」（大正7，419a4-8）

[^69]: 參見《中阿含經》卷7（30經）《象跡喻經》：

^爾時，尊者舍梨子告諸比丘：「諸賢！若有無量善法，彼一切法皆四聖諦所攝、來入四聖諦中──謂四聖諦於一切法最為第一。所以者何？攝受一切眾善法故。諸賢！猶如諸畜之跡，象跡為第一。所以者何？彼象跡者最廣大故。如是，諸賢！無量善法，彼一切法皆四聖諦所攝、來入四聖諦中──謂四聖諦於一切法最為第一。」（大正1，464b20-27）

[^70]: 拒逆：違抗。（《漢語大詞典》（六），p.363）

[^71]: 《大般若波羅蜜多經》卷477〈82
佛法品〉：「^復以一切菩提分法，依通達智攝在如是四聖諦中，復依一切菩提分法，以微妙智施設建立佛、法、僧寶。由此三寶出現世間，諸有情類解脫生死；若諸有情不能歸信佛、法、僧寶，造作諸業輪迴諸趣，受苦無窮──故應歸依佛、法、僧寶。」（大正7，419a11-16）

[^72]: （智）＋滅【石】。（大正25，719d，n.5）

[^73]: （智）＋道【石】。（大正25，719d，n.6）

[^74]: 《大般若波羅蜜多經》卷477〈82 佛法品〉：

^佛告善現：「非由苦、集、滅、道聖諦，諸有情類得般涅槃；非由苦、集、滅、道聖智，諸有情類得般涅槃。善現！我說四聖諦平等性即是涅槃，如是涅槃不由苦、集、滅、道諦得，不由苦、集、滅、道智得，但由般若波羅蜜多證平等性名得涅槃。」（大正7，419a18-23）

[^75]: （相）＋須【宋】【元】【明】【宮】【聖】【石】。（大正25，719d，n.7）

[^76]: 《大般若波羅蜜多經》卷477〈82 佛法品〉：

^佛告善現：「若於是處無苦、集、滅、道諦，無苦、集、滅、道智，名四聖諦平等之性。此平等性即四聖諦所有真如、法界、法性、不虛妄性、不變異性、平等性、離生性、法定、法住、實際、虛空界、不思議界，若佛出世、若不出世性相常住，無失壞、無變易，如是名為苦、集、滅、道平等之性。」（大正7，419a24-b1）

[^77]: 《大般若波羅蜜多經》卷477〈82
佛法品〉：「^諸菩薩摩訶薩行深般若波羅蜜多時，為欲隨覺此四聖諦平等性故行深般若波羅蜜多，若能隨覺此四聖諦平等性時，名真隨覺一切聖諦，疾證無上正等菩提。」（大正7，419b1-5）

[^78]: 《大般若波羅蜜多經》卷477〈82 佛法品〉：

^佛告善現：「諸菩薩摩訶薩行深般若波羅蜜多時，無有少法不如實見；於一切法如實見時，於一切法都無所得；於一切法無所得時，則如實見一切法空，謂如實見四諦所攝及所不攝諸法皆空。如是見時，能入菩薩正性離生；由能入菩薩正性離生故，便住菩薩種性地中；既住菩薩種性地中，則能決定不從頂墮；若從頂墮，應墮聲聞或獨覺地。」（大正7，419b9-17）

[^79]: 《大般若波羅蜜多經》卷477〈82
佛法品〉：「^是菩薩摩訶薩安住菩薩種性地中，起四靜慮及四無量、四無色定。是菩薩摩訶薩安住如是奢摩他地，便能決擇一切法性，及隨覺悟四聖諦理。爾時，菩薩雖遍知苦而能不起緣執苦心，雖永斷集而能不起緣執集心，雖能證滅而能不起緣執滅心，雖能修道而能不起緣執道心，但起隨順趣向臨入無上正等菩提之心，如實觀察諸法實相。」（大正7，419b17-25）

[^80]: （觀）＋佛【石】。（大正25，719d，n.9）

[^81]: （1）性＝相【宋】【元】【明】【宮】【聖】【石】。（大正25，719d，n.10）

（2）案：此處經作「自性空」，但《放光般若經》作「相空」，《大般若波羅蜜多經》（二分本）及《大智度論》釋文，皆作「自相空」。

[^82]: （1）《放光般若經》卷19〈84
分別品〉：「^如自觀身相空，作是比觀者為見諸法空，不見有法逮覺道者。」（大正8，139a4-6）

（2）《大般若波羅蜜多經》卷477〈82
佛法品〉：「^是菩薩摩訶薩於一切法如實觀察皆自相空，如是觀察諸法皆空。是菩薩摩訶薩以如是相毘鉢舍那如實觀見諸法皆空，都不見有諸法自性可住彼性證得無上正等菩提。」（大正7，419b29-c4）

[^83]: 《大般若波羅蜜多經》卷477〈82
佛法品〉：「^所以者何？諸佛無上正等菩提及一切法皆以無性而為自性，所謂色乃至識皆以無性而為自性，......諸佛無上正等菩提亦以無性而為自性。如是無性非諸佛作，非獨覺作，非菩薩作，非聲聞作，亦非住果、行向者作。」（大正7，419c4-420a8）

[^84]: 周遍：1.普遍，遍及。（《漢語大詞典》（三），p.305）

[^85]: （智）＋門【石】。（大正25，719d，n.13）

[^86]: 已＝以【石】。（大正25，719d，n.14）

[^87]: 〔雖〕－【宋】【元】【明】【宮】【聖】，雖＝報【石】。（大正25，719d，n.15）

[^88]: （報）＋斷【石】。（大正25，719d，n.16）

[^89]: （諸）＋業【聖】【石】。（大正25，719d，n.17）

[^90]: （少少）＋生【石】。（大正25，719d，n.18）

[^91]: 墮＝隨【宋】【宮】。（大正25，719d，n.20）

[^92]: 不＋（得）【明】。（大正25，720d，n.1）

[^93]: 悶：1.煩憂，憤懣。3.愚昧、渾噩貌。（《漢語大詞典》（十二），p.96）

[^94]: 〔處〕－【石】。（大正25，720d，n.2）

[^95]: 案：「八部」即指天、龍、夜叉、乾闥婆、阿修羅、迦樓羅、緊那羅、摩睺羅迦。

[^96]: 〔為〕－【宋】【元】【明】【宮】。（大正25，720d，n.3）

[^97]: 〔能〕－【聖】。（大正25，720d，n.4）

[^98]: （黑）＋是【聖】。（大正25，720d，n.5）

[^99]: 觀＋（觀）【宋】【元】【明】【明】【聖】【石】。（大正25，720d，n.6）

[^100]: 無＋（黑）【元】【明】。（大正25，720d，n.7）

[^101]: 參見《阿毘達磨俱舍論》卷16〈4 分別業品〉：

^諸無漏業，能永斷盡前三業者，名為「非黑」，不染污故；亦名「非白」，以不能招白異熟故。

此「非白」言是密意說，以佛於彼《大空經》中告阿難陀：「諸無學法，純善、純白、一向無罪。」本論亦言：「云何白法？謂諸善法、無覆無記。」無異熟者，不墮界故、與流轉法性相違故。（大正29，83c8-14）

[^102]: 案：上說「人是白黑業」，此處說「人是白業」。參見《大般若波羅蜜多經》卷471〈76
眾德相品〉：「^具壽善現復白佛言：『若色等法與真法界、真如、實際無有異者，云何世尊施設黑業有黑異熟，謂感地獄、傍生、鬼界？施設白業有白異熟，謂感人、天？施設黑白業有黑白異熟，謂感一分傍生、鬼界及一分人？施設非黑非白業有非黑非白異熟，謂感預流、一來、不還、阿羅漢果、獨覺菩提、諸佛無上正等菩提？』」（大正7，383a14-21）

[^103]: 修羅＝羅漢【石】。（大正25，720d，n.8）

[^104]: 望＝妄【宋】【元】【明】【宮】。（大正25，720d，n.9）

[^105]: 〔人〕－【宋】【元】【明】【宮】。（大正25，720d，n.10）

[^106]: 〔中〕－【宋】【元】【明】【宮】。（大正25，720d，n.11）

[^107]: 眾生法＝眾生【元】【明】，眾生法＝憶【石】。（大正25，720d，n.12）

[^108]: （滅）＋道【元】【明】。（大正25，720d，n.16）

[^109]: 敷演：1.陳述而加以發揮。（《漢語大詞典》（五），p.505）

[^110]: 參見《中阿含經》卷27（111經）《達梵行經》（大正1，600b8-25）。

[^111]: 〔法〕－【聖】。（大正25，720d，n.17）

[^112]: （因）＋緣【宋】【元】【明】【宮】【石】。（大正25，720d，n.19）

[^113]: 妄＝誑【元】【明】。（大正25，720d，n.20）

[^114]: 二諦：苦諦、集諦。

[^115]: 又＝人【聖】。（大正25，720d，n.23）

[^116]: 《中阿含經》卷54（200經）《阿梨吒經》：

^世尊告曰：「如是，我為汝等長夜說栰喻法，欲令棄捨，不欲令受。若汝等知我長夜說栰喻法者，當以捨是法，況非法耶！」（大正1，764c12-14）

[^117]: 定法＝無為滅【宋】【元】【明】【宮】。（大正25，720d，n.25）

[^118]: 參見《放光般若經》卷2（大正8，12c1-3），《摩訶般若波羅蜜經》卷2（大正8，232b21-23）。

[^119]: 住＝位【宋】【元】【明】【宮】【聖】【石】。（大正25，721d，n.1）

[^120]: 天＝大【宋】【元】【明】【宮】【聖】【石】。（大正25，721d，n.2）

[^121]: 妄＝誑【元】【明】。（大正25，721d，n.20-1）

[^122]: 地＝定【明】。（大正25，721d，n.4）

[^123]: 苦＝若【元】【明】。（大正25，721d，n.5）

[^124]: 一＋（切）【聖】。（大正25，721d，n.6）

[^125]: 忍法＝法忍【元】【明】【石】。（大正25，721d，n.8）

[^126]: 是＝見【石】。（大正25，721d，n.9）

[^127]: 導＝道【石】。（大正25，721d，n.10）

[^128]: 中主＝生中【宋】【元】【明】【宮】【聖】。（大正25，721d，n.11）