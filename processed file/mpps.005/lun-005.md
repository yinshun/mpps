 ^lun-005-1

問曰：云何名摩訶薩埵？ ^lun-005-2

答曰： ^lun-005-3

摩訶（mahā）者大，薩埵（sattva）名眾生，或名勇心。此人心能為大事，不退不還，大勇心故，名為摩訶薩埵。 ^lun-005-4

復次，摩訶薩埵者，於多眾生中最為上首故，名為摩訶薩埵。 ^lun-005-5

復次，多眾生中起大慈大悲，成立大乘，能行大道，得最大處故，名摩訶薩埵。 ^lun-005-6

復次，大人相成就故，名摩訶薩埵。 ^lun-005-7

摩訶薩埵相者，如〈讚佛偈〉[^1]中說： ^lun-005-8

「^唯佛一人獨第一，三界父母一切智；於一切等無與等[^2]，稽首世尊希有比[^3]！ ^lun-005-9

凡人行惠為己利，求報以財而給施；（94b）佛大慈仁無此事，怨親憎愛以等利！」 ^lun-005-10

復次，必能說法破一切眾生及己身大邪見、大愛慢、大我心等諸煩惱故，名為摩訶薩埵。 ^lun-005-11

復次，眾生如大海，無初、無中、無後；有明智[^4]算師，於無量歲計算，不能盡竟。 ^lun-005-12

如佛語無盡意菩薩：「^譬如十方一切世界，乃至虛空邊際，合為一水，令無數無量眾生共持一髮取一渧而去，更有無央數眾生如前共持一髮取一渧而去，如是令彼大水悉盡無餘，眾生故不盡。」[^5]以是眾生等無邊、無量、不可數、不可思議，盡能救濟，令離`133`苦惱，著於無為安隱樂中。有此大心欲度多眾生故，名摩訶薩埵。 ^lun-005-13

如《不可思議經》[^6]中，^漚舍那優婆夷[^7]語須達那（Sudhana）[^8]菩薩言：「諸菩薩摩訶薩輩，不為度一人故，發阿耨多羅三藐三菩提心；亦非為二、三乃至十人故，非百、非千、非萬、非十萬、非百萬，非一億十百千萬乃至億億。非為阿由[^9]他億眾生故發心，非那由他億，非阿耶[^10]陀眾生故；非頻婆羅，非歌歌羅，非阿歌羅，非簸婆羅，非摩波羅，非波陀，非多婆，非鞞婆呵，非怖摩，非念摩，非阿婆迦，非摩伽婆，非毘羅伽，非僧伽摩，非毘薩羅，非謂閻婆，非鞞闍迦，非鞞盧呵，非鞞跋帝，非鞞伽多，非兜羅，非阿婆羅那，非他婆羅，非鞞婆耶婆，非藐寫，非鈍那耶寫，非𨢘[^11]婆羅，非鞞婆羅，非菩[^12]遮多，非阿跋伽陀，非鞞施他[^13]，非泥婆羅，非𨢘犁浮陀，非波摩陀夜，非比初婆，非阿犁浮陀，非阿犁薩寫，非𨢘云迦，非度（94c）于多，非呵樓那，非摩樓陀，非叉夜，非烏[^14]羅多，非末殊夜摩，非三摩陀，非毘摩陀，非波摩陀，非阿滿陀羅，非婆滿多羅，非摩多羅，非𨢘兜末多羅，非鞞摩多羅，非波羅多羅，非尸婆多羅，非𨢘羅，非為羅，非提羅，非枝羅，非翅羅，非[^15]尼[^16]羅，非斯羅，非波羅，`134`非彌羅，非婆羅羅，非迷樓，非企盧，非摩屠羅，非三牟羅，非阿婆夜，非劍摩羅，非摩摩羅，非阿達多，非𨢘樓，非鞞樓婆，非迦羅跋，非呵婆跋，非鞞婆跋，非婆婆，非阿羅婆，非娑羅婆羅，非迷羅浮羅，非摩遮羅，非陀摩羅，非波摩陀，非尼伽摩，非阿跋多，非泥提舍，非阿叉夜，非三浮陀，非婆摩摩，非阿婆陀，非漚波羅，非波頭摩，非僧佉，非伽提，非漚波伽摩，非阿僧祇，非阿僧祇阿僧祇，非無量，非無量無量，非無邊，非無邊無邊，非無等，非無等無等，非無數，非無數無數，非不可計，非不可計不可計，非不可思議，非不可思議不可思議，非不可說，非不可說不可說。非為一國土微塵等眾生故發心，非為二、三至十百千萬億千萬億阿由陀[^17]、那由他，乃至不可說不可說國土微塵等眾生故發心；非為一閻浮提微塵等眾生故發心，非為拘陀尼、欝怛羅曰[^18]、弗婆提微塵等眾生故發心；非為（95a）小千世界、中千世界、大千世界微塵等眾生故發心[^19]，非為二、三至十百千萬億阿由他、那由陀，乃至不可說不可說三千大千世界微塵等眾生故發心。 ^lun-005-14

^非為供養供給一佛故發心，乃至非為[^20]供養供給不可說不可說諸佛故發心；非為供養供給一國土微塵等諸佛故發心，乃至非為供養供給不可說不可說三千大千世界微塵等諸佛故發心。 ^lun-005-15

^非為淨一佛土故發心，乃至非為淨不可說不可說三千大千世界微塵等佛土故發心。 ^lun-005-16

^非為受持一佛法故發心，乃至非為受持不可說不可說三千大千世界微塵等佛法故發心。 ^lun-005-17

^非為令一三千大千世界中佛種不斷故發心，乃至非為令不可說不可說三千大千世界微塵等三千大千世界中佛種不斷故發心。 ^lun-005-18

^非為分別知一佛願故發心，乃至非為分別知不可說不可說三千大千世界微塵等佛願故發心。 ^lun-005-19

^非為莊嚴一佛土故發心，乃至非為莊嚴不可說不可說三千大千世界微塵等佛土故發心。 ^lun-005-20

^非為分別知一佛會弟子眾故發心，乃至非為分別知不可說不可說三千大千世界微塵等佛會弟子眾故發心。 ^lun-005-21

^非為持一佛法輪故發心，乃至非為持不可說不可說三千大千世界微塵等佛法輪故發心。 ^lun-005-22

^非為知一人諸心故、非為知一人諸根故、非為知一三千大千世界中諸劫次第相續故、 ^lun-005-23

非為分別斷一人諸煩惱故發心，乃至非為分別（95b）斷不可說不可說三千大千世界微塵等人諸煩惱故發心。」 ^lun-005-24

^是諸菩薩摩訶薩願言： ^lun-005-25

「^（1）^盡教化一切十方眾生， ^lun-005-26

^（2）^盡供養供給一切十方諸佛， ^lun-005-27

^（3）^願令一切十方諸佛土清淨， ^lun-005-28

^（4）^心堅受持一切十方諸佛法， ^lun-005-29

^（5）^分別知一切諸佛土故， ^lun-005-30

^（6）^盡知一切諸佛弟子眾故， ^lun-005-31

^（7）^分別知一切眾生諸心故， ^lun-005-32

^（8）^知斷一切眾生諸煩惱故， ^lun-005-33

^（9）^盡知一切眾生諸根故， ^lun-005-34

^（10）^諸菩薩發心作阿耨多羅三藐三菩提。[^21] ^lun-005-35

如是等十門為首，乃至百千萬億阿僧祇門是為道法門，菩薩應知、應入！略說如是諸菩薩實道。一切諸法皆入皆知，智慧知故，一切佛土菩薩道中莊嚴故。」 ^lun-005-36

漚舍那言：「善男子！我願如是：自有世界已來，一切眾生盡清淨，一切煩惱悉斷。」 ^lun-005-37

須達那言：「是何解脫？」 ^lun-005-38

漚舍那答言：「是名無憂安隱幢。我知此一解脫門，不知諸菩薩大心如大海水，一切諸佛法能持能受。 ^lun-005-39

諸菩薩心不動，如須彌山； ^lun-005-40

諸菩薩如藥王，能除一切諸煩惱； ^lun-005-41

諸菩薩如日，能照除一切闇； ^lun-005-42

諸菩薩如地，能含受一切眾生； ^lun-005-43

諸菩薩如風，能益一切眾生； ^lun-005-44

`136`諸菩薩如火，能燒一切外道諸煩惱； ^lun-005-45

諸菩薩如雲，能雨法水； ^lun-005-46

諸菩薩如月，福德光明能照一切； ^lun-005-47

諸菩薩如釋提桓因，守護一切眾生。 ^lun-005-48

是菩薩道法甚深，我云何能盡知！」 ^lun-005-49

以是諸菩薩生大願，欲得大事、欲至大處故，名摩訶薩埵。 ^lun-005-50

復次，是《般若波羅蜜經》中摩訶薩埵相， ^lun-005-51

佛自說如是如是相是摩訶薩埵相。[^22] ^lun-005-52

舍利弗、須菩提、富樓那等諸大弟子各各說彼品[^23]，此中應廣說。 ^lun-005-53

〈初品中菩薩功德釋論第十〉 ^lun-005-54

（大正25，95c1-101b24） ^lun-005-55

 ^lun-005-56

問曰：何以故以此三事次第[^24]讚菩薩摩訶薩？ ^lun-005-57

答曰：欲出諸菩薩實功德故，應讚則讚，應信則信；以一切眾生所不能信甚深清淨法讚菩薩。 ^lun-005-58

復次，先說菩薩摩訶薩名字，未說所以為菩薩摩訶薩，以得諸陀羅尼、三昧及忍等諸功德故，名為菩薩摩訶薩。 ^lun-005-59

問曰：已知次第義，何以故名陀羅尼（dhāraṇī）？云何陀羅尼？ ^lun-005-60

答曰： ^lun-005-61

陀羅尼，（秦）言能持，或言能遮。 ^lun-005-62

能持者，集種種善法，能持令不散不失。譬如完器盛水，水不漏散。 ^lun-005-63

能遮者，惡不善根心生，能遮令不生；若欲作惡罪，持令不作。是名陀羅尼。 ^lun-005-64

是陀羅尼[^26]，或心相應，或心不相應；或有漏，或無漏；無色不可見無對；一持、一入、一陰攝──法持、法入、行陰；九智知[^27]（丹注云除盡智）[^28]；一識識（丹注云一意識）[^29]。阿毘曇法陀羅尼義如是。 ^lun-005-65

復次，得陀羅尼菩薩，一切所聞法，以念力故，能持不失。[^31] ^lun-005-66

復次，是陀羅尼法常逐菩薩，譬如間日瘧病[^32]；是陀羅尼不離菩薩，譬如鬼著；是陀羅尼常隨菩薩，如善不善律儀。 ^lun-005-67

復次，是陀羅尼持（96a）菩薩，不令墮二地坑；譬如慈父愛子，子欲墮坑，持令不墮。 ^lun-005-68

復次，菩薩得陀羅尼力故，一切魔王、魔民、魔人無能動、無能破、無能勝；譬如須彌山，凡人口吹不能令動。 ^lun-005-69

問曰：是陀羅尼有幾種？ ^lun-005-70

答曰：是陀羅尼多種。 ^lun-005-71

一名聞持陀羅尼，得是陀羅尼者，一切語言諸法，耳所聞者，皆不忘失，是名聞持陀羅尼。[^34] ^lun-005-72

復有分別知陀羅尼，得是陀羅尼者，諸眾生、諸法，大小好醜，分別悉知。如偈說：「^諸象馬金，木石諸衣，男女及水，種種不同。 ^lun-005-73

諸物名一，貴賤理殊，得此總持，悉能分別。」 ^lun-005-74

復有入音聲陀羅尼，菩薩得此陀羅尼者，聞一切語言音不喜、不瞋。 ^lun-005-75

一切眾生如恒河沙等劫惡言罵詈，心不憎恨。[^35] ^lun-005-76

問曰：菩薩諸漏未盡，云何能如恒河沙等劫忍此諸惡？ ^lun-005-77

答曰：我先言：得此陀羅尼力故能爾。 ^lun-005-78

復次，是菩薩雖未盡漏，大智利根，能思惟除遣瞋心。作是念：若耳根不到聲邊，惡聲著誰？又如罵聲，聞便直過，若不分別，誰當瞋者？凡人心著吾我，分別是非而生恚恨。 ^lun-005-79

復次，若人能知諸[^36]言隨生隨滅，前後不俱，則無瞋恚。亦知諸法內無有主，誰罵誰瞋？若有人聞殊方[^37]異語，此言為好，彼以為惡，好惡無定，雖罵不瞋。若有人知語聲無定，則無瞋喜。如親愛罵之，雖罵不恨；非親惡言，聞則生恚。如遭風雨，則入舍持蓋；如地有刺，則著鞾[^38]鞋；大寒燃火，熱（96b）時求水──如是諸患，但求遮法而不瞋之。罵詈諸惡，亦復如是，但以慈悲息此諸惡，不生瞋心。 ^lun-005-80

復次，菩薩知諸法不生不滅，其性皆空。若人瞋恚罵詈，若打若殺，如夢如化，誰瞋誰罵？ ^lun-005-81

復次，若有人如恒河沙等劫眾生，讚歎供養衣食、臥具、醫藥、華香、瓔珞，得忍菩薩，其心不動、不喜、不著。 ^lun-005-82

問曰：已知菩薩種種不瞋因緣，未知實讚功德而亦不喜？ ^lun-005-83

答曰：知種種供養恭敬，是皆無常；今有因緣故，來讚歎供養；後更有異因緣則瞋恚，若打若殺，是故不喜。 ^lun-005-84

復次，菩薩作是念[^39]：「以我有功德智慧故，來讚歎供養；是為讚歎功德，非讚我也，我何以喜？」 ^lun-005-85

復次，是人自求果報故，於我所作因緣，供養我作功德；譬如人種穀，溉灌修理，地亦不喜。 ^lun-005-86

復次，若人供養我，我若喜受者，我福德[^40]則薄，他人得福亦少，以是故不喜。 ^lun-005-87

復次，菩薩觀一切法如夢如響，誰讚誰喜？我於三界中未得脫，諸漏未盡，未得佛道，云何得讚而喜？若應喜者，唯佛一人。何以故？一切功德都已滿故。 ^lun-005-88

是故菩薩得種種讚歎、供養、供給，心不生喜。 ^lun-005-89

如是等相，名為入音聲陀羅尼。 ^lun-005-90

復有名寂滅陀羅尼、無邊旋陀羅尼、隨地觀陀羅尼、威德陀羅尼、華嚴陀羅尼、音淨陀羅尼[^41]、虛空藏陀羅尼、海藏陀羅尼、分別諸法地陀羅尼、明諸法義陀羅尼。 ^lun-005-91

如是等略說五百陀羅尼門[^42]，若廣說則無量。 ^lun-005-92

以是故言諸菩薩皆得陀羅尼。[^43] ^lun-005-93

`140`「^諸三昧」者，三三昧：空、無作、無相。[^45]（96c） ^lun-005-94

有人言：「^觀五陰無我、無我所，是名為空； ^lun-005-95

住是空三昧，不為後世故起三毒，是名無作； ^lun-005-96

緣離十相故：五塵[^46]、男、女、生、住、滅故，是名無相。」[^47] ^lun-005-97

有人言：「^住是三昧中，知一切諸法實相，所謂畢竟空[^48]，是名空三昧。 ^lun-005-98

知是空已無作。云何無作？不觀諸法若空若不空、若有若無等。如佛說《法句》中偈：『見有則恐怖，見無亦恐怖，是故不著有，亦復不著無。』[^49]是名無作三昧。 ^lun-005-99

云何無相三昧？一切法無有相，一切法不受不著，是名無相三昧。如偈說：『言語已息，心行亦滅，不生不滅，如涅槃相。』[^50]」 ^lun-005-100

復次，十八空[^51]，是名空三昧； ^lun-005-101

種種（丹注云：五道生有、本有、死有、中有、業）[^52]有中心不求，是名無作三昧； ^lun-005-102

一切諸相破壞不憶念，是名無相三昧。 ^lun-005-103

問曰：有種種禪定法，何以故獨稱此三三昧？ ^lun-005-104

答曰：是三三昧中，思惟近涅槃故，令人心不高不下，平等不動，餘處不爾。以是故，獨稱是三三昧。 ^lun-005-105

餘定中，或愛多、或慢多、或見多；是三三昧中第一實義實利，能得涅槃門。以是`141`故，諸禪定法中，以是三空法[^55]為三解脫門，亦名為三三昧，是三三昧實三昧故，餘定亦得名定。 ^lun-005-106

復次，除四根本禪，從未到地乃至有頂地，（97a）名為定，亦名三昧，非禪[^57]；四禪亦名定，亦名禪，亦名三昧；諸餘定亦名定，亦名三昧：如四無量、四空定[^58]、四辯[^59]、六通、八背捨[^60]、八勝處[^61]、九次第定[^62]、十一切處[^63]等諸定法。 ^lun-005-107

^（1）^復有人言：「^一切三昧法有二十三種。」[^65] ^lun-005-108

^（2）^有言：「^六十五種。」[^66] ^lun-005-109

^（3）^有言：「^五百種。」 ^lun-005-110

　 未到（除四禪）至有頂 　三昧 ^lun-005-111

禪定三昧之通局　四禪 　定 ^lun-005-112

　 無量、辯通、背捨、勝處、次第、一切處 　禪 ^lun-005-113

^`142`（4）^摩訶衍最大故，無量三昧，所謂遍法性莊嚴三昧、能照一切三世法三昧、不分別知觀法性底三昧、入無底佛法三昧、如虛空無底無邊照三昧、如來力行觀三昧、佛無畏莊嚴力嚬呻[^67]三昧、法性門旋藏三昧、一切世界無礙莊嚴[^68]遍月三昧、遍莊嚴法雲光三昧，菩薩得如是等無量諸三昧。 ^lun-005-114

^（5）^復次，《般若波羅蜜．摩訶衍義品》中，略說則有一百八三昧：初名首楞嚴三昧，乃至虛空不著不染三昧[^69]；廣說則無量三昧。 ^lun-005-115

以是故，說「^諸菩薩得諸三昧」。 ^lun-005-116

「^行空、無相、無作」者。 ^lun-005-117

問曰：前言菩薩得諸三昧，何以故復言「行空、無相、無作」？ ^lun-005-118

答曰：前說三昧名，未說相，今欲說相，是故言「^行空、無作、無相」。若有人行空、無相、無作，是名得實相三昧。如偈說： ^lun-005-119

^若持戒清淨，是名實比丘；若有能觀空，是名得三昧。 ^lun-005-120

若有能精進，是名行道人；若有得涅槃，是名為實樂。[^71] ^lun-005-121

「^已得等忍」者。 ^lun-005-122

問曰：云何「等」？云何「忍」？ ^lun-005-123

答曰： ^lun-005-124

有二種等：眾生等、法等。 ^lun-005-125

忍亦二種：眾生忍、法忍。[^72] ^lun-005-126

云何眾生等？ ^lun-005-127

一切眾生中，等心、等念、等愛、等利，是名眾生等。 ^lun-005-128

問曰：慈悲力故，於一切眾生中應等念，不應等觀。何以故？菩薩（97b）行實道，不顛倒，如法相；云何於善人不善人、大人小人、人及畜生一等觀？不善人中實有不善相，善人中實有善相，大人小人、人及畜生亦爾。如牛相牛中住，馬相馬中住；牛相非馬中，馬相非牛中，馬不作牛故。眾生各各相，云何一等觀而不墮顛倒？ ^lun-005-129

答曰：若善相、不善相是實，菩薩應墮顛倒。何以故？破諸法相[^74]故。以諸法非實善相、非實不善相，非多相、非少相，非人、非畜生，非一、非異。以是故，汝難非也。如說諸法相偈： ^lun-005-130

^不生不滅，不斷不常，不一不異，不去不來。 ^lun-005-131

因緣生法，滅諸戲論，佛能說是，我今當禮。[^75] ^lun-005-132

復次，一切眾生中，不著種種相，眾生相、空相，一等無異。如是觀，是名眾生等。 ^lun-005-133

若人是中心等無礙，直入不退，是名「得等忍」。[^76] ^lun-005-134

得等忍菩薩，於一切眾生不瞋不惱，如慈母愛子。如偈說： ^lun-005-135

^觀聲如呼響，身行如鏡像；如此得觀人，云何而不忍？ ^lun-005-136

是名眾生等忍。 ^lun-005-137

云何名法等忍？[^77] ^lun-005-138

善法、不善法，有漏、無漏，有為、無為等法，如是諸法入不二入法門[^78]，入實法相門。如是入竟，是中深入諸法實相時，心忍直入，無諍無礙，是名法等忍[^79]。如偈說： ^lun-005-139

`144`^諸法不生不滅，非不生非不滅，亦不生滅非不生滅，亦非不生滅非非不生滅。[^80]（97c） ^lun-005-140

已得解脫（丹注云：於邪見得離，故言解脫也）[^82]，空[^83]、非空（丹注云：於空不取故言非也）[^84]，是等悉捨，滅諸戲論，言語道斷，深入佛法，心通無礙，不動不退，名無生忍，是助佛道初門。[^85] ^lun-005-141

以是故說「^已得等忍」。 ^lun-005-142

 ^lun-005-143

問曰：前已說諸菩薩得陀羅尼[^86]，今何以復說「得無礙陀羅尼」[^87]？ ^lun-005-144

答曰： ^lun-005-145

無礙陀羅尼最大故。如一切三昧中，三昧王三昧最大，如人中之王；如諸解脫中無礙解脫大[^88]（丹注云：得佛得道時所得也）[^89]，如是一切諸陀羅尼中，無礙陀羅尼大，以是故重說。 ^lun-005-146

復次，先說諸菩薩得陀羅尼，不知是何等陀羅尼？ ^lun-005-147

有小陀羅尼，如轉輪聖王、仙人等所得；聞持陀羅尼、分別眾生陀羅尼、歸命救護不捨陀羅尼──如是等小陀羅尼，餘人亦有。[^90] ^lun-005-148

`145`是無礙陀羅尼，外道、聲聞、辟支佛、新學菩薩皆悉不得；唯無量福德智慧大力諸菩薩獨有是陀羅尼，以是故別說。 ^lun-005-149

復次，是菩薩輩自利已具足，但欲益彼，說法教化無盡，以無礙陀羅尼為根本。 ^lun-005-150

以是故，諸菩薩常行無礙陀羅尼。 ^lun-005-151

 ^lun-005-152

如意、天眼、天耳、他心智、自識宿命。[^91] ^lun-005-153

云何如意？如意有三種：能到、轉變、聖如意。[^92] ^lun-005-154

能到有四種[^93]： ^lun-005-155

一者、身能飛行，如鳥無礙； ^lun-005-156

二者、移遠令近，不往而到； ^lun-005-157

三者、此沒彼出； ^lun-005-158

四者、一念能至。 ^lun-005-159

轉變者，大能作小，（98a）小能作大，一能作多，多能作一，種種諸物皆能轉變。外道輩轉變，極久不過七日；諸佛及弟子轉變自在，無有久近。 ^lun-005-160

聖如意者，外六塵中不可愛不淨物，能觀令淨；可愛淨物，能觀令不淨。是聖如意法，唯佛獨有。[^94] ^lun-005-161

是如意通，從修四如意足生；是如意足通等，色緣故次第生，不可一時得。[^95] ^lun-005-162

天眼通者，於眼得色界四大造清淨色，是名天眼。 ^lun-005-163

天眼所見，自地及下地六道中眾生諸物，若近若遠，若覆[^96]若細諸色，無不能照。[^97] ^lun-005-164

見[^98]天眼有二種：一者、從報得，二者、從修得。 ^lun-005-165

是五通中天眼從修得，非報得。何以故？常憶念種種光明得故。 ^lun-005-166

復次，有人言：「是諸菩薩輩得無生法忍力故，六道中不攝，但為教化眾生故，以法身現於十方三界中；未得法身菩薩，或修得，或報得。[^99]」 ^lun-005-167

問曰：是諸菩薩功德，勝阿羅漢、辟支佛，何以故讚凡夫所共小功德天眼，不讚諸菩薩慧眼、法眼、佛眼？[^100] ^lun-005-168

答曰：有三種天：一、假號天（saṃmatideva），二、生天（upapattideva），三、清淨天（viśuddhideva）。[^101] ^lun-005-169

轉輪聖王、諸餘大王等，是名假號天。 ^lun-005-170

從四天王天，乃至有頂生處，是名生天。 ^lun-005-171

`147`諸佛、法身菩薩、辟支佛、阿羅漢，是名清淨天。 ^lun-005-172

是清淨天修得天眼，是謂天眼通。 ^lun-005-173

佛、法身菩薩清淨天眼，一切離欲五通凡夫所不能得，聲聞、辟支佛亦所不得。所以者何？小阿羅漢小用心，見一千世界；大用心，見二千世界。大阿羅漢小用心，見二千世界；大用心，見三千大千世界。辟支佛亦爾。 ^lun-005-174

是名天眼通。[^102] ^lun-005-175

云何名天耳通？於耳得色界四大造清淨色，（98b）能聞一切聲：天聲、人聲、三惡道聲。 ^lun-005-176

云何得天耳通修得？常憶念種種聲。是名天耳通。 ^lun-005-177

云何識宿命通？本事常憶念：日月年歲至胎中，乃至過去世中[^104]，一世、十世、百世、千萬億世，乃至大阿羅漢、辟支佛知八萬大劫；諸大菩薩及佛知無量劫。是名識宿命通。[^105] ^lun-005-178

云何名知他心通？知他心若有垢、若無垢，自觀心生、住、滅時，常憶念故得。[^107] ^lun-005-179

復次，觀他人喜相、瞋相、怖相、畏相，見此相已，然後知心，[^108]是為他心智初門。 ^lun-005-180

是五通略說竟。 ^lun-005-181

 ^lun-005-182

天、人、龍、阿修羅等，及一切大人，皆信受其語，是不綺語報故。 ^lun-005-183

諸綺語報者，雖有實語，一切人皆不信受。[^109]如偈說： ^lun-005-184

「^有墮餓鬼中，火炎從口出，四向[^110]發大聲，是為口過報。 ^lun-005-185

雖復多聞見，在大眾說法，以不誠信業，人皆不信受。 ^lun-005-186

若欲廣多聞，為人所信受，是故當至誠，不應作綺語！」 ^lun-005-187

 ^lun-005-188

懈怠法，破在家人財利、福利，破出家人生天樂、涅槃樂。在家、出家名聲俱滅，大失大賊，無過懈怠。如偈說：「^懈怠沒善心，癡闇破智明，妙願皆為滅，大業亦已失！」 ^lun-005-189

以是故，說「^無復懈怠」。 ^lun-005-190

 ^lun-005-191

是利養法如賊，壞功德本。譬如天雹，傷害五穀；利養、名聞亦復如是，壞功德苗，令不增長。 ^lun-005-192

如佛說譬喻：「^如毛繩[^112]縛人，斷膚截骨；貪利養人（98c）斷功德本，亦復如是。」[^113]如偈說： ^lun-005-193

「^得入栴檀林，而但取其葉；既入七寶[^114]山，而更取水精。 ^lun-005-194

有人入佛法，不求涅槃樂，反求利供養，是輩為自欺！ ^lun-005-195

`149`是故佛弟子，欲得甘露味，當棄捨雜毒，勤求涅槃樂！ ^lun-005-196

譬如惡雹雨，傷害於五穀；若著利供養，破慚愧頭陀。 ^lun-005-197

今世燒善根，後世墮地獄；如提婆達多，為利養自沒。」[^115] ^lun-005-198

以是故，言「^已捨利養、名聞」。 ^lun-005-199

 ^lun-005-200

大慈憐愍，為眾說法，不為衣食、名聲、勢力故說；大慈悲故，心清淨故，得無生法忍故。如偈說： ^lun-005-201

「^多聞辯慧巧言語，美說諸法轉人心，自不如法行不正，譬如雲雷而不雨。 ^lun-005-202

博學多聞有智慧，訥口[^116]拙言無巧便，不能顯發法寶藏，譬如無雷而小雨。 ^lun-005-203

不廣學問無智慧，不能說法無好行，是弊法師無慚愧，譬如小雲無雷雨。 ^lun-005-204

多聞廣智美言語，巧說諸法轉人心，行法心正無所畏，如大雲雷澍洪雨。[^117] ^lun-005-205

法之大將持法鏡，照明佛法智慧藏，持誦廣宣振法鈴，如海中船渡一切。（99a） ^lun-005-206

亦如蜂王集諸味，說如佛言隨佛意，助佛明法度眾生，如是法師甚難值！」 ^lun-005-207

 ^lun-005-208

云何甚深法？ ^lun-005-209

十二因緣，是名甚深法。如佛告阿難：「^是十二因緣法甚深，難解難知！」[^118] ^lun-005-210

復次，依過去、未來世生六十二邪見網永離，是名甚深法。如佛語比丘：「^凡夫無聞，`150`若欲讚佛，所讚甚小[^119]，所謂若讚戒清淨，若讚離諸欲。若能讚是甚深難解難知法，是為實讚佛。」是中，《梵網經》[^120]應廣說。 ^lun-005-211

聞慧（雲） 第一 ^lun-005-212

四種法師合雷雲雨喻 說法（雷） 第二 ^lun-005-213

行踐（雨） 第三 ^lun-005-214

第四大雲雷澍洪雨，難得 ^lun-005-215

復次，三解脫門，是名甚深法。如《佛說般若波羅蜜》中，諸天讚言：「^世尊！是法甚深！」佛言：「^甚深法者，空則是義，無作、無相則是義。」[^121] ^lun-005-216

復次，解一切諸法相，實不可破不可動，是名甚深法。 ^lun-005-217

復次，除內心想智力，但定心諸法清淨實相中住。 ^lun-005-218

譬如熱氣盛，非黃見黃；心想智力故，於諸法轉觀，是名淺法。 ^lun-005-219

譬如人眼清淨無熱氣，如實見黃是黃。如是除內心想[^122]智力，慧眼清淨，見諸法實相。[^123] ^lun-005-220

譬如真水精，黃物著中則隨作黃色，青、赤、白色皆隨色變；心亦如是，凡夫人內心想智力故，見諸法異相。[^124] ^lun-005-221

觀諸法實相，非空非不空，不有非不有[^125]。 ^lun-005-222

是法中深入不轉，無所罣礙，是名「度深法忍」。 ^lun-005-223

「度」名得甚深法，具足滿，無所礙，得度彼岸，是名為「度」。 ^lun-005-224

`151` ^lun-005-225

諸菩薩四無所畏力成就。 ^lun-005-226

問曰：如菩薩所作未辦，未得一切智，何以故說得四無所畏？ ^lun-005-227

答曰：無所畏有二種：菩薩無所畏、佛無所畏[^126]。是諸菩薩雖未得佛無所畏，得菩薩無所畏，是故名為得無（99b）畏力。 ^lun-005-228

問曰：何等為菩薩四無所畏？[^127] ^lun-005-229

答曰：一者、一切聞能持故，得諸陀羅尼故，常憶念不忘故，眾中說法無所畏故。 ^lun-005-230

二者、知一切眾生欲解脫因緣，諸根利鈍，隨其所應而為說法故，菩薩在大眾中說法無所畏。 ^lun-005-231

三者、不見若東方、南西北方、四維、上下，有來難問，令我不能如法答者。不見如是少許相故，於眾中說法無所畏。 ^lun-005-232

四者、一切眾生聽受問難，隨意如法答，能巧斷一切眾生疑故，菩薩在大眾中說法無所畏。 ^lun-005-233

 ^lun-005-234

魔有四種：一者煩惱魔，二者陰魔，三者死魔，四者他化自在天子魔。[^128] ^lun-005-235

是諸菩薩得菩薩道故，破煩惱魔。 ^lun-005-236

得法身故，破陰魔。 ^lun-005-237

得道、得法性身故，破死魔。 ^lun-005-238

常一心故，一切處心不著故，入不動三昧故，破他化自在天子魔。 ^lun-005-239

以是故，說「過諸魔事」。 ^lun-005-240

復次，是《般若波羅蜜．覺魔品》[^129]中，佛自說魔業、魔事。是魔業、魔事盡已過故，是名已過魔事。 ^lun-005-241

復次，除諸法實相，餘殘一切法，盡名為魔。 ^lun-005-242

如諸煩惱、結、使，欲、縛、取、纏， ^lun-005-243

陰、界、入， ^lun-005-244

魔王、魔民、魔人。 ^lun-005-245

如是等盡名為魔。 ^lun-005-246

問曰：何處說欲縛等諸結使名為魔？ ^lun-005-247

答曰：《雜法[^130]藏經》中，佛說偈語魔王： ^lun-005-248

「^欲是汝初軍，憂愁軍第二，飢渴軍第三，愛軍為第四、 ^lun-005-249

第五眠睡軍，怖畏軍第六，疑為第七軍，含毒軍第八， ^lun-005-250

第九軍利養、著虛妄名聞，第十軍自高、輕慢於他人。[^131]（99c） ^lun-005-251

汝軍等如是，一切世間人，及諸一切天，無能破之者。 ^lun-005-252

我以智慧箭，修定智慧力，摧破汝魔軍，如坏[^132]瓶沒水。 ^lun-005-253

一心修智慧，以度於一切；我弟子精進，常念修智慧， ^lun-005-254

隨順如法行，必得至涅槃。汝雖不欲放，到汝不到處！」 ^lun-005-255

是時魔王聞，愁憂[^133]即滅去；是魔惡部黨[^134]，亦復沒不現！[^135] ^lun-005-256

是名諸結使魔。[^136] ^lun-005-257

問曰：五眾、十八界、十二入，何處說是魔？ ^lun-005-258

答曰： ^lun-005-259

莫拘羅山中，佛教弟子羅陀：「^色眾是魔，受、想、行、識亦如是。」[^137] ^lun-005-260

復次，若欲作未來世色身，是為動處；若欲作無色身，是亦為動處；若欲作有想、無想、非有想非無想身，是為一切動處。動是魔縛，不動則不縛，從惡得脫。[^138] ^lun-005-261

此中說眾、界、入，是魔。 ^lun-005-262

自在天子魔、魔民、魔人即是魔，不須說。 ^lun-005-263

問曰：何以名魔？ ^lun-005-264

答曰：奪慧命，壞道法功德善本，是故名為魔。 ^lun-005-265

諸外道人輩言：是名欲主，亦名華箭[^139]，亦名五箭（丹本注云五欲箭也），[^140]破種種善事故。 ^lun-005-266

佛法中名為魔羅，是業是事，名為魔事。是何等魔事？ ^lun-005-267

如〈覺魔品〉[^141]中說。 ^lun-005-268

復次，人展轉世間受苦樂，結使因緣，亦魔王力因緣；是魔名諸佛怨讎[^142]，一切聖人賊，破一切逆流（100a）人事，不喜涅槃，是名魔。是魔有三事： ^lun-005-269

^（1）^戲笑語言、歌舞邪視，如是等從愛生。 ^lun-005-270

^（2）^縛打鞭拷、刺割斫截，如是等從瞋生。 ^lun-005-271

^（3）^炙身、自凍、拔髮、自餓、入火、赴淵、投巖，如是等從愚癡生。 ^lun-005-272

有[^143]大過失、不淨，染著世間，皆是魔事。 ^lun-005-273

憎惡利益，不用涅槃及涅槃道，亦是魔事。 ^lun-005-274

`155`沒大苦海，不自覺知。 ^lun-005-275

如是等無量，皆是魔事。 ^lun-005-276

已棄已捨，是為過諸魔事。 ^lun-005-277

 ^lun-005-278

一切惡業得解脫，是名業障得解脫。 ^lun-005-279

問曰：若三種障：煩惱障、業障、報障；[^144]何以捨二障，但說業障？ ^lun-005-280

答曰：三障中業力最大故；積集諸業乃至百千萬劫中，不失、不燒、不壞，與果報時[^145]不亡。是諸業能久住，和合時與果報；如穀草子在地中，得時節而生，不失不壞。[^146] ^lun-005-281

是諸佛一切智，第一尊重，如須彌山王，尚不能轉是諸業，何況凡人！如偈說： ^lun-005-282

「^生死輪載人，諸煩惱結使[^147]，大力自在轉，無人能禁止。 ^lun-005-283

先世業自作，轉為種種形，業力最為大，世間中無比！ ^lun-005-284

先世業自在，將人受果報，業力故輪轉，生死海中迴。 ^lun-005-285

大海水乾竭，須彌山地盡，先世因緣業，不燒亦不盡。 ^lun-005-286

諸業久和集，造者自逐[^148]去，譬如責[^149]物主，追逐人不置[^150]。[^151] ^lun-005-287

是諸業果報，無有能轉者，亦無逃避處，非求哀可免[^152]。（100b） ^lun-005-288

三界中眾生，追之不暫離，如珂[^153]梨羅[^154]剎[^155]，是業佛所說。 ^lun-005-289

`156`如風不入實，水流不仰行，虛空不受害，無業亦如是。 ^lun-005-290

諸業無量力，不逐非造者；果報時節來，不亡亦不失。 ^lun-005-291

從地飛上天，從天入雪山，從雪山入海，一切處不離。[^156] ^lun-005-292

常恒隨逐我，無一時相捨；直至無失時[^157]，如星流[^158]趣[^159]月。」 ^lun-005-293

以是故說「^一切諸業障悉得解脫」。 ^lun-005-294

 ^lun-005-295

十二因緣生法，種種法門能巧說煩惱、業、事法[^160]，次第展轉相續生，是名十二因緣。[^161]是中無明、愛、取三事，名煩惱；行、有二事，名為業；餘七分[^162]，名為體事。 ^lun-005-296

是十二因緣，初二[^163]過去世攝，後二[^164]未來世攝，中八[^165]現前世攝。 ^lun-005-297

是略說三事：煩惱、業、苦。是三事展轉更互為因緣：是煩惱業因緣[^166]，業苦因緣[^167]，苦苦因緣[^168]，苦煩惱因緣[^169]，煩惱業因緣[^170]，業苦因緣[^171]，苦苦因緣[^172]，是名展轉更互為因緣。 ^lun-005-298

^（1）^ 過去世一切煩惱，是名無明。 ^lun-005-299

^（2）^ 從無明生業，能作世界果，故名為行。 ^lun-005-300

^（3）^ 從行生垢心，初身因，如犢子識母，自相識故，名為識。 ^lun-005-301

^（4）^ 是識共生無色四陰，及是所住色[^174]，是名名色。 ^lun-005-302

^（5）^ 是名色中生眼等六情，是名六入。 ^lun-005-303

^（6）^ 情、塵、識合，是名為觸。 ^lun-005-304

^（7）^ 從觸生受。 ^lun-005-305

^（8）^ 受中心著，是名渴愛。 ^lun-005-306

^（9）^ 渴愛因緣求，是名取。 ^lun-005-307

^（10）^從取後世因緣[^175]業，是名有。 ^lun-005-308

^（11）^從有還受後世五眾，是名生。 ^lun-005-309

^（12）^從生五眾熟壞，是名老死。 ^lun-005-310

老死生憂、悲、哭、泣，種種愁惱，（100c）眾苦和合集。 ^lun-005-311

若一心觀諸法實相清淨，則無明盡，無明盡故行盡，乃至眾苦和合集皆盡。[^176] ^lun-005-312

是十二因緣相，如是能方便不著邪見，為人演說，是名為巧。 ^lun-005-313

復次，是十二因緣觀中，斷法愛，心不著，知實相，是名為巧。如彼[^177]《般若波羅蜜．不可盡品》中，佛告須菩提：「^癡如虛空不可盡，行如虛空不可盡，乃至眾苦和合集如虛空不可盡。菩薩當作是知！作是知者，為捨癡際，應無所入。作是觀十二因緣起者，`158`則為坐道場，得薩婆若。」[^178] ^lun-005-314

 ^lun-005-315

「^阿僧祇」義，〈菩薩義品〉[^179]中已說。 ^lun-005-316

「^劫」義，佛譬喻說：「四千[^180]里石山，有長壽人百歲過，持細軟[^181]衣一來拂拭，令是大石山盡，劫故未盡。[^182]四千里大城，滿中芥子，不概[^183]令平；有長壽人百歲過，一來取一芥子去[^184]，芥子盡，劫故不盡。」[^185] ^lun-005-317

菩薩如是無數劫，發大正願度脫眾生。「^願」名大心要誓，必度一切眾生，斷諸結使，成阿耨多羅三藐三菩提，是名為願[^186]。 ^lun-005-318

 ^lun-005-319

瞋恚本拔故，嫉妬除故，常修大慈、大悲、大喜故[^187]，四種邪語[^188]斷故，得「^顏色和悅」。 ^lun-005-320

如偈說：「^若見乞道人，能以四種待：^（1）^初見好眼視，^（2）^迎逆敬問訊， ^lun-005-321

^（3）^床座好供養，^（4）^充滿施所欲；（101a）布施心如是，佛道如在掌。 ^lun-005-322

若能除四種，口過妄語毒，兩舌、惡、綺語，得大美果報。 ^lun-005-323

`159`善軟人求道，欲度諸眾生，除四邪口業[^189]，譬如馬有轡！[^190]」 ^lun-005-324

 ^lun-005-325

大德故，堅實功德智慧故，得最上辯陀羅尼故，於大眾中得無所畏。 ^lun-005-326

如偈說：「^內心智德薄，外善以美言；譬如竹無內，但示有其外。 ^lun-005-327

內心智德厚，外善以法言；譬如妙金剛，中外力具足。」 ^lun-005-328

復次，無畏法成就故，端正、貴族、大力，持戒、禪定、智慧、語議等皆成就，是故無所畏。以是故，於大眾中無所畏。 ^lun-005-329

如偈說：「^少德無智慧，不應處高座，如豺見師子，竄伏[^191]不敢出。 ^lun-005-330

大智無所畏，應處師子座，譬如師子吼，眾獸皆怖畏！」 ^lun-005-331

無量無邊智慧福德力集，故無所畏。 ^lun-005-332

如偈說：「^若人滅眾惡，乃至無小罪，如是大德人，無願而不滿。 ^lun-005-333

是人大智慧，世界中無惱，是故如此人，生死涅槃一。」 ^lun-005-334

復次，獨得菩薩無所畏故，如《毘那婆那王經》中說[^192]。菩薩獨得四無所畏，如先說。[^193] ^lun-005-335

`160` ^lun-005-336

不放逸等諸善根，自身好修。是諸菩薩，非一世、二、三、四世，（101b）乃至無量阿僧祇劫集功德智慧。如偈說： ^lun-005-337

「^為眾生故發大心，若有不敬生慢者，其罪甚大不可說，何況而復加惡心[^195]！」 ^lun-005-338

復次，是菩薩無數無量劫中修身、修戒、修心、修慧，生滅、縛解、逆順[^196]中，自了了知諸法實相。有三種解：聞解、義解、得解。 ^lun-005-339

種種說法門中無所罣礙，皆得說法方便、智慧波羅蜜。是諸菩薩所說，如聖人說，皆應信受。如偈說： ^lun-005-340

「^有慧無多聞，是不知實相；譬如大闇中，有目無所見。 ^lun-005-341

多聞無智慧，亦不知實義[^197]；譬如大明中，有燈而無目。 ^lun-005-342

多聞利智慧，是所說應受。無慧[^198]亦無明[^199]，是名人身牛。」 ^lun-005-343

問曰：應言「無數億劫巧說法」，復何以言「出」[^200]？ ^lun-005-344

答曰：於無智人中及弟子中說法易，若多聞利智善論議人中說法難。 ^lun-005-345

若小智法師，是中退縮；若大學多聞問難中大膽[^201]欣豫[^202]，一切眾中有大威德。如《天會經》[^203]中偈說： ^lun-005-346

「^面目齒光明，普照於大會；映奪諸天光，種種皆不現。」 ^lun-005-347

以是故，名為無數億劫巧說法中能得出。 ^lun-005-348

---

[^1]: 《大通方廣懺悔滅罪莊嚴成佛經》卷3（大正85，1351b12-19）。

[^2]: 《大智度論》卷41：「^無等名為佛，所以者何？一切眾生、一切法無與等者，是菩提心與佛相似。所以者何？因似果故，是名無等等心，是心無事不行，不求恩惠深固決定。」（大正25，362c29-363a3）

[^3]: 比：3.類，輩。《漢書•敘傳上》："班侍中本大將軍所舉，宜寵異之，益求其比，以輔聖德。"顏師古注："比，類也。"（《漢語大詞典》（五），p.258）

[^4]: 智＝知【宋】【元】【明】【宮】。（大正25，94d，n.13）

[^5]: 參見《大方等大集經》卷29〈12 無盡意菩品〉：

^舍利弗言：「善男子！齊幾名眾生界。」無盡意言：「所有地界、水火風界其量無邊，而猶不多於眾生界。」舍利弗言：「唯！善男子！頗可得說譬喻比不？」無盡意言：「可說，但不得以小事為喻。舍利弗！東方去此盡一恒沙佛之世界，南、西、北方，四維，上、下，皆一恒沙佛世界，作一大海其水滿溢，使一恒河沙等諸眾生聚集，共以一毛破為百分，以一分毛渧取一渧，如是一恒河沙共取一渧，二恒河沙共取二渧，如是展轉乃至盡此滿大海水盡，是眾生界猶不可盡。」（大正13，199c1-11）

但《大智度論》此處是「佛對無盡意菩薩說」，而《大方等大集經》則是「無盡意菩薩對舍利弗說」。

[^6]: 參見Lamotte（1944, p.311,
n.1）：《不可思議經》即是《入法界品》，即《華嚴經》之一部分。《大智度論》此處所引甚長之經文，其全文可見諸：（1）梵本Gaṇḍavyūha,
D.T. SUZUKI（鈴木大拙）──H.
IDZUMI（泉芳璟）校訂本，京都，1934-1936，pp.105-110。（2）《大方廣佛華嚴經》（六十華嚴）卷47（大正9，698c25-699b23）。（3）《大方廣佛華嚴經》（八十華嚴）卷64（大正10，344b3-345a12）。（4）《大方廣佛華嚴經》（四十華嚴）卷8（大正10，695c6-697a24）。《大智度論》此處所引述之《不可思議經》經文，與前揭四種版本並未完全相同。此處所載甚長之數量名目，在三種漢譯本已經有所刪略，而在梵文本也不盡一致。所以《大智度論》應該是使用一部現今不傳之特殊版本。

[^7]: 參見Lamotte（1944, p.311,
n.2）：在梵文Gaṇḍavyūha原本，此位優婆夷名叫Āśā（「期望」之意），而在所有的漢譯本，其音寫方式均非常怪異──《大智度論》（大正25，94b14）作「漚舍那」，《六十華嚴》（大正9，697c7）及《八十華藏》（大正10，342c21-22）作「休捨」，《四十華嚴》（大正10，693b21）作「伊舍那」。

[^8]: 須達那（Sudhana），即是善財。

[^9]: 由＝遊【聖】。（大正25，94d，n.17）

[^10]: 耶＝那【石】。（大正25，94d，n.18）

[^11]: 𨢘：同「醯」。（《漢語大字典》（六），p.3593）

[^12]: 菩＝薩【元】【明】。（大正25，94d，n.22）

[^13]: 他＝陀【宋】【元】【明】【宮】。（大正25，94d，n.23）

[^14]: 烏＝象【宮】。（大正25，94d，n.28）

[^15]: 《大正藏》原作「𨢘」（大正25，94c6），今依《高麗藏》作「非」（第14冊，420c9）。

[^16]: 尼＝尸【明】【宮】。（大正25，94d，n.31）

[^17]: 陀＝他【宋】【元】【明】【宮】＊。（大正25，94d，n.42）

[^18]: 曰＝越【明】。（大正25，94d，n.44）

[^19]: 心＋（非為二三千大千國土微塵等眾生故發心）【聖】。（大正25，95d，n.2）

[^20]: 為－【宋】【元】【明】【宮】。（大正25，95d，n.5）

[^21]: 菩薩十大願相。（印順法師，《大智度論筆記》〔C014〕p.208）

參見《大方廣佛華嚴經》卷64：「^欲教化調伏一切眾生悉無餘故發菩提心，欲承事供養一切諸佛悉無餘故發菩提心，欲嚴淨一切諸佛國土悉無餘故發菩提心，欲護持一切諸佛正教悉無餘故發菩提心，欲成滿一切如來誓願悉無餘故發菩提心，欲往一切諸佛國土悉無餘故發菩提心，欲入一切諸佛眾會悉無餘故發菩提心，欲知一切世界中諸劫次第悉無餘故發菩提心，欲知一切眾生心海悉無餘故發菩提心，欲知一切眾生根海悉無餘故發菩提心，欲知一切眾生業海悉無餘故發菩提心，欲知一切眾生行海悉無餘故發菩提心，欲滅一切眾生諸煩惱海悉無餘故發菩提心，欲拔一切眾生煩惱習海悉無餘故發菩提心。善男子！取要言之，菩薩以如是等百萬阿僧祇方便行故發菩提心。」（大正10，344c12-27）

[^22]: 參見《摩訶般若波羅蜜多經》卷4〈13
金剛品〉（大正8，243b9-244a17）；《放光般若經》卷3〈15
摩訶薩品〉（大正8，19c1-20a14）；《光讚經》卷5〈11
摩訶薩品〉（大正8，180b21-181b11）。

[^23]: （1）舍利弗說摩訶薩義，參見《摩訶般若波羅蜜經》卷4〈14
樂說品〉（大正8，244a20-b7）；《大智度論》卷45〈14
釋斷見品〉（大正25，384b11-c28）。

（2）須菩提說摩訶薩義，參見《摩訶般若波羅蜜經》卷4〈14
樂說品〉（大正8，244b7-c16）；《大智度論》卷45〈14
釋斷見品〉（大正25，384c29-385c3）。

（3）富樓那說摩訶薩義，參見《摩訶般若波羅蜜經》卷4〈15
辨才品〉、〈16
乘乘品〉（大正8，244c17-247c5）；《大智度論》卷45〈15
大莊嚴品〉（大正25，385c4-389a26）；《大智度論》卷45〈16
乘乘品〉（大正25，389b1-390a23）。

[^24]: 三事次第：1、得陀羅尼，2、得諸三昧，行空、無相、無作，3、已得等忍。

[^25]: 陀羅尼門，釋名：能持善不失，能遮惡不生。（印順法師，《大智度論筆記》〔A048〕p.83）

[^26]: 印順法師，《大樹緊那羅王所問經偈頌講記》，《華雨集》（一），pp.106-107：

^陀羅尼，即「總持」之義，共有四種：一、法陀羅尼，即文字陀羅尼。聽法之後，便不會忘記，隨聞能記......。第二是義陀羅尼，即能夠了解通達義理，並且予以相互貫通......。第三是咒陀羅尼......。第四是勝義陀羅尼，這是與證悟真理有關的。證悟勝義諦，於一切法得通達，才是最上的陀羅尼。

[^27]: 九智：法智、類智（比智）、世俗智、他心智、苦智、集智、滅智、道智、無生智；如再加上「盡智」則為「十智」。「十智」之意涵，參見《大智度論》卷23（大正25，232c18-234a14）。

[^28]: （丹注云除盡智）六字夾註＝（除盡智）三字夾註【宋】【元】【明】【宮】＝（除盡智）三字本文【聖】＝（丹注云除盡智也）七字夾註【石】。（大正25，95d，n.41）

[^29]: （丹注云一意識）六字夾註＝（一意識）三字夾註【宋】【元】【明】〔丹注云一意識〕－【宮】＝（一意識也）四字夾註【石】＝（意識）二字本文【聖】。（大正25，95d，n.42）

[^30]: 陀羅尼功能：持所聞法不失，持令不墮二地，持令不為魔動。（印順法師，《大智度論筆記》〔A048〕p.83）

[^31]: 陀羅尼體：念力能持。（印順法師，《大智度論筆記》〔A048〕p.83）

[^32]: 間日瘧病：即隔日瘧，每隔一天發作一次。參見智者大師《禪門章》卷1：「^問：事鄣除是伏，性鄣除是斷者，有頂禪那得還生欲耶？答：譬如瘧病，雖間日不發，後日即發。間日譬伏事善，得善譬斷性，雖復得差，非是永斷，明平復瘧。世智斷性鄣，非無漏斷，雖生有頂，還墮三途，如平明復瘧也。故《大經》云：世醫所療治，雖差已復生，即此義也。」（《卍新續藏》55，660a10-15）

[^33]: 陀羅尼數類：廣說無量，略說五百，如聞持陀羅尼、分別知、入音聲、寂滅、無邊旋、隨地觀、威德、華嚴、淨音、虛空藏、海藏、分別諸法地、明諸法義陀羅尼等。（印順法師，《大智度論筆記》〔A048〕p.83）

[^34]: （1）《大正藏》及《高麗藏》原皆作「陀隣尼」（第14冊，422b13），今依前後文作「陀羅尼」。

（2）另參見《大智度論》卷28（大正25，268a4-15），卷49（大正25，415a8-11）。

[^35]: 另參見《大智度論》卷28（大正25，268a15-23）。

[^36]: 諸＝語【宋】【元】【明】【宮】【聖】【石】。（大正25，96d，n.14）

[^37]: 殊方：1.不同的方法、方向或旨趣。2.遠方，異域。漢班固《西都賦》："踰崑崙，越巨海，殊方異類，至於三萬里。"（《漢語大詞典》（五），p.158）

[^38]: 鞾（ㄒㄩㄝ）：同「靴」。（《漢語大字典》（七），p.4345）

[^39]: 菩薩作是念－【宋】【元】【明】【宮】【聖】。（大正25，96d，n.23）

[^40]: 德－【宋】【元】【明】【宮】。（大正25，96d，n.26）

[^41]: 音淨＝淨音【宋】【元】【明】【宮】。（大正25，96d，n.30）

[^42]: 參見《摩訶般若波羅蜜經》卷23：「^菩薩摩訶薩行般若波羅蜜時，能具足無相尸羅波羅蜜而入菩薩位，入菩薩位已得無生法忍，行道種智得報得五神通，住五百陀羅尼門，得四無閡智，從一佛國至一佛國供養諸佛，成就眾生淨佛國土，雖入五道中，生死業報不能染污。」（大正8，390b24-c1）

《大智度論》卷28：「^菩薩得是一切三世無礙明等諸三昧，於一一三昧中得無量阿僧祇陀羅尼，如是等和合，名為五百陀羅尼門，是為菩薩善法功德藏，如是名為陀羅尼門。」（大正25，268a29-b4）

[^43]: 另外，「聲聞法中何以無陀羅尼名，但大乘中有」，參見《大智度論》卷28（大正25，269b7-23）。

[^44]: 三三昧，三者差別：

（一）無我我所，離十相，不為後世起三毒。

（二）知畢竟空，不著諸法相，不觀諸法有無。

（三）十八空，破諸相不念，不求諸有。　　（印順法師，《大智度論筆記》〔A049〕p.84）

[^45]: 參見《長阿含經》卷8（9經）《眾集經》（大正1，50b1-2）；《增壹阿含經》卷16（大正2，630a29-b17）；《阿毘達磨大毘婆沙論》卷104（大正27，538a19-541c16）；《大智度論》卷20（大正25，206a8-208a2）。

[^46]: 五塵：色、聲、香、味、觸。

[^47]: 參見《阿毘達磨大毘婆沙論》卷33（大正27，172a10-27）。

[^48]: 實相：所謂畢竟空。（印順法師，《大智度論筆記》〔C003〕p.184）

[^49]: 恐怖：見有見無。（印順法師，《大智度論筆記》〔C012〕p.204）

參見《法句經》卷2〈36 泥洹品〉（大正4，573b14-574a6）。

[^50]: 參見《中論》卷3〈18
觀法品〉：「^諸法實相者，心行言語斷，無生亦無滅，寂滅如涅槃。」（大正30，24a3-4），另參見《大智度論》卷15（大正25，170b13-23）。

[^51]: 有關十八空，參見《大智度論》卷31（大正25，285b1-296b3）。

[^52]: 〔丹注云五道生有本有死有中有業〕十四字－【宮】【聖】〔丹注云〕－【宋】【元】【明】【石】。（大正25，96d，n.43）

[^53]: 三三昧之殊勝：能得涅槃門，令心平等不動，唯此是實三昧。（印順法師，《大智度論筆記》〔A049〕p.84）

[^54]: 三三昧與餘定之比較：餘或愛多、慢多、見多，此實。（印順法師，《大智度論筆記》〔A049〕p.84）

[^55]: 空＝定【宋】【元】【明】【宮】【聖】。（大正25，96d，n.44）

[^56]: （印順法師，《大智度論筆記》〔A023〕p.43）

[^57]: 非禪－【宮】【聖】。（大正25，97d，n.2）

[^58]: 四空定－【宋】【元】【明】【宮】。（大正25，97d，n.3）

四空定：即四無色定──1、空無邊處定，2、識無邊處定，3、無所有處定，4、非想非非想處定。

[^59]: 四辯：即四無礙解，或四無礙智──1、義無礙智，2、法無礙智，3、辭無礙智，4、樂說無礙智（辯無礙解）。參見《大智度論》卷25（大正25，246a22-247b2）。

[^60]: 《大智度論》卷21：「^八背捨者，內有色外亦觀色是初背捨，內無色外觀色是第二背捨，淨背捨身作證第三背捨，四無色定及滅受想定是五，合為八背捨。背是淨潔五欲，離是著心，故名背捨。」（大正25，215a7-11）詳見《大智度論》卷21（大正25，215a11-216a3）。

[^61]: 八勝處：1、內有色想觀外色少勝處，2、內有色想觀外色多勝處，3、內無色想觀外色少勝處，4、內無色想觀外色多勝處，5、青勝處，6、黃勝處，7、赤勝處，8、白勝處。

詳見《大智度論》卷21（大正25，216a3-c22）。

[^62]: 九次第定：次第出入四禪、四無色乃至滅受想定（滅盡定）。

《大智度論》卷21：「^九次第定者，從初禪心起，次第入第二禪，不令餘心得入若善若垢，如是乃至滅受想定。」（大正25，216c22-24）

[^63]: 十一切處：即十遍處，觀地、水、火、風、青、黃、赤、白、空、識之十法，使其一一周遍於一切處也。

[^64]: 三昧之數類：或言二十三，或言六十五，或言五百。大乘廣則無量，略則百八。（印順法師，《大智度論筆記》〔A049〕p.85）

[^65]: 《大智度論》卷17：「^禪定相略說有二十三種：八味、八淨、七無漏。」（大正25，187a26-27）

《阿毘達磨大毘婆沙論》卷169：「^如前所說等至略有二十三種：謂靜慮有十二，即四味相應、四淨、四無漏；無色有十一，即四味相應、四淨、三無漏。」（大正27，852c3-5）

《阿毘達磨俱舍論》卷28〈8
分別定品〉：「^頌曰：此本等至八，前七各有三，謂味、淨、無漏；後，味、淨二種。味謂愛相應，淨謂世間善，此即所味著，無漏謂出世。論曰：此上所辨靜慮、無色，根本等至總有八種；於中前七各具有三，有頂等至唯有二種，此地昧劣無無漏故。」（大正29，146b17-24）

[^66]: 《阿毘達磨大毘婆沙論》卷169：「^此二十三若廣建立成六十五等至：謂前二十三加四無量、四無礙解、八解脫、八勝處、十遍處、六通、無諍、願智所依。」（大正27，852c5-7）

《十住毘婆沙論》卷12（大正26，85b10-16）。

[^67]: 嚬呻＝頻申【宋】【元】【宮】【聖】。（大正25，97d，n.8）

有關「嚬呻」（頻申），高明道對「頻申欠呿」一般的情形進行初步的考察，主要分析其非譬喻性用法，「頻申」有「打呵欠」、「伸懶腰」、「皺眉頭」等意，或是一個巨大數目的專名。較深入的研究──「頻申」和同義聯緜詞「奮迅」的關係，尤其是跟「師子」連繫時所表達的觀念等等──願容他日有暇再談。參見高明道，〈「頻申欠呿」略考〉，《中華佛學學報》第6期，中華佛學研究所，1993年7月，pp.129-185。

[^68]: 莊嚴＝疾【宋】【元】【明】【宮】。（大正25，97d，n.10）

[^69]: 參見《摩訶般若波羅蜜經》卷5〈18
問乘品〉（大正8，251a8-253b16）；《放光般若經》卷4〈19
摩訶衍品〉（大正8，23b14-24c24）；《光讚經》卷6〈16
三昧品〉（大正8，190a18-193a10）。

[^70]: 觀空名得三昧。得實相三昧：行三三昧。（印順法師，《大智度論筆記》〔A049〕p.85）

[^71]: 《大通方廣懺悔滅罪莊嚴成佛經》卷3（大正85，1351b20-c6）。

[^72]: 二忍 ┬ 等　忍 ── 眾生中等忍 ┬--- 因

└ 柔順忍 ── 深法中法忍 ┘

無生忍 ------------ 大忍 --------- 果
（印順法師，《大智度論筆記》〔A003〕p.6）

[^73]: 生等＝等心等念眾生，眾生空相一等無異。

生忍＝心等無礙直入不退。　　（印順法師，《大智度論筆記》〔C012〕p.204）

[^74]: 相－【宋】【元】【明】【宮】。（大正25，97d，n.26）

[^75]: 答難：等觀眾生不墮顛倒難。（印順法師，《大智度論筆記》〔C010〕p.201）

參見《中論》卷1〈1
觀因緣品〉：「^不生亦不滅，不常亦不斷，不一亦不異，不來亦不出。

能說是因緣，善滅諸戲論，我稽首禮佛，諸說中第一。」（大正30，1b14-17）

[^76]: 生忍＝心等無礙直入不退。（印順法師，《大智度論筆記》〔C012〕p.204）

生等忍：於眾生心等無礙，直入不退。（印順法師，《大智度論筆記》〔A050〕p.86）

[^77]: 法等＝諸法入不二門、入實相門。（印順法師，《大智度論筆記》〔C012〕p.204）

法忍＝入法實相，心忍直入，無諍無礙。（印順法師，《大智度論筆記》〔C012〕p.204）

法等忍：入不二門，心忍直入，無諍無礙。（印順法師，《大智度論筆記》〔A050〕p.86）

[^78]: 參見《維摩詰所說經》卷2〈9
入不二法門品〉（大正14，550b26-551c27）。

[^79]: 深法忍：實相法中深入不轉無礙。（印順法師，《大智度論筆記》〔A050〕p.86）

[^80]: 印順法師，《大智度論》（標點本）（一），p.194校勘：「此二行偈舊刻分開為四句。」

[^81]: 無生忍：得解脫，捨相待，滅戲論，斷言語，心通無礙，不動不退。

無生是佛道初門。（印順法師，《大智度論筆記》〔A050〕p.86）

[^82]: （丹注云於邪見得離故言解脫也）十三字夾註＝（於邪見得離故言解脫）九字夾註【宋】【元】【明】【石】＝（於邪見得離故言解脫）九字本文【聖】〔丹注云於邪見得離故言解脫也〕十三字－【宮】。（大正25，97d，n.31）

[^83]: （空非...是）十五字＝（非空非不空非空不取故言非如是）十四字【聖】。（大正25，97d，n.32）

[^84]: 〔丹注云於空不取故言非也〕十一字－【宮】〔丹注云〕－【宋】【元】【明】【石】。（大正25，97d，n.33）

[^85]: 無生法忍：助佛道初門。（印順法師，《大智度論筆記》〔C010〕p.200）

[^86]: 參見《大智度論》卷5（大正25，95c1-96b29）。

[^87]: 《摩訶般若波羅蜜經》卷1〈1 序品〉（大正8，217a15）。

無礙陀羅尼：陀羅尼中最大，大力菩薩獨有，說法教化之本。（印順法師，《大智度論筆記》〔A048〕p.83）

[^88]: 大－【宋】【元】【明】【宮】。（大正25，97d，n.35）

[^89]: （丹注云得佛得道時所得也）十一字＝（得佛道時所得）六字【聖】＝（得佛得道時所得也）【石】〔丹注云得佛得道時所得也〕十一字－【宮】。（大正25，97d，n.36）

[^90]: 共凡夫陀羅尼：聞持、分別眾生、歸命不捨救護陀羅尼。（印順法師，《大智度論筆記》〔A048〕p.83）〔「不捨救護」，《大正藏》作「救護不捨」〕

[^91]: 參見Lamotte（1944, p.329,
n.1）：有關菩薩住五神通或六神通，以及五神通內容進一步的討論，參見《阿毘達磨大毘婆沙論》卷141（大正27，727b22-728b28）；《阿毘達磨俱舍論》卷27〈7
分別智品〉（大正29，142c16-145a11）；《大乘阿毘達磨集論》卷7（大正31，691b6-19）；《大乘阿毘達磨雜集論》卷14（大正31，759c17-760a12）；《成實論》卷16〈197
六通智品〉（大正32，369b10-370c21）。

[^92]: ┌ 身能飛行，如鳥無礙

┌ 能　到 ┤ 移遠令近，不往而到

│ │ 此沒彼出

如意通 ┤ └ 一念能至

│ 轉　變 --- 大小一多轉變，自在無有久近

└ 聖如意 --- 淨觀不淨，不淨觀淨（唯佛）

（印順法師，《大智度論筆記》〔A003〕p.5）

如意通：（一）「能到」有四：飛行無礙、移遠令近、此沒彼出、一念能至。（四種神通：大正25，283c）

（二）「轉變」：大小一多自在轉變。

（三）「聖如意」：觀染令淨、觀淨令染，唯佛有之。

（印順法師，《大智度論筆記》〔A051〕p.86）

[^93]: 參見Lamotte（1944, p.329,
n.3）：有關「能到」，另參見《阿毘達磨俱舍論》卷27〈7
分別智品〉（大正29，143c22-144a3）。

[^94]: 三乘聖果不同：佛有聖如意通；餘無。（印順法師，《大智度論筆記》〔C008〕p.196）

[^95]: 從四如意足生，次第生，非一時（緣色故）。（印順法師，《大智度論筆記》〔A051〕p.86）

[^96]: 覆＝麁【宋】【元】【明】【宮】。（大正25，98d，n.5）

[^97]: 有關天眼通，參見《阿毘達磨大毘婆沙論》卷149-150（大正27，763b29-767b5）；《阿毘達磨俱舍論》卷27〈7
分別智品〉（大正29，144c5-23）。

[^98]: 見＝是【宋】【元】【明】【宮】【聖】【石】。（大正25，98d，n.6）

《摩訶般若波羅蜜經》卷23〈76
一念品〉：「^菩薩住二種天眼：修得、報得。」（大正8，387c26）

[^99]: 二種菩薩：得法身、未得法身。

法身但修得，天眼二得：或報或修。（印順法師，《大智度論筆記》〔C012〕p.205）

[^100]: 參見《大智度論》卷7（大正25，112b16-c2）。

有關「五眼」，參見《大智度論》卷33（大正25，305c17-306a8），卷39-40（大正25，347a7-351b2）。

[^101]: 參見Lamotte（1944, p.331,
n.2）：此三種天在《大智度論》卷7（大正25，112b28-c2）亦有提及，但在《大智度論》卷22（大正25，227c22-228a12）則說有四種天（名天、生天、淨天、淨生天）。

[^102]: 三乘聖果不同：天眼小羅漢一二，大羅漢辟支二三。（印順法師，《大智度論筆記》〔C008〕p.196）

《阿毘達磨俱舍論》卷27〈7
分別智品〉：「^即此五通，於世界境作用廣陜〔陜＝狹【宮】〕^諸聖不同。謂大聲聞、麟喻、大覺不極作意，如次能於一、二、三千諸世界境，起行化等自在作用；若極作意，如次能於二千、三千、無數世界。」（大正29，143a25-28）

《阿毘達磨大毘婆沙論》卷150：「^問：聲聞、獨覺及佛天眼能見幾世界色？答：聲聞天眼不作加行見小千界，若作加行見中千界；獨覺天眼不作加行見中千界，若作加行見大千界；世尊天眼不作加行見大千界，若作加行能見無量無邊世界。如天眼通，天耳通等亦爾。」（大正27，767a28-b4）

[^103]: 識宿命通：所識境相，大小差別。（印順法師，《大智度論筆記》〔A051〕p.86）

[^104]: 參見Lamotte（1944, p.332, n.2）：《阿毘達磨俱舍論》卷27〈7
分別智品〉：「^諸有欲修宿住通者，先自審察次前滅心，漸復逆觀此生分位前前差別至結生心，乃至能憶知中有前一念，名自宿住加行已成，為憶念他加行亦爾。」（大正29，143a11-14）

[^105]: 三乘聖果不同：宿命，二乘極知八萬，菩薩佛無量。（印順法師，《大智度論筆記》〔C008〕p.196）

[^106]: 知他心通：所知境，能得因。他心智之前相。（印順法師，《大智度論筆記》〔A051〕p.86）

[^107]: 另參見《大智度論》卷28〈1 序品〉（大正25，265b17-266b11）。

[^108]: 《阿毘達磨俱舍論》卷27〈7
分別智品〉：「^諸有欲修他心通者，先審觀己身心二相，前後變異，展轉相隨；後復審觀他身心相，由此加行漸次得成。成已，不觀自心、諸色，於他心等能如實知。」（大正29，143a7-11）

[^109]: 綺語之報：雖實而人不信。（印順法師，《大智度論筆記》〔A052〕p.89）

[^110]: 四向：1.向著四面，四出。2.四周，四方。（《漢語大詞典》（三），p.577）

[^111]: 參見Lamotte（1944, p.334,
n.1）：佛典中有所謂之八種世間法：一者利、二者衰、三者毀、四者譽、五者稱、六者譏、七者苦、八者樂。人類對它們的追求，甚於一切，但也使追求之人趨向於滅亡；得利養與名聞即是屬於其中之二種。參見《增壹阿含經》卷40（大正2，764b14-18）。

[^112]: 《大莊嚴論經》卷7：

「^利養亂定心，為害劇於怨。如以毛繩戮，皮斷肉骨壞，

髓斷爾乃止。利養過毛繩，絕於持戒皮，能破禪定肉；

折於智慧骨，滅妙善心髓。譬如嬰孩者，捉火欲食之；

如魚吞鉤餌，如鳥網所覆，諸獸墜穽陷，皆由貪味故。

比丘貪利養，與彼亦無異，其味極尠少，為患甚深重。」（大正4，293a5-15）

[^113]: 貪利養如毛繩縛。（印順法師，《大智度論筆記》〔H001〕p.386）

[^114]: 七寶，《增壹阿含經》卷26：「^所謂七寶者，金、銀、水精、琉璃、馬瑙、赤珠、車磲。」（大正2，695b14-15）《佛本行集經》卷1：「^七寶莊嚴，所謂金、銀、頗梨、琉璃、赤真珠等、車磲、馬瑙而以挍飾。」（大正3，656c2-4）

[^115]: 參見《大莊嚴論經》卷7（41經）（大正4，292c12-293a21）。

[^116]: 訥口：謂不善於說話。《史記‧李將軍列傳》："廣訥口少言，與人居則畫地為軍陳，射闊狹以飲。"（《漢語大詞典》（十一），p.67）

[^117]: （1）

（印順法師，《大智度論筆記》〔A023〕p.43）

（2）參見Lamotte（1944, p.336,
n.1）：此處前四首詩頌似乎改編自《增壹阿含經》卷40（大正2，635a2-b2）之長行。在說明四種雲雨：說而不作之人譬如雲雷而不雨，作而不說之人譬如有雨而無雲雷，不說不作之人譬如無雨且無雲，說而又作之人譬如雲雷又有雨。

[^118]: 參見《長阿含經》卷10〈9
大緣方便經〉（大正1，60a25-62b29）；《中阿含經》卷24（97經）《大因經》（大正1，578b3-582b8）；《增壹阿含經》卷46（大正2，797c22-28）。

[^119]: 小＝少【宋】【元】【明】【宮】。（大正25，99d，n.9）

[^120]: 參見《長阿含經》卷14（21經）《梵動經》（大正1，88b12-94a14）；《梵網六十二見經》（大正1，266a）。

[^121]: 參見《小品般若波羅蜜經》卷7（大正8，566a11-19）；《摩訶般若波羅蜜經》卷17（大正8，344a3-22）；《大般若波羅蜜多經》卷450（大正7，269a5-c2）；《大般若波羅蜜多經》卷515（大正7，635a12-c3）；《佛說佛母出生三法藏般若波羅蜜多經》卷17（大正8，644a24-b8）。

[^122]: 想＝相【聖】＊。（大正25，99d，n.11）

[^123]: 慧眼：見諸法實相。（印順法師，《大智度論筆記》〔A053〕p.89）

[^124]: 心如水精 ┬ 隨物著中而受 --- 凡心想智力，見諸法異

└──────── 諸法實相非空不空、非有不有

（印順法師，《大智度論筆記》〔A003〕p.5）

┌ 如熱氣盛，非黃見黃

┌─ 想 智 力 ┴ 諸法轉觀，是名淺法

心 ┴--- 除想智力 ┬ 如眼淨無熱氣，如實見黃是黃

└ 慧眼清淨，見法實相 （印順法師，《大智度論筆記》〔A003〕p.5）

心想智力，諸法轉觀。除想智力，慧眼見實相。（印順法師，《大智度論筆記》〔C013〕p.206）

眼熱、眼淨喻。（印順法師，《大智度論筆記》〔C013〕p.206）

心如水精隨色而變。（印順法師，《大智度論筆記》〔C013〕p.206）

[^125]: 實相：非空非不空，不有非不有。（印順法師，《大智度論筆記》〔C003〕p.185）

[^126]: 如來四無所畏：一、一切智無畏，二、漏盡無畏，三、說障道無畏，四、盡苦道無畏。參見《佛說大乘菩薩藏正法經》卷13〈4
如來不思議品〉（大正11，809c16-811c6）；《大智度論》卷25（大正25，241b24-246a22）。

[^127]: 菩薩說法四無所畏：1、於法不忘失，2、隨機應量失〔案：疑為「隨機應量說」之筆誤〕，3、非他所能難，4、巧答斷他疑。（印順法師，《大智度論筆記》〔A023〕p.44）

參見《自在王菩薩經》卷2（大正13，932c27-933a7）；《佛說除蓋障菩薩所問經》卷7（大正14，722b11-19）；《大智度論》卷25（大正25，246a13-246a22）；《大乘義章》卷11（大正44，694a16-b5）。

[^128]: 有關四魔，參見《大智度論》卷56（大正25，458c3-15），卷63（大正25，503c25-504a2），卷68〈46
魔事品〉（大正25，533c21-534a19）；《瑜伽師地論》卷29（大正30，447c15-448b4）。

[^129]: 參見《摩訶般若波羅蜜經》卷13〈46
魔事品〉（大正8，318b13-320b9）；《摩訶般若波羅蜜經》卷14〈17
兩過品〉（大正8，320b12-323a21）；《放光般若經》卷10〈47
覺魔品〉（大正8，72c25-74b6）；《放光般若經》卷11〈48
不和合品〉（大正8，74b10-76a10）。

[^130]: 〔法〕－【宋】【元】【明】【宮】【石】。（大正25，99d，n.25）

[^131]: 十種魔軍。（印順法師，《大智度論筆記》〔C013〕p.206）

[^132]: 坏（ㄆㄧ）：沒有燒過的磚瓦陶器。《說文‧土部》：「坏，瓦未燒。」（《漢語大字典》（一），p.421）

[^133]: 憂＝愛【元】【明】。（大正25，99d，n.35）

[^134]: 部黨：朋黨，徒黨。（《漢語大詞典》（十），p.654）

[^135]: （1）參見Lamotte（1944, p.341,
n.2）：此等頌文可見諸Suttanipāta（《經集》）v.436-
v.439、v.443-v.445、v.449頌以及Lalitavistara（梵本《方廣大莊嚴經》，ed.
S. LEFMANN, Halle a. S., 1902.）, pp.262-263，但略有差異。

（2）印順法師，《永光集》，p.73：

^《大智度論》卷五（大正25，99b-c）提到《雜藏經》，所引偈頌，內容與南傳《小部》《經集》（Suttanipāta）三「大品」（Mahāvagga）的《精勤經》相當。（《日譯南傳大藏經》第24冊，pp.157-160）

[^136]: 《華嚴經》中亦提及菩薩摩訶薩有十種魔業及十種捨離魔業，參見《大方廣佛華嚴經》卷42（大正9，663a13-b18）。

[^137]: 《雜阿含經》卷6（120經）（大正2，39b25-c14），《雜阿含經》卷6（124、125經）（大正2，40b19-c28）。

[^138]: 動是魔縛，不動法印。（印順法師，《大智度論筆記》〔C013〕p.206）

[^139]: 永明延壽《宗鏡錄》卷25：「若遇順境而起軟賊，即是華箭射體；若遇逆緣而起強賊，即是毒箭入心。」（大正48，556a6-8）

[^140]: （丹本注云五欲箭也）八字夾註＝（五情箭）三字本文【聖】＝（五欲箭）三字夾註【石】〔丹本注云五欲箭也〕八字－【宋】【元】【明】【宮】。（大正25，99d，n.45）；另參見慧琳撰，《一切經音義》卷10^「慾箭」條：「慾心與境相應，如箭之中也。」（大正54，369b10）因為五欲之法能害人，所以稱之為「箭」。

智者大師《摩訶止觀》卷8：「^次明魔羅者，為破二善、增二惡故，喜從五根作強軟來破。《大論》云：魔名花箭，亦名五箭，各射五根共壞於意。五根各一剎那，剎那若轉，即屬意根。意根若壞，五根豈存！眼見可愛色名花箭，是軟賊；見可畏色名毒箭，是強賊；見平平色，不強不軟賊，餘四根亦如是。」（大正46，115b17-23）

[^141]: 參見釋厚觀、郭忠生合編，〈《大智度論》之本文相互索引〉，《正觀》（6），p.299，注解第170：《大智度論》引稱為〈魔品〉、〈覺魔品〉的地方，不在少數，如：《大智度論》卷1：「欲說魔幻、魔偽、魔事故。」（大正25，59b7）《大智度論》卷5：「^般若波羅蜜〈覺魔品〉中，佛自說魔事、魔業。」（大正25，99b17-18）《大智度論》卷5：「^何等是魔事？如〈覺魔品〉中說。」（大正25，99c23）《大智度論》卷49：「^不捨頭陀功德者，如後〈覺魔品〉中說。」（大正25，415b6-7）《大智度論》卷56：「^如是等，魔隨前人意所趣向，因而壞之，是名得便。如〈魔品〉中廣說。」（大正25，458c14-15）《大智度論》卷77：「^惡魔是菩薩怨賊，常求菩薩便，如〈魔品〉中。以菩薩深行般若波羅蜜故，魔大作方便，壞菩薩心。」（大正25，604a27-29）《大智度論》卷83：「^菩薩旃陀羅者，如〈魔品〉中說。」（大正25，636b1）等。

除了譯名有〈魔品〉、〈覺魔品〉的歧異之外，更值得注意的是，所謂〈魔品〉，到底是指什麼？《大品般若經》的第46品固然名叫〈魔品〉，不過，從內容來看，緊接在後的〈47
兩不和合品〉，也是在談魔事；而上引「^不捨頭陀功德者，如後〈覺魔品〉中說」（大正25，415b6-7），就是指〈47
兩不和合品〉。不僅如此，卷83所謂：「^菩薩旃陀羅者，如〈魔品〉中說。」是出自《摩訶般若波羅蜜經》〈61
夢誓品〉，顯見《大智度論》所引的〈魔品〉範圍很廣。實際上，《大品般若經》說到魔擾菩薩修持的地方很多，例如：

（1）〈11
幻學品〉：《摩訶般若波羅蜜經》卷4（大正8，241a23-9）、《大智度論》卷44（大正25，378b-379a），主要在說明魔是惡知識。

（2）〈31
滅諍品〉：《摩訶般若波羅蜜經》卷8（大正8，281a10-29）、《大智度論》卷56（大正25，460b20-461a），若魔若魔民等欲破壞菩薩般若波羅蜜心，終不如願。

（3）〈35
梵志品〉（遣異品）：《摩訶般若波羅蜜經》卷9（大正8，287b11-c3）、《大智度論》卷58（大正25，470b8-19），說明惡魔欲求佛短。

（4）〈41
信毀品〉（泥犁品）：《摩訶般若波羅蜜經》卷11（大正8，305b14-c3）、《大智度論》卷63（大正25，503b10-12），愚癡之人毀呰般若波羅蜜之第一種因緣。

（5）〈55
不退品〉（阿鞞跋致品）：《摩訶般若波羅蜜經》卷16（大正8，340a23-341a25）、《大智度論》卷73（大正25，572c22-573c13）。

（6）〈56
堅固品〉（轉不轉品）：《摩訶般若波羅蜜經》卷16（大正8，341b14-c13；342a22-29；342c21-343b18）、《大智度論》卷73（大正25，574c9-575a11；575b14-20；577c4-578a27）。

（7）〈61
夢誓品〉：《摩訶般若波羅蜜經》卷18（大正8，352b11-353c9）、《大智度論》卷76（大正25，595b24-596c18）。

（8）〈62
魔愁品〉（同學品）：《摩訶般若波羅蜜經》卷19（大正8，356b1-c13）、《大智度論》卷77（大正25，603a-c）。

（9）〈88 常啼品〉（薩陀波崙品）：《摩訶般若波羅蜜經》卷26〈88
常啼品〉（大正8，426b28-418c19）、《大智度論》卷76（大正25，731b10-25；738b13-26）。

（10）〈89 法尚品〉（曇無竭品）：《摩訶般若波羅蜜經》卷27〈89
法尚品〉（大正8，422c19-423a6），《大智度論》卷99（大正25，746a4-19）。

如果從整體論旨來看，《大論》所謂的〈魔品〉，在一般情形，應該是廣義的泛指「魔事」的經文。

[^142]: 怨讎：仇敵。（《漢語大詞典》（七），p.453）

[^143]: （1）又＝有【石】。（大正25，100d，n.3）

（2）《大正藏》原作「又」，今依《高麗藏》作「有」（第14冊，427b11）。

[^144]: 三障。列名，業障最大，業力不失。業能久住，緣和合時與果報。業隨逐人，無一時捨。（印順法師，《大智度論筆記》〔C013〕p.207）

「三障」，參見《阿毘達磨大毘婆沙論》卷115（大正27，599b15-601b27），《阿毘達磨俱舍論》卷17（大正29，92b23-93a11），《阿毘達磨順正理論》卷43（大正29，586a20-587a28）。

[^145]: （合）＋時【宋】【元】【明】。

[^146]: 有關業障的討論，參見《阿毘達磨大毘婆沙論》卷116（大正27，601c7-607a9），《阿毘達磨俱舍論》卷18〈4分別業品〉（大正29，93a18-94c11）。

[^147]: 使＝業【宋】【元】【明】【宮】【聖】。（大正25，100d，n.15）

[^148]: 逐（^ㄓㄨˊ）：1.追趕，追逐。5.隨，跟隨。（《漢語大詞典》（十），p.887）

[^149]: 責＝債【宋】【元】【明】【宮】。（大正25，100d，n.20）

責（^ㄓㄞˋ）："債"的古字。《管子‧輕重乙》："君直幣之輕重，以決其數，使無券契之責。"尹知章注："責，讀曰債。"（《漢語大詞典》（十），p.90）

[^150]: 不置：2.不捨，不止。三國魏嵇康《與山巨源絕交書》："足下若嬲之不置，不過欲為官得人，以益時用耳。"（《漢語大詞典》（一），p.459）

[^151]: 參見Lamotte（1944, p.347,
n.2）：「譬如債務主，追逐人不置。」隱指正量部之一種業報理論：善惡業即生即滅，但又「寄存」於相續之「承受者」，即某種名為「不失法」之個體，如同記載債務之單據。

[^152]: 免＝勉【聖】。（大正25，100d，n.22）

[^153]: 珂＝阿【聖】。（大正25，100d，n.23）

[^154]: 參見Lamotte（1944, p.348,
n.1）：根據《佛教大辭典》，p.212a，珂梨羅刺是一種樹名。

珂梨羅：（植物）又作朅地羅，佉陀羅，軻梨羅。木名。《一切經音義》卷71：「^朅地羅（去謁反，舊言佉陀羅，木名也）。」（大正54，772c10）《一切經音義》卷15：「^佉達羅刺（梵語，毒樹刺名也，如此方皂莢類也之）。」（大正54，398a11）〔案：「類也之」，大通書局版《一切經音義》（p.294a）作「之類也」〕《一切經音義》卷22：「^佉陀羅山（爾雅曰軻梨羅，此即木名，謂此方苦棟木也，由彼山中多有此木故立其名）。」（大正54，448c3）

[^155]: 羅剎＝羅剌【宋】【明】【宮】，＝羅刺【元】，＝刺遂【聖】【石】。（大正25，100d，n.24）

《一切經音義》卷15（大正54，398a11）：「^佉達羅刺（梵語毒樹刺名也，如此方皂莢類也之）。」由《大智度論》「^三界中眾生，追之不暫離，如珂梨羅刺，是業佛所說」之前後文看來，這裡或許是在說明佛受九罪報之一的「迸木刺腳」。相關內容參見《別譯雜阿含經》卷14（287經）（大正2，473c27-474a21）；《根本說一切有部毘奈耶藥事》卷18（大正24，94b13-c5）；《大智度論》卷9（大正25，121c7-15）；《佛說興起行經》卷1〈6
木槍刺脚因緣經〉（大正4，168a13-170b4）。

[^156]: 參見《十誦律》卷36：「^非空非海中，非入山石間，非天上地中，可遮業報處。非空非海中，非入山石間，非天上地中，得免宿惡殃。」（大正23，260b5-8）

《根本說一切有部毘奈耶破僧事》卷18：「^非在虛空中，非海非山穴，無有地方所，能免於業報。」（大正24，192c16-17）

[^157]: 印順法師，《中觀論頌講記》，p.288：「^不失法如券，業如負財物。正量部的業果聯繫者，就是不失法。經中佛也曾說過：業未感果之前，縱經百千億劫，也是不失的。」

[^158]: 星流：如流星飛逝，形容迅速。《文選‧張衡〈東京賦〉》："煌火馳而星流，逐赤疫於四裔。"李善注："星流，言疾也。"（《漢語大詞典》（五），p.675）

[^159]: 趣（^ㄑㄩ）：1.趨向，歸向。《詩‧大雅‧棫樸》："濟濟辟王，左右趣之。"毛傳："趣，趨也。"（《漢語大詞典》（九），p.1142）

[^160]: 法－【宋】【元】【明】【宮】【聖】。（大正25，100d，n.32）

[^161]: 有關「十二因緣」，參見《阿毘達磨大毘婆沙論》卷23-25（大正27，116b28-131b24），《阿毘達磨俱舍論》卷9-10〈3
分別世品〉（大正29，48a20-56c23）。

[^162]: 餘七分：識、名色、六入、觸、受、生、老死。

[^163]: 初二：無明、行。

[^164]: 後二：生、老死。

[^165]: 中八：識、名色、六入、觸、受、愛、取、有。

[^166]: 煩惱業因緣：如「無明」（過去世的煩惱），是「行」（過去世的業）之因緣。

[^167]: 業苦因緣：如「行」（過去世的業因），是「識」（現在世苦）的因緣。

[^168]: 苦苦因緣：如「識」（現在世的苦）是「名色」（現在世苦）的因緣，乃至「觸」是「受」的因緣亦如是。

[^169]: 苦煩惱因緣：如「受」（現在世的苦）是「愛」（現在世的煩惱）之因緣。

[^170]: 煩惱業因緣：如「取」（現在世的惑）是「有」（現在世的業）之因緣。

[^171]: 業苦因緣：如「有」（現在世的業因），是「生」（未來世苦）的因緣。

[^172]: 苦苦因緣：如「生」（未來世的苦）是「老死」（未來世苦）的因緣。

[^173]: 十二因緣出體：1、過去惑，2、業，3、垢心，4、無色四蘊及所住處，5、六情，6、三和合，7、受，8、著，9、愛因緣求，10、業，11、後五眾起，12、熟壞。（印順法師，《大智度論筆記》〔A054〕p.91）

[^174]: 是所住＝四陰住所【聖】。（大正25，100d，n.36）

[^175]: 緣－【宋】【元】【明】【宮】【聖】。（大正25，100d，n.38）

[^176]: 還滅：觀諸法實相清淨。（印順法師，《大智度論筆記》〔A054〕p.91）

[^177]: 彼＝說【宋】【元】【明】【宮】【聖】【石】。（大正25，100d，n.41）

[^178]: 參見《摩訶般若波羅蜜經》卷20〈67
無盡品〉（大正8，364b10-c26）；《放光般若經》卷15〈68
無盡品〉（大正8，106a25-b8）；《大般若波羅蜜多經》卷458（大正7，315c3-22）。

[^179]: 參見《大智度論》卷4（大正25，86c18-87a4）。

[^180]: 千＝十【宋】＊【元】＊【明】＊。（大正25，100d，n.45）

[^181]: 軟＝濡【聖】【石】＊。（大正25，100d，n.46）

[^182]: 參見Lamotte（1944, p.352,
n.1）有關石喻，參見《雜阿含經》卷34（949經）（大正2，242c1-12）；《別譯雜阿含經》卷16（342經）（大正2，487c21-488a6）；《增壹阿含經》卷51（大正2，825c7-21）。

[^183]: 概（^ㄍㄞˋ）：3.刮平，修平，不使過量。《荀子‧宥坐》："夫水......盈不求概，似正。"楊倞注："言水盈滿則不待概而自平。"（《漢語大詞典》（四），p.1196）

[^184]: 去－【宋】【元】【明】【宮】。（大正25，100d，n.47）

[^185]: 劫：石喻、芥城喻。（印順法師，《大智度論筆記》〔H001〕p.386）

劫：石劫，城劫（此是大劫）。（印順法師，《大智度論筆記》〔C010〕p.201）

參見Lamotte（1944, p.352,
n.2）：有關芥子喻，參見《雜阿含經》卷34（948經）（大正2，242b16-29）；《別譯雜阿含經》卷16（341經）（大正2，487c6-20）；《增壹阿含經》卷51（大正2，825b16-28）。

[^186]: 願：度一切生、斷諸結使、成無上覺。（印順法師，《大智度論筆記》〔C014〕p.208）

[^187]: 喜＋（大捨）【宋】【元】【明】【宮】。（大正25，100d，n.50）

[^188]: 四種邪語：妄語、兩舌、惡口、綺語。

[^189]: 四邪口業：妄語、兩舌、惡口、綺語。

[^190]: 譬如馬有轡＝如馬四種轡【聖】＝譬馬四種轡【石】。（大正25，101d，n.1）

轡：1.駕駛牲口的繮繩。（《漢語大字典》（五）p.3561）

[^191]: 竄伏：逃匿，隱藏。（《漢語大詞典》（八），p.483）

[^192]: 毘那婆那王經：「菩薩得四無畏」。（印順法師，《大智度論筆記》〔H015〕p.405）

Lamotte教授譯注Lamotte（1944, p.354,
n.1）云：「^筆者不知出自何處。」

但印順法師，《初期大乘佛教之起源與開展》，p.27云：「^《毘那婆那王經》：菩薩四無所畏，出於鳩摩羅什所譯《自在王菩薩經》。」《初期大乘佛教之起源與開展》，p.1232又云：「^《自在王菩薩經》，二卷，姚秦鳩摩羅什譯。異譯本名《奮迅王問經》，二卷，北魏瞿曇般若流支譯。」

案：參見《自在王菩薩經》卷2（大正13，932c27-933a7）。

[^193]: 參見《大智度論》卷5〈1 序品〉（大正25，99a25-b10）。

另參見《大智度論》卷25〈1 序品〉（大正25，246a13-22）。

[^194]: 與「^無數億劫說法巧出」對應之文句，各譯本翻譯如下：

（1）《大般若波羅蜜多經》卷1：「^多俱胝劫巧說無盡。」（大正5，1c2-3）

（2）《大般若波羅蜜多經》卷401：「^巧演如流多劫無盡。」（大正7，1b23）

（3）《放光般若經》卷1：「^於無數劫堪任教化。」（大正8，1a19）

（4）《光讚經》卷11：「^憶念無量姟劫之事，若說經法曉練眾義。」（大正8，147a22-23）

[^195]: 心＝者【宋】【元】【明】【宮】【聖】【石】。（大正25，101d，n.13）

[^196]: 逆順－【宋】【元】【明】【宮】。（大正25，101d，n.14）

[^197]: 義＝相【宋】【元】【明】【宮】。（大正25，101d，n.19）

[^198]: 慧＝聞【宋】【元】【明】【宮】【聖】。（大正25，101d，n.20）

[^199]: 明＝智【宋】【元】【明】【宮】【聖】。（大正25，101d，n.21）

[^200]: 出：10.高出，超出。（《漢語大詞典》（二），p.472）

[^201]: 大膽：1.不畏怯，有勇氣。宋蘇軾《木山》詩："阿咸大膽忽持去，河伯好事不汝尤。"（《漢語大詞典》（二），p.1397）

[^202]: 欣豫＝歡喜【聖】【石】。（大正25，101d，n.22）

欣豫：歡樂。晉陶潛《雜詩》之五："憶我少壯時，無樂自欣豫。"（《漢語大詞典》（六），p.1440）

[^203]: 天＝大【聖】【石】。（大正25，101d，n.23）

參見Lamotte（1944, p.356,
n.1）：《大正藏》作《天會經》，但應按隋本及唐本，而作《大會經》，此即是《長阿含經》卷12（19經）《大會經》（大正1，79b-81b）所譯之Mahāsamājasūtra。而在《十誦律》卷24（大正23，174b）為了避免誤解，書寫為「摩訶紗摩耆劍」。此經現有多種版本傳世，除非筆者所知有誤，《大智度論》此處所引之頌文，均未見諸本經之各種版本。