 ^lun-011-1

問曰：般若波羅蜜是菩薩摩訶薩法，佛何以故告舍利弗而不告菩薩？ ^lun-011-2

答曰： ^lun-011-3

舍利弗於一切弟子中，智慧最第一，[^1]如佛偈說： ^lun-011-4

^一切眾生智，唯除佛世尊； ^lun-011-5

欲比舍利弗，智慧及多聞， ^lun-011-6

於十六分中，猶尚不及一。[^2] ^lun-011-7

復次，舍利弗智慧多聞，有大功德。年始八歲，誦十八部經，通解一切經書義理。是時，摩伽陀國有龍王兄弟：一名姞利，二名阿伽羅[^3]。降雨以時[^4]，國無荒年，人民感之，常以仲春[^5]之月，一切大集至龍住處，為設大會，作樂談義，終此一日。自古及今，斯集未替[^6]，遂以龍名以名此會。此日常法，敷四高座：一為國王，二為太子，三為大臣，四為論士。 ^lun-011-8

爾時，舍利弗以八歲之身，問眾人言：「^此四高座，為誰敷之？」眾人答言：「^為國王、太子、大臣、論士。」 ^lun-011-9

是時，舍利弗觀察時人婆羅門等，神情瞻向[^7]，無勝己者，便昇論床，結跏趺坐。眾人`285`疑怪，或謂愚小無知，或謂智量過人。雖復嘉[^8]其神異[^9]，而猶各懷自矜[^10]，恥[^11]其年小，不自與語，皆遣年少弟子傳言問之。其答酬[^12]旨趣，辭理超絕！時諸論師歎未曾有，愚智大（136b）小一切皆伏。王大歡喜，即命有司[^13]封一聚落，常以給之。王乘象輿，振鈴告告[^14]宣示一切，十六大國，六大城中無不慶悅。 ^lun-011-10

是時，告[^15]占師子，名拘律陀，姓大目揵連，舍利弗友而親之。舍利弗才明見重[^16]，目揵連豪爽最[^17]貴[^18]。此二人者，才智相比，德行互同；行則俱遊，住則同止；少長繾綣[^19]，結要[^20]終始[^21]。後俱厭世，出家學道，作梵志弟子。情[^22]求道門，久而無徵[^23]，以問於師。師名刪闍耶，而答之言：「^自我求道，彌歷年歲，不知為有道果無耶？我非其人耶？而亦不得！」 ^lun-011-11

他日其師寢疾，舍利弗在頭邊立，大目連在足邊立，喘喘[^24]然其命將終，乃愍爾[^25]而笑。二人同心，俱問笑意。師答之言：「^世俗無眼，為恩愛所侵。我見金地國王死，其大夫人自投火𧂐[^26]，求同一處，而此二人行報各異，生處殊絕。」 ^lun-011-12

是時二人筆受師語，欲以驗其虛實。後有金地商人，遠來摩伽陀國，二人以䟽[^27]驗之，果如師語，乃憮然[^28]歎曰：「^我等非其人耶？為是師隱我耶？」二人相與誓曰：「^若先得甘露，要畢[^29]同味。」 ^lun-011-13

`286`是時，佛度迦葉兄弟千人，次遊諸國，到王舍城，頓止[^30]竹園。二梵志師聞佛出世，俱入王舍城，欲知消息。爾時，有一比丘，名阿說示[^31]（五人之一），著衣持鉢，入城乞食。舍利弗見其儀服異容，諸根靜默，就而問言：「^汝誰弟子？師是何人？」 ^lun-011-14

答言：「^釋種太子厭老、病、死苦，出家學道，得阿耨多羅三藐三菩提，是我師也。」舍利弗言：「^汝師教授為我說之！」 ^lun-011-15

即答偈曰：「^我年既幼稚，學日又[^32]初淺，（136c）豈能宣至真，廣說如來義！」 ^lun-011-16

舍利弗言：「^略說其要！」 ^lun-011-17

爾時，阿說示比丘說此偈言：「^諸法因緣生，是法說因緣，是法因緣盡，大師如是說。」 ^lun-011-18

舍利弗聞此偈已，即得初道，還報目連。目連見其顏色和悅，迎謂之言：「^汝得甘露味耶？為我說之！」 ^lun-011-19

舍利弗即為其說向所聞偈。目連言：「^更為重說！」即復為說，亦得初道。 ^lun-011-20

二師與二百五十弟子，俱到佛所。佛遙見二人與弟子俱來，告諸比丘：「^汝等見此二人，在諸梵志前者不？」諸比丘言：「^已見！」 ^lun-011-21

佛言：「^是二人者，是我弟子中，智慧第一、神足第一弟子。」 ^lun-011-22

大眾俱來，以漸近佛，既到稽首，在一面立，俱白佛言：「^世尊！我等於佛法中欲出家受戒！」 ^lun-011-23

佛言：「^善來比丘！」即時鬚髮自落，法服著身，衣鉢具足，受成就戒。[^33] ^lun-011-24

過半月後，佛為長爪梵志說法時，舍利弗得阿羅漢道[^34]。所以半月後得道者，是人當作逐佛轉法輪師[^35]，應在學地，現前自入諸法，種種具知，是故半月後得阿羅漢道。 ^lun-011-25

如是等種種功德甚多，是故舍利弗雖是阿羅漢，佛以是般若波羅蜜甚深法，為舍利弗說。 ^lun-011-26

問曰：若爾者，何以初少為舍利弗說？後多為須菩提說？若以智慧第一故應為多說，復何以為須菩提說？ ^lun-011-27

答曰： ^lun-011-28

舍利弗佛弟子中智慧第一；須菩提於弟子中，得無諍三昧最第一[^36]。無諍三昧相，`287`常觀眾生不令心惱，多行憐愍。諸菩薩者，弘大誓願以度眾生，憐愍相同，是故命說。（137a） ^lun-011-29

復次，是須菩提好行空三昧，如佛在忉利天，夏安居受歲已，還下閻浮提。爾時，須菩提於石窟中住，自思惟：「^佛從忉利天來下，我當至佛所耶？不至佛所耶？」又念言：「^佛常說：若人以智慧眼觀佛法身，則為見佛中最。」 ^lun-011-30

是時，以佛從忉利天下故，閻浮提中四部眾集，諸天見人，人亦見天。座中有佛，及轉輪聖王、諸天大眾，眾會莊嚴，先未曾有！ ^lun-011-31

須菩提心念：「^今此大眾，雖復殊特，勢不久停，磨滅之法，皆歸無常。」因此無常觀之初門，悉知諸法空無有實；作是觀時，即得道證。 ^lun-011-32

爾時，一切眾人皆欲求先見佛，禮敬供養。有華色比丘尼，欲除女名之惡，便化為轉輪聖王及七寶千子，眾人見之，皆避坐[^37]起去[^38]。化王到佛所已，還復本身，為比丘尼最初禮佛。 ^lun-011-33

是時，佛告比丘尼：「^非汝初禮，須菩提最初禮我。所以者何？須菩提觀諸法空，是為見佛法身，得真供養，供養中最，非以致敬生身為供養也。」[^39] ^lun-011-34

以是故，言須菩提常行空三昧，與般若波羅蜜空相相應。以是故佛命令說般若波羅蜜。 ^lun-011-35

復次，佛以眾生信敬阿羅漢諸漏已盡，命之為說，眾得淨信故。諸菩薩漏未盡，若以為證，諸人不信。以是故，與舍利弗、須菩提，共說般若波羅蜜。 ^lun-011-36

問曰：何以名舍利弗？為是父母所作字？為是依行功德立名？ ^lun-011-37

答曰： ^lun-011-38

是父母所作名字。 ^lun-011-39

於閻浮提中第一安樂，有摩伽陀國，是中有大城名王舍，王名頻婆娑羅，有婆羅門論議師，名摩陀羅，王以（137b）其人善能論故，賜封一邑，去城不遠。是摩陀羅遂有居家，婦生一女，眼似舍利鳥眼，即名此女為舍利。次生一男，膝骨麁大，名拘郗羅。拘郗羅（秦言大膝也）。是婆羅門，既有居家，畜養男女，所學經書，皆已廢忘，又不業[^40]新。 ^lun-011-40

`288`是時，南天竺有一婆羅門大論議師，字提舍，於十八種大經，皆悉通利。是人入王舍城，頭上戴火，以銅鍱腹[^41]。人問其故，便言：「^我所學經書甚多，恐腹破裂，是故鍱之。」又問：「^頭上何以戴火？」答言：「^以大闇故。」眾人言：「^日出照明，何以言闇？」答言：「^闇有二種：一者、日光不照，二者、愚癡闇蔽。今雖有日明，而愚癡猶黑。」眾人言：「^汝但未見婆羅門摩陀羅，汝若見者，腹當縮，明當闇。」是婆羅門逕至鼓邊，打論議鼓。 ^lun-011-41

國王聞之，問是何人？眾臣答言：「^南天竺有一婆羅門，名提舍，大論議師，欲求論處，故打論鼓。」王大歡喜，即集眾人而告之曰：「^有能難者，與之論議！」 ^lun-011-42

摩陀羅聞之自疑，「^我以廢忘，又不業新，不知我今能與論不？」僶俛[^42]而來。於道中見二特牛[^43]，方相觝觸[^44]，心中作想：「^此牛是我，彼牛是彼，以此為占，知誰得勝？」此牛不如，便大愁憂而自念言：「^如此相者，我將不如。」欲入眾時，見有母人，挾一瓶水，正在其前，躄[^45]地破瓶。復作是念：「^是亦不吉。」甚大不樂。既入眾中，見彼論師，顏貌意色[^46]，勝相具足，自知不如。事不獲已[^47]，與共論議。論議既交，便墮負處。 ^lun-011-43

王大歡喜：「^大智明人，遠入我國！」復欲為之封一聚落。諸臣議言：「^一聰明人來，便（137c）封一邑，功臣不賞，但寵語論，恐非安國全家之道！今摩陀羅論議不如，應奪其封以與勝者；若更有勝人，復以與之。」王用其言，即奪與後人。 ^lun-011-44

是時摩陀羅語提舍言：「^汝是聰明人，我以女妻[^48]汝，男兒相累[^49]；今欲遠出他國，以求本志。」提舍納其女為婦。 ^lun-011-45

其婦懷妊，夢見一人，身被[^50]甲冑，手執金剛，摧破諸山，而在大山邊立。覺已白其夫言，我夢如是。提舍言：「^汝當生男，摧伏一切諸論議師，唯不勝一人，當與作弟子。」 ^lun-011-46

舍利懷妊，以其子故，母亦聰明，大能論議。其弟拘郗羅，與姊談論，每屈不如；知所懷子，必大智慧，未生如是，何況出生！即捨家學問，至南天竺，不剪指爪，讀十八種經書，皆令通利，是故時人號為長爪梵志。 ^lun-011-47

`289`姊子既生，七日之後，裹以白疊[^51]，以示其父。其父思惟：「^我名提舍，逐[^52]我名字，字為憂波提舍[^53]。」（憂波秦言逐，提舍星名）是為父母作字。 ^lun-011-48

眾人以其舍利所生，皆共名之為舍利弗。（弗秦言子） ^lun-011-49

復次，舍利弗世世本願，於釋迦文尼佛所作智慧第一弟子，字舍利弗。是為本願因緣名字，以是故名舍利弗。 ^lun-011-50

問曰：若爾者，何以不言「憂波提舍」，而但言「舍利弗」？ ^lun-011-51

答曰：時人貴重其母，於眾女人中聰明第一，以是因緣故稱舍利弗。 ^lun-011-52

 ^lun-011-53

菩薩摩訶薩義，如先〈讚菩薩品〉[^54]中說。 ^lun-011-54

問曰：云何名一切種？云何名一切法？ ^lun-011-55

答曰： ^lun-011-56

智慧門名為「種」。有人以一（138a）智慧門觀，有以二、三、十、百、千、萬乃至恒河沙等阿僧祇智慧門觀諸法。今以一切智慧門入一切種，觀一切法，是名「一切種」。 ^lun-011-57

如凡夫人三種觀，欲求離欲、離色故：觀欲、色界^［1］^麁惡、^［2］^誑惑、^［3］^濁重。 ^lun-011-58

佛弟子八種觀：^［1］^無常、^［2］^苦、^［3］^空、^［4］^無我、^［5］^如病、^［6］^如癰、^［7］^如箭入體、 ^lun-011-59

^［8］^惱患。 ^lun-011-60

是八種觀，入四聖諦中，為十六行之四。 ^lun-011-61

十六者，觀苦四種：無常、苦、空、無我；觀苦因四種：集、因、緣、生； ^lun-011-62

觀苦盡四種：盡、滅、妙、出；觀道四種：道、正、行、跡。 ^lun-011-63

出入息中復有十六行[^55]：一、觀入息，二、觀出息，三、觀息長息短，四、觀息遍身，五、除諸身行[^56]，六、受喜，七、受樂，八者、受諸心行，九、無[^57]作喜，十、心作`290`攝，十一、心作解脫，十二、觀無常，十三、觀散壞，十四、觀離欲，十五、觀滅，十六、觀棄捨。 ^lun-011-64

復有六種念[^58]：念佛者，佛是多陀阿伽陀、阿羅呵、三藐三佛陀，如是等十號。[^59]五念如後說。[^60] ^lun-011-65

世智、出世智，阿羅漢、辟支佛、菩薩、佛智，如是等智慧知諸法，名為一切種。 ^lun-011-66

一切法者，識所緣法[^62]，是一切法。所謂眼識緣色，耳識緣聲，鼻識緣香，舌識緣味，身識緣觸，意識緣法──緣眼、緣色、緣眼識，耳聲、鼻香、舌味、身觸亦如是，乃至緣意、緣法、緣意識。是名一切法，是為識所緣法。 ^lun-011-67

復次，智所緣法，是一切法。所謂苦智知苦，集智知集，盡智知盡，道智知道，世智知苦、集、盡、道及虛空、非數緣滅，[^63]是為智所緣法。 ^lun-011-68

復次，二法攝一切法：色法、無色法，可見法、不可見法，有對法、無對法，有漏、無漏，有為、無為，心相應、心不相應，業相應、業不相應（丹注云：心法中除思，餘盡相應，業即是思，故除），（138b）近法、遠法[^65]等，如是種種二法，攝一切法（丹注云：現在及無為是名近法，未來、過去是名遠法）。 ^lun-011-69

復次，三種法攝一切法：善、不善、無記；學、無學、非學非無學；見諦斷、思惟斷、不斷。 ^lun-011-70

復有三種法：五眾、十二入、十八界，持如是等種種三法，盡攝一切法。 ^lun-011-71

復有四種法：過去、未來、現在法、非過去未來現在法；欲界繫法、色界繫法、無色界繫法、不繫法；因善法、因不善法、因無記法、非因善不善無記法；[^66]緣緣法、緣不緣法、緣緣不緣緣法、亦非緣緣非不緣緣法。[^67]如是等四種法，攝一切法。 ^lun-011-72

有五種法：色、心、心相應、心不相應、無為法。如是等種種五法，攝一切法。 ^lun-011-73

有六種法：見苦斷法、見習[^68]、盡、道斷法、思惟斷法、不斷法。如是等種種六法。 ^lun-011-74

乃至無量法攝一切法。是為一切法。 ^lun-011-75

問曰：諸法甚深微妙不可思議，若一切眾生尚不能得知，何況一人欲盡知一切法？譬如有人欲量大地，及數大海水渧，欲稱須彌山，欲知虛空邊際，如是等事皆不可知，云何欲以一切種知一切法？ ^lun-011-76

答曰： ^lun-011-77

愚癡闇蔽甚大苦，智慧光明最為樂！一切眾生皆不用[^69]苦，但欲求樂。是故菩薩求一切第一大智慧，一切種觀，欲知一切法。是菩薩發大心，普為一切眾生求大智慧，是`292`故欲以一切種知[^70]一切法。如醫為一人、二人，用一種、二種藥則足；若欲治一切眾生病者，當須一切種藥。菩薩亦如是，欲度一切眾生故，欲知一切種一切法。如諸法甚深微妙無量，菩薩智慧亦甚深微妙無量。先答破一切智人中已廣說，如函大蓋亦大。[^71] ^lun-011-78

復（138c）次，若不以理求一切法，則不可得；若以理求之，則無不得。譬如鑽火以木，則火可得；析薪求火，火不可得。如大地有邊際，自非一切智人，無大神力，則不能知；若神通力大，則知此三千大千世界地邊際。今此大地在金剛上，三千大千世界四邊則虛空，是為知[^72]地邊際。欲稱須彌山，亦如是。欲量虛空，非不能量，虛空無法，故不可量。 ^lun-011-79

 ^lun-011-80

問曰：佛欲說般若波羅蜜故，種種現神變，現已即應便說，何以故令舍利弗問而後說？ ^lun-011-81

答曰： ^lun-011-82

問而後說，佛法應爾。 ^lun-011-83

復次，舍利弗知般若波羅蜜甚深，微妙無相之法，難解難知。自以智力種種思惟：「若觀諸法無常，是般若波羅蜜耶？不是耶？」不能自了，以是故問。 ^lun-011-84

復次，舍利弗非一切智，於佛智慧中譬如小兒。 ^lun-011-85

如說《阿婆檀那經》[^73]中：佛在祇洹住，晡[^74]時經行，舍利弗從佛經行。是時有鷹逐鴿，鴿飛來佛邊住，佛經行過之，影覆鴿上，鴿身安隱，怖畏即除，不復作聲。後舍利弗影到，鴿便作聲，戰怖[^75]如初。 ^lun-011-86

舍利弗白佛言：「^佛及我身，俱無三毒，以何因緣佛影覆鴿，鴿便無聲，不復恐怖？我`293`影覆上，鴿便作聲，戰慄[^76]如故？」 ^lun-011-87

佛言：「^汝三毒習氣未盡，以是故，汝影覆時恐怖不除。汝觀此鴿宿世因緣，幾世作鴿？」 ^lun-011-88

舍利弗即時入宿命智三昧，觀見此鴿從鴿中來，如是一、二、三世，乃至八萬大劫，常作鴿身；過是已往，不能復見。（139a）舍利弗從三昧起，白佛言：「^是鴿八萬大劫中，常作鴿身；過是已前，不能復知。」 ^lun-011-89

佛言：「^汝若不能盡知過去世，試觀未來世，此鴿何時當脫？」 ^lun-011-90

舍利弗即入願智[^77]三昧，觀見此鴿，一、二、三世，乃至八萬大劫，未脫鴿身；過是已往，亦不能知。從三昧起，白佛言：「^我見此鴿從一世、二世、乃至八萬大劫，未免鴿身；過此已往，不復能知！我不知過去、未來齊限，不審此鴿何時當脫？」 ^lun-011-91

佛告舍利弗：「^此鴿除諸聲聞、辟支佛所知齊限，復於恒河沙等大劫中常作鴿身，罪訖得出。輪轉五道中，後得為人，經五百世中，乃得利根。是時有佛，度無量阿僧祇眾生，然後入無餘涅槃。遺法在世，是人作五戒優婆塞，從比丘聞讚佛功德，於是初發心，願欲作佛。然後於三阿僧祇劫，行六波羅蜜，十地具足，得作佛，度無量眾生已而入無餘涅槃。」 ^lun-011-92

是時，舍利弗向佛懺悔，白佛言：「^我於一鳥尚不能知其本末，何況諸法？我若知佛智慧如是者，為佛智慧故，寧入阿鼻地獄受無量劫苦，不以為難。」 ^lun-011-93

如是等，於諸法中不了故問。 ^lun-011-94

〈釋初品中檀波羅蜜義第十七〉 ^lun-011-95

（大正25，139a22-140a20） ^lun-011-96

 ^lun-011-97

問曰：般若波羅蜜是何等法？ ^lun-011-98

答曰： ^lun-011-99

有人言：無漏慧根是般若波羅蜜相。何以故？一切慧中第一慧，是名般若波羅蜜；無漏慧根是第一，以是故，無（139b）漏慧根名般若波羅蜜。 ^lun-011-100

問曰：若菩薩未斷結，云何得行無漏慧？ ^lun-011-101

答曰： ^lun-011-102

菩薩雖未斷結，行相似無漏般若波羅蜜，是故得名行無漏般若波羅蜜。譬如聲聞人行暖法、頂法、忍法、世間第一法，先行相似無漏法，後易得生苦法智忍。 ^lun-011-103

復有人言：菩薩有二種：有斷結使清淨，有未斷結使不清淨。斷結使清淨菩薩，能行無漏般若波羅蜜。[^79] ^lun-011-104

問曰：若菩薩斷結清淨，復何以行般若波羅蜜？ ^lun-011-105

答曰： ^lun-011-106

雖斷結使，十地未滿，未莊嚴佛土，未教化眾生，是故行般若波羅蜜。[^80] ^lun-011-107

復次，斷結有二種：一者、斷三毒心，不著人天中五欲；二者、雖不著人天中五欲，於菩薩功德果報五欲未能捨離──如是菩薩，應行般若波羅蜜。 ^lun-011-108

譬如長老阿泥盧豆，在林中坐禪時，淨愛天女等，以淨妙之身來試阿泥盧豆。阿泥盧豆言：「^諸姊作青色來，不用雜色。」欲觀不淨，不能得觀；黃、赤、白色，亦復如是。時阿泥盧豆閉目不視，語言：「^諸姊遠去﹗」是時天女即滅不現。天福報形，猶尚如是，何況菩薩無量功德果報五欲？ ^lun-011-109

又如甄陀羅王與八萬四千甄陀羅來到佛所，彈琴歌頌，以供養佛。爾時，須彌山王及諸山樹木、人民、禽獸一切皆舞。佛邊大眾，乃至大迦葉，皆於座上不能自安。 ^lun-011-110

是時，天須菩薩問長老大迦葉：「^耆年[^83]舊宿[^84]，行十二頭陀法之第一，何以在座不能自安？」 ^lun-011-111

`295`大迦葉言：「^三界五欲，不能動我；是菩薩神通功德果報力故，令我如是，非我有心不能自安也。譬如須彌山，四（139c）邊風起，不能令動；至大劫盡時，毘藍風起，如吹爛草。」 ^lun-011-112

以是事故，知二種結中一種未斷；如是菩薩等，應行般若波羅蜜。 ^lun-011-113

是阿毘曇中如是說，復有人言：般若波羅蜜是有漏慧。何以故？菩薩至道樹下乃斷結；先雖有大智慧，有無量功德，而諸煩惱未斷。是故言菩薩般若波羅蜜是有漏智慧。 ^lun-011-114

復有人言：從初發意乃至道樹下，於其中間所有智慧，是名般若波羅蜜。成佛時，是般若波羅蜜轉名薩婆若。 ^lun-011-115

復有人言：菩薩有漏、無漏智慧，總名般若波羅蜜。何以故？菩薩觀涅槃，行佛道，以是事故，菩薩智慧應是無漏；以未斷結使，事未成辦故，應名有漏。 ^lun-011-116

復有人言：菩薩般若波羅蜜，無漏無為，不可見無對。 ^lun-011-117

復有人言：是般若波羅蜜，不可得相，若有若無，若常若無常，若空若實。是般若波羅蜜，非陰界入所攝，非有為、非無為，非法、非非法，無取無捨，不生不滅，出有無四句，適無所著[^85]。譬如火焰，四邊不可觸，以燒手故；般若波羅蜜相，亦如是不可觸，以邪見火燒故。 ^lun-011-118

問曰：上種種人說般若波羅蜜，何者為實？ ^lun-011-119

答曰： ^lun-011-120

有人言：各各有理，皆是實。如經說：五百比丘各各說二邊及中道義，佛言皆有道理。[^86] ^lun-011-121

有人言：末後答者為實。所以者何？不可破、不可壞故。若有法如毫氂許有者，皆有過失可破，若言無亦可破。此般若中，有亦無，無亦無，非有非無亦無，如是言說亦無，是名寂滅、無量、無戲論法。是故不可破、不可壞，是名真實般若波羅蜜，最（140a）勝無過者。如轉輪聖王，降伏諸敵而不自高；般若波羅蜜亦如是，能破一切語言戲論，亦不有所破。 ^lun-011-122

`296`復次，從此已後，品品中種種義門，說般若波羅蜜，皆是實相。 ^lun-011-123

以[^87]不住法住般若波羅蜜中，能具足六波羅蜜。 ^lun-011-124

問曰：云何名不住法住般若波羅蜜中，能具足六波羅蜜？ ^lun-011-125

答曰：如是菩薩觀一切法，非常非無常，非苦非樂，非空非實，非我非無我，非生滅非不生滅。如是住甚深般若波羅蜜中，於般若波羅蜜相亦不取，是名不住法住；若取般若波羅蜜相，是為住法住。 ^lun-011-126

問曰：若不取般若波羅蜜相，心無所著，如佛所言：「^一切諸法，欲為其本。」[^88]若不取者，云何得具足六波羅蜜？ ^lun-011-127

答曰：菩薩憐愍眾生故，先立誓願，我必當度脫一切眾生。以精進波羅蜜力故，雖知諸法不生不滅如涅槃相，復行諸功德，具足六波羅蜜。所以者何？以不住法住般若波羅蜜中故。 ^lun-011-128

是名「^不住法住般若波羅蜜中」。 ^lun-011-129

〈釋初品中讚檀波羅蜜義第十八〉 ^lun-011-130

（大正25，140a21-140c14） ^lun-011-131

問曰：檀有何等利益故，菩薩住般若波羅蜜中，檀波羅蜜具足滿？ ^lun-011-132

答曰： ^lun-011-133

檀有種種利益： ^lun-011-134

^（1）^檀為寶藏，常隨逐人；^（2）^檀為破苦，能與人樂； ^lun-011-135

^（3）^檀為善御[^89]，開示天道； ^lun-011-136

^（4）^檀為善府[^90]，攝諸善人（施攝善人與為因緣故言攝）； ^lun-011-137

^（5）^檀為安隱，臨命終時心不怖畏；^（6）^檀為慈相，能濟一切； ^lun-011-138

^（7）^檀為集樂，能破苦賊；^（8）^檀為大將，能伏慳敵； ^lun-011-139

^（9）^檀為妙果，（140b）天人所愛；^（10）^檀為淨道，賢聖所遊； ^lun-011-140

^（11）^檀為積善福德之門；^（12）^檀為立事聚眾之緣；^（13）^檀為善行愛[^91]果之種； ^lun-011-141

^（14）^檀為福業善人之相；^（15）^檀破貧窮、斷三惡道； ^lun-011-142

^`297`（16）^檀能全[^92]護[^93]福樂之果；^（17）^檀為涅槃之初緣；^（18）^入善人聚中之要法； ^lun-011-143

^（19）^稱譽讚歎之淵府[^94]；^（20）^入眾無難之功德；^（21）^心不悔恨之窟宅[^95]； ^lun-011-144

^（22）^善法道行之根本；^（23）^種種歡樂之林藪[^96]；^（24）^富貴安隱之福田； ^lun-011-145

^（25）^得道涅槃之津梁[^97]； ^lun-011-146

^（26）^聖人大士智者之所行；^（27）^餘人儉[^98]德寡識之所效。 ^lun-011-147

復次，譬如失火之家，黠[^99]慧之人，明識形勢，及火未至，急出財物；舍雖燒盡，財物悉在，更修室宅。 ^lun-011-148

好施之人，亦復如是，知身危脆，財物無常，修福及時，如火中出物；後世受樂，亦如彼人更修宅業，福慶自慰。 ^lun-011-149

愚惑之人，但知惜屋，怱怱營救，狂愚失智，不量火勢，猛風絕焰，土石為焦，翕響[^100]之間，蕩然[^101]夷滅[^102]。屋既不救，財物亦盡，飢寒凍餓，憂苦畢世。 ^lun-011-150

慳惜之人，亦復如是，不知身命無常，須臾叵保，而更聚歛守護愛惜，死至無期，忽焉逝沒，形與土木同流，財與委[^103]物俱棄，亦如愚人憂苦失計。[^104] ^lun-011-151

復次，大慧之人，有心之士，乃能覺悟，知身如幻，財不可保，萬物無常，唯福可恃[^105]，將人出苦，津通[^106]大道。[^107] ^lun-011-152

復次，大人大心，能大布施，能自利己；小人小心，不能益他，亦不自厚。 ^lun-011-153

復次，譬如勇士見敵，必期吞滅；智人慧心，深得悟理，慳賊雖強，亦能挫之，必`298`令如意。遇良福田，值好時節（時：應施之時也。遇而不施是名失時），覺事應心，能大布施。 ^lun-011-154

復次，好施之人，為人所敬，如月初出，無不愛者；好名善譽，周聞天下，人（140c）所歸仰，一切皆信。好施之人，貴人所念，賤人所敬；命欲終時，其心不怖。如是果報，今世所得，譬如樹華。 ^lun-011-155

大果無量，後世福也。生死輪轉，往來五道，無親可恃，唯有布施。若生天上、人中，得清淨果，皆由布施；象、馬、畜生得好櫪[^108]養，亦是布施之所得也。 ^lun-011-156

布施之德，富貴歡樂；持戒之人，得生天上；禪智心淨，無所染著，得涅槃道。[^109]布施之福，是涅槃道之資糧也；念施故歡喜，歡喜故一心，一心觀生滅無常，觀生滅無常故得道。 ^lun-011-157

如人求蔭故種樹，或求華，或求果故種樹；布施求報亦復如是，今世、後世樂如求蔭，聲聞、辟支佛道如華，成佛如果。 ^lun-011-158

是為檀種種功德。 ^lun-011-159

〈釋初品中檀相義第十九〉 ^lun-011-160

（大正25，140c15-143c16） ^lun-011-161

問曰：云何名檀？ ^lun-011-162

答曰： ^lun-011-163

檀名布施。心相應善思，是名為檀。 ^lun-011-164

有人言：從善思起身、口業，亦名為檀。 ^lun-011-165

有人言：有信、有福田、有財物，三事和合時，心生捨法，能破慳貪，是名為檀。譬如慈法，觀眾生樂而心生慈；布施心數法，亦復如是，三事和合，心生捨法，能破慳貪。 ^lun-011-166

檀有三種：或欲界繫，或色界繫，或不繫（丹本注云：聖人行施故名不繫）。心相應法，隨心行，共心生[^112]，非色法，能作緣。[^113]非業，業相應[^114]，隨業行[^115]，共業生[^116]，非先世業報生[^117]。二種修：行修、得修。[^118]二種證：身證、慧證。[^119]若思惟斷，若不斷，二見斷：欲界、色界盡見斷。有覺有觀法，凡夫聖人共行。 ^lun-011-167

如是等，阿毘曇中廣分別說。 ^lun-011-168

復次，施有二種：有淨，有不淨。 ^lun-011-169

不淨施者，直[^120]施無所為[^121]。^（1）^或有為求（141a）財故施，^（2）^或愧人故施， ^lun-011-170

^（3）^或為嫌責[^122]故施，^（4）^或畏懼故施，^（5）^或欲取他意故施，^（6）^或畏死故施， ^lun-011-171

^（7）^或狂[^123]人令喜故施，^（8）^或自以富貴故應施，^（9）^或諍勝故施，^（10）^或妬瞋故施，^（11）^或憍慢自高故施，^（12）^或為名譽故施，^（13）^或為呪願[^124]故施，^（14）^或解除衰求吉故施，^（15）^或為聚眾故施，^（16）^或輕賤不敬施。如是等種種，名為不淨施。 ^lun-011-172

淨施者，與上相違，名為淨施。 ^lun-011-173

復次，為道故施，清淨心生，無諸結使，不求今世後世報，恭敬憐愍故，是為淨施。淨施是趣涅槃道之資糧，是故言為道故施。若未得涅槃時[^125]施，是人天報樂之因。淨施者[^126]，如華瓔珞，初成未壞，香潔鮮明；為涅槃淨施，得果報香，亦復如是。如佛說：「^世有二人為難得：一者出家中非時解脫比丘，二者在家白衣能清淨布施。」[^127]是淨施相，乃至無量世，世世不失，譬如券要，終無失時。是布施果，因緣和合時便有。譬如樹得時節會，便有華葉果實；若時節未至，有因而無果。 ^lun-011-174

是布施法，若以求道，能與人道。何以故？結使滅名涅槃。當布施時，諸煩惱薄故，能助涅槃。於所施物中不惜故除慳，敬念受者故除嫉妬，直心布施故除諂曲，一心布施故除調[^129]，深思惟施故除悔，觀受者功德故除不恭敬，自攝心故除不慚，知人好功德故除不愧，不著財物故除愛，慈愍受者故除瞋，恭敬受者故除憍慢，知行善法故除無明，信有果報故除邪見，知決定有報故除疑。 ^lun-011-175

如是等種種不善諸煩惱，布施時悉皆薄，種種善法悉皆得。（141b） ^lun-011-176

布施時六根清淨，善欲心生，善欲心生故內心清淨；觀果報功德故信心生，身心柔軟故喜樂生，喜樂生故得一心，得一心故實智慧生。如是等諸善法悉皆得。 ^lun-011-177

復次，布施時心生相似八正道：信布施果故得正見，正見中思惟不亂故得正思惟，清淨說故得正語，淨身行故得正業，不求報故得正命，懃心施故得正方便，念施不廢故得正念，心住不散故得正定。如是等相似三十七品善法，心中生。 ^lun-011-178

`301`復次，有人言：布施是得三十二相[^130]因緣。所以者何？ ^lun-011-179

^（1）^施時與心堅固，得足下安立相； ^lun-011-180

^（2）^布施時五事圍繞[^131]，受者是眷屬業因緣故，得足下輪相； ^lun-011-181

^（3）^大勇猛力施故，得足跟廣平相；^（4）^施攝人故，得手足縵網相； ^lun-011-182

^（5-6）^美味飲食施故，得手足柔軟、七處滿相[^132]； ^lun-011-183

^（7-8）^施以益命故，得長指、身不曲、大直相； ^lun-011-184

^（9-10）^施時言我當相與，施心轉增故、得足趺[^133]高、毛上向相； ^lun-011-185

^（11）^施時受者求之，一心好聽，慇懃約勅，令必疾得故，得伊泥延[^134]𨄔[^135]相； ^lun-011-186

^（12）^不瞋不輕求者故，得臂長過膝相；^（13）^如求者意施，不待言故，得陰藏相； ^lun-011-187

^（14-15）^好衣服、臥具、金銀、珍寶施故，得金色身相、薄皮相； ^lun-011-188

^（16-17）^布施令受者獨得自在用故，得一一孔一毛生、眉間白毫相； ^lun-011-189

^（18-19）^求[^136]者求之，即言當與，以是業故得上身如師子、肩圓相； ^lun-011-190

^（20-21）^病者施藥，飢渴者與飲食故，得兩腋下滿、最上味相； ^lun-011-191

^（22-23）^施時勸人行施而安慰之，開布施道故，得肉髻相、身圓如尼拘盧[^137]相； ^lun-011-192

^（24-26）^有乞求者，意欲與時，柔軟實語，必與不虛故，得廣長舌相、梵音聲相、如迦陵毘伽鳥聲（141c）相； ^lun-011-193

^（27）^施時如實語，利益語故，得師子頰相； ^lun-011-194

^（28-29）^施時恭敬受者，心清淨故，得牙白、齒齊相； ^lun-011-195

^（30）^施時實語、和合語故，得齒密相、四十齒相； ^lun-011-196

^（31-32）^施時不瞋不著，等心視彼故，得青眼相、眼𥇒如牛王相。 ^lun-011-197

是為種三十二相因緣。 ^lun-011-198

復次，以七寶、人民、車乘、金銀、燈燭、房舍、香華布施故，得作轉輪王，七寶具足[^138]。 ^lun-011-199

復次，施得時故，報亦增多。如佛說：「^施遠行人，遠來人，病人，看病人，風寒眾難時施，是為時施。」 ^lun-011-200

復次，布施時隨土地所須施故，得報增多。 ^lun-011-201

復次，曠路中施故，得福增多； ^lun-011-202

常施不廢故，得報增多； ^lun-011-203

如求者所欲施故，得福增多； ^lun-011-204

施物重故，得福增多，如以精舍、園林、浴池等； ^lun-011-205

若施善人故，得報增多； ^lun-011-206

若施僧故，得報增多； ^lun-011-207

若施者、受者俱有德故（丹注云：如菩薩及佛慈心布施，是為施者；若施佛及菩薩、阿羅漢、辟支佛是為受者故），得報增多； ^lun-011-208

種種將迎[^141]恭敬受者故，得福增多； ^lun-011-209

難得物施故，得福增多； ^lun-011-210

隨所有物盡能布施故，得福增多。 ^lun-011-211

譬如大月氏弗迦羅城中，有一畫師，名千那。[^142]到東方多剎[^143]陀羅國，客[^144]畫十二年，得三十兩金，持還本國。於弗迦羅城中，聞打鼓作大會聲，往見眾僧，信心清淨，即問維那[^145]：「^此眾中幾許物得作一日食？」 ^lun-011-212

`303`維那答曰：「^三十兩金足得一日食。」 ^lun-011-213

即以所有三十兩金付維那，「^為我作一日食，我明日當來。」 ^lun-011-214

空手而歸，其婦問曰：「^十二年作得何等物？」答言：「^我得三十兩金。」 ^lun-011-215

即問：「^三十兩金今在何所？」答言：「^已在福田中種。」 ^lun-011-216

婦言：「^何等福田？」答言：「^施與眾僧。」 ^lun-011-217

婦便縛其夫送官治罪，斷事大官問：「^以何事故？」 ^lun-011-218

婦言：「^我夫（142a）狂癡，十二年客作得三十兩金，不憐愍婦兒，盡以與他人；依如官制，輒[^146]縛送來。」 ^lun-011-219

大官問其夫：「^汝何以不供給婦兒，乃以與他？」 ^lun-011-220

答言：「^我先世不行功德，今世貧窮，受諸辛苦；今世遭遇福田，若不種福，後世復貧，貧貧相續，無得脫時。我今欲頓捨貧窮，以是故，盡以金施眾僧。」 ^lun-011-221

大官是優婆塞，信佛清淨，聞是語已，讚言：「^是為甚難！懃苦得此少物，盡以施僧，汝是善人！」即脫身瓔珞及所乘馬，并一聚落，以施貧人，而語之言：「^汝始施眾僧，眾僧未食，是為穀子未種，牙[^147]已得生，大果方在後身[^148]！」 ^lun-011-222

以是故言「難得之物盡用布施其福最多」。 ^lun-011-223

復次，有世間檀，有出世間檀；有聖人所稱譽檀，有聖人所不稱譽檀；有佛菩薩檀，有聲聞檀。 ^lun-011-224

何等世間檀？ ^lun-011-225

凡夫人布施，亦聖人作有漏心布施，是名世間檀。 ^lun-011-226

復次，有人言：凡夫人布施，是為世間檀。聖人雖有漏心布施，以結使斷故，名出世間檀。何以故？是聖人得無作三昧[^150]故。 ^lun-011-227

復次，世間檀者不淨，出世間檀者清淨。 ^lun-011-228

二種結使：一種屬愛，一種屬見。為二種結使所使，是為世間檀。 ^lun-011-229

無此二種結使，是為出世間檀。 ^lun-011-230

若三礙[^151]繫心，是為世間檀。何以故？因緣諸法，實無吾我，而言我與彼取，是故名世間檀。 ^lun-011-231

復次，「我」無定處。我以為「我」[^152]，彼以為非；彼以為「我」，我以為非。以是不定故，無實我也。 ^lun-011-232

所施財者，從因緣和合有，無有一法獨可得者。如絹、如布，眾緣合故成，除絲除縷，則無絹、布；諸法亦如是，一相無相，相常自（142b）空。人作想念，計以為有，顛倒不實，是為世間檀。 ^lun-011-233

心無三礙，實知法相，心不顛倒，是為出世間檀。 ^lun-011-234

出世間檀為聖人所稱譽，世間檀聖人所不稱譽。 ^lun-011-235

復次，清淨檀，不雜結[^154]垢，如諸法實相，是聖人所稱譽；不清淨，雜結使，顛倒心著，是聖人所不稱譽。 ^lun-011-236

復次，實相智慧和合布施，是聖人所稱譽；若不爾者，聖人所不稱譽。 ^lun-011-237

復次，不為眾生，亦不為知諸法實相故施，但求脫生、老、病、死，是為聲聞檀；為`305`一切眾生故施，亦為知諸法實相故施，是為諸佛菩薩檀。 ^lun-011-238

於諸功德不能具足，但欲得少許分，是為聲聞檀； ^lun-011-239

一切諸功德欲具足滿，是為諸佛菩薩檀。 ^lun-011-240

畏老、病、死故施，是為聲聞檀； ^lun-011-241

為助佛道，為化眾生，不畏老、病、死，是為諸佛菩薩檀。 ^lun-011-242

是中應說菩薩本生經，如說《阿婆陀那經》[^157]中： ^lun-011-243

昔閻浮提中有王，名婆薩婆[^158]。爾時有婆羅門菩薩，名韋羅摩[^159]，是國王師，教王作轉輪聖王法。韋羅摩財富無量，珍寶具足，作是思惟：「^人謂我為貴人，財富無量，饒益眾生，今正是時，應當大施。富貴雖樂，一切無常，五家所共[^160]，令人心散，輕泆[^161]不定，譬如獼猴不能暫住；人命逝速，疾於電滅，人身無常，眾苦之藪[^162]。以是之故，應行布施。」 ^lun-011-244

如是思惟已，自作手疏[^163]，普告閻浮提諸婆羅門及一切出家人：「^願各屈[^164]德[^165]，來集我舍，欲設大施。」滿十二歲，飯汁行船，以酪為池，米麵為山，蘇油為渠，衣服、飲食、臥具、湯藥，皆令極妙。過十二歲，欲以布施八萬四千白象，犀甲金飾，珞[^166]以名寶，（142c）建大金幢，四寶莊嚴。八萬四千馬，亦以犀甲金飾，四寶交[^167]絡[^168]。八萬四千車，皆以金、銀、琉璃、頗梨、寶飾，覆以師子、虎豹之皮，若白劍婆羅寶𨏥[^169]雜飾，以為莊嚴。八萬四千四寶床，雜色綩綖種種茵蓐[^170]，柔軟細滑，以為挍飾[^171]；丹[^172]枕錦被，置床兩頭，妙衣盛服，皆亦備有。八萬四千金鉢盛滿銀`306`粟，銀鉢盛金粟，琉璃鉢盛頗梨粟，頗梨鉢盛琉璃粟。八萬四千乳牛，牛出乳一斛，金飾其𧿵[^173]角，衣以白疊[^174]。八萬四千美女，端正福德，皆以白珠名寶瓔珞其身。略舉其要，如是種種，不可勝記。爾時，婆羅婆王及八萬四千諸小國王，并諸臣民豪傑長者，各以十萬舊金錢，贈遺勸助，設此法祠。具足施已，釋提婆那民來語韋羅摩菩薩，說此偈言： ^lun-011-245

「^天地難得物，能喜悅一切；汝今皆以[^175]得，為佛道布施！」 ^lun-011-246

爾時，淨居諸天現身而讚，說此偈言： ^lun-011-247

「^開門大布施，汝所為者是；憐愍眾生故，為之求佛道！」 ^lun-011-248

是時，諸天作是思惟：「^我當閉其金瓶，令水不下。所以者何？有施者，無福田故。」 ^lun-011-249

是時，魔王語淨居天：「^此諸婆羅門，皆出家持戒，清淨入道，何以故乃言無有福田？」 ^lun-011-250

淨居天言：「^是菩薩為佛道故布施，今此諸人皆是邪見，是故我言無有福田。」魔王語天言：「^云何知是人為佛道故布施？」 ^lun-011-251

是時，淨居天化作婆羅門身，持金瓶，執金杖，至韋羅摩菩薩所，語言：「^汝大布施，難捨能捨，欲求何等？欲作轉（143a）輪聖王，七寶、千子、王四天下耶？」菩薩答言：「^不求此事！」 ^lun-011-252

「^汝求釋提婆那民，為八千[^176]那由他[^177]天女主耶？」答言：「^不！」 ^lun-011-253

「^汝求六欲天主耶？」答言：「^不！」 ^lun-011-254

「^汝求梵天王，主三千大千世界，為眾生祖父耶？」[^178]答言：「^不！」 ^lun-011-255

「^汝欲何所求？」 ^lun-011-256

是時，菩薩說此偈言：「^我求無欲處，離生老病死，欲度諸眾生，求如是佛道！」 ^lun-011-257

化婆羅門言：「^布施主！佛道難得，當大辛苦；汝心軟串樂，必不能求成辦此道。如我先語轉輪聖王、釋提婆那民、六欲天王、梵天王，是易可得，不如求此！」菩薩答言：「汝聽我一心誓： ^lun-011-258

^『假令熱鐵輪，在我頭上轉，一心求佛道，終不懷悔恨！ ^lun-011-259

若使三惡道，人中無量苦，一心求佛道，終不為此轉！』」 ^lun-011-260

化婆羅門言：「^布施主！善哉！善哉！求佛如是。」便讚偈言：「^汝精進力大，慈愍於一切，智慧無罣礙，成佛在不久！」 ^lun-011-261

是時，天雨眾華，供養菩薩。諸淨居天閉瓶水者，即隱不現。 ^lun-011-262

菩薩是時至婆羅門上座前，以金瓶行水，水閉不下。眾人疑怪：「^此種種大施，一切具足，布施主人功德亦大，今何以故瓶水不下？」 ^lun-011-263

菩薩自念：「^此非他事，將無[^179]我心不清淨耶？得無[^180]施物不具足乎？何以致此？」`307`自觀祠經十六種書，清淨無瑕。 ^lun-011-264

是時，諸天語菩薩言：「^汝莫疑悔！汝無不辦！是諸（143b）婆羅門惡邪不淨故也。」即說偈言：「^是人邪見網，煩惱破正智，離諸清淨戒，唐[^181]苦墮異道！」以是故，水閉不下。如是語已，忽然不現。 ^lun-011-265

爾時，六欲天放種種光明，照諸眾會，語菩薩而說偈言：「^邪惡海中行，不順汝正道；諸受施人中，無有如汝者！」說是語已，忽然不現。 ^lun-011-266

是時，菩薩聞說此偈，自念：「^會中實自無有與我等者，水閉不下，其將[^182]為此乎？」即說偈言：「^若有十方天地中，諸有好人清淨者，我今歸命稽首禮！右手執瓶灌左手，而自立願我一人，應受如是大布施！」是時，瓶水踊[^183]在虛空，從上來下而灌其左手。是時，婆薩婆王見是感應，心生恭敬而說偈言：「^大婆羅門主，清琉璃色水，從上流注下，來墮汝手中！」 ^lun-011-267

是時，大婆羅門眾恭敬心生，合手作禮，歸命菩薩。菩薩是時說此偈言： ^lun-011-268

「^今我所布施，不求三界福；為諸眾生故，以用求佛道！」 ^lun-011-269

說此偈已，一切大地、山川、樹木，皆六返震動。韋羅摩本謂此眾應受供養故與，既知此眾無堪受者，今以憐愍故，以所受物施之。 ^lun-011-270

如是種種檀本生因緣，是中應廣說。是為外布施。 ^lun-011-271

云何名內布施？不惜身命，施諸眾生。 ^lun-011-272

如本生因緣說：釋迦文佛本為菩（143c）薩，為大國王時，世無佛、無法、無比丘僧，是王四出求索佛法，了不能得。時有一婆羅門言：「^我知佛偈，供養我者，當以與汝。」王即問言：「^索何等供養？」 ^lun-011-273

答言：「^汝能就汝身上，破肉為燈炷供養我者，當以與汝。」 ^lun-011-274

王心念言：「^今我此身危脆不淨，世世受苦，不可復數，未曾為法，今始得用，甚不惜也！」如是念已，喚旃陀羅，遍割身上以作燈炷，而以白疊纏肉，酥油灌之，一時遍燒，舉身火燃，乃與一偈。 ^lun-011-275

又復，釋迦文佛本作一鴿，在雪山中。時大雨雪，有一人失道，窮厄辛苦，飢寒并至，命在須臾。鴿見此人，即飛求火，為其聚薪然之；又復以身投火，施此飢人。 ^lun-011-276

如是等頭、目、髓、腦給施眾生，種種本生因緣經，此中應廣說。 ^lun-011-277

如是等種種，是名內布施。 ^lun-011-278

如是內、外布施無量，是名檀相。 ^lun-011-279

`308`〈釋初品中「檀波羅蜜法施義」第二十〉 ^lun-011-280

（大正25，143c17-145a6） ^lun-011-281

問曰：云何名法布施？ ^lun-011-282

答曰： ^lun-011-283

有人言：常以好語，有所利益，是為法施。 ^lun-011-284

復次，有人言：以諸佛語妙善之法，為人演說，是為法施。 ^lun-011-285

復次，有人言：以三種法教人：一、修妬路，二、毘尼，三、阿毘曇，是為法施。 ^lun-011-286

復次，有人言：以四種法藏教人：一、修妬路藏，二、毘尼藏，三、阿毘曇藏，四、雜藏[^186]，是為法施。 ^lun-011-287

復次，有人言：略說以二種法教人：一、聲聞法，二、摩訶衍法，是為法施。 ^lun-011-288

問曰：如提婆達、呵多等，亦以三藏、四藏、聲聞法、摩訶衍法教人，而身入地獄，是事云何？ ^lun-011-289

答曰：提婆達邪見罪多，呵多妄語罪多[^187]，（144a）非是為道清淨法施，但求名利恭敬供養。惡心罪故，提婆達生入地獄，呵多死墮惡道。 ^lun-011-290

復次，非但言說名為法施，常以淨心善思[^189]以教一切，是名法施。譬如財施，不以善心，不名福德；法施亦爾，不以淨心善思，則非法施。 ^lun-011-291

復次，說法者，能以淨心善思，讚歎三寶，開罪福門，示四真諦，教化眾生，令入佛道，是為真淨法施。 ^lun-011-292

復次，略說法有二種：一者、不惱眾生，善心慈愍，是為佛道因緣；二者、觀知諸法真空，是為涅槃道因緣。在大眾中興愍哀心，說此二法，不為名聞利養恭敬，是為清淨佛道法施。 ^lun-011-293

如說：阿輸伽王一日作八萬佛圖[^192]，雖未見道，於佛法中少有信樂，日日請諸比丘入宮供養，日日次第留法師說法。 ^lun-011-294

有一三藏年少法師，聰明端正，次應說法。在王邊坐，口有異香；王甚疑怪，謂為不端，欲以香氣動王宮人，語比丘言：「^口中何等？開口看之！」 ^lun-011-295

即為開口，了無所有；與水令漱，香氣如故。 ^lun-011-296

王問：「^大德！新有此香？舊有之耶？」 ^lun-011-297

比丘答言：「^如此久有，非適今也。」 ^lun-011-298

又問：「^有此久如？」 ^lun-011-299

比丘以偈答言：「^迦葉佛時，集此香法，如是久久，常若新出。」 ^lun-011-300

王言：「^大德！略說未解，為我廣演！」 ^lun-011-301

答言：「^王當一心，善聽我說：我昔於迦葉佛法中，作說法比丘，常在大眾之中，歡喜演說迦葉世尊無量功德、諸法實相、無量法門，慇懃讚歎，教誨一切。自是以來，常有妙香從口中出，世（144b）世不絕，恒如今日。」而說此偈：「^草木諸華香，此香氣超絕，能悅一切心，世世常不滅。」 ^lun-011-302

于時國王愧喜交集，白比丘言：「^未曾有也！說法功德，大果乃爾！」 ^lun-011-303

`310`比丘言：「^此名為華，未是果也。」 ^lun-011-304

王言：「^其果云何？願為演說！」 ^lun-011-305

答言：「^果，略說有十，王諦聽之！」即為說偈言： ^lun-011-306

（1）^大名聞^（2）^端政[^193]，^（3）^得樂及^（4）^恭敬，^（5）^威光如日月[^194]，^（6）^為一切所愛， ^lun-011-307

^（7）^辯才^（8）^有大智，^（9）^能盡一切結，^（10）^苦滅得涅槃──如是名為十。 ^lun-011-308

王言：「^大德！讚佛功德，云何而得如是果報？」 ^lun-011-309

爾時，比丘以偈答曰： ^lun-011-310

（1）^讚佛諸功德，令一切普聞，以此果報故，而得大名譽。 ^lun-011-311

^（2）^讚佛實功德，令一切歡喜，以此功德故，世世常端正。 ^lun-011-312

^（3）^為人說罪福，令得安樂所，以此之功德，受樂常歡豫。 ^lun-011-313

^（4）^讚佛功德力，令一切心伏，以此功德故，常獲恭敬報。 ^lun-011-314

^（5）^顯現說法燈，照悟諸眾生，以此之功德，威光如日曜。 ^lun-011-315

^（6）^種種讚佛德，能悅於一切，以此功德故，常為人所愛。 ^lun-011-316

^（7）^巧言讚佛德，無量無窮已，以此功德故，辯才不可盡。 ^lun-011-317

^（8）^讚佛諸妙法，一切無過者，以此功德故，大智慧清淨。（144c） ^lun-011-318

^（9）^讚佛功德時，令人煩惱薄，以此功德故，結盡諸垢滅。 ^lun-011-319

^（10）^二種結盡故，涅槃身已證，譬如澍大雨，火盡無餘熱。 ^lun-011-320

重告王言：「^若有未悟，今是問時，當以智箭破汝疑軍。」 ^lun-011-321

王白法師：「^我心悅悟，無所疑也。大德福人，善能讚佛。」[^195] ^lun-011-322

如是等種種因緣，說法度人，名為法施。 ^lun-011-323

問曰：財施、法施，何者為勝？ ^lun-011-324

答曰：如佛所言：「^二施之中，法施為勝。」[^197]所以者何？ ^lun-011-325

財施果報，在欲界中； ^lun-011-326

法施果報，或在三界，或出三界。 ^lun-011-327

復次，口說清淨，深得理中，心亦得之，故出三界。 ^lun-011-328

復次，財施有量，法施無量。 ^lun-011-329

財施有盡，法施無盡；譬如以薪益火，其明轉多。 ^lun-011-330

復次，財施之報，淨少垢多；法施之報，垢少淨多。 ^lun-011-331

復次，若作大施，必待眾力；法施出心，不待他也[^198]。 ^lun-011-332

復次，財施能令四大諸根增長；法施能令無漏根、力、覺、道具足。 ^lun-011-333

復次，財施之法，有佛無佛，世間常有；如法施者，唯有佛世乃當有耳。 ^lun-011-334

是故當知法施甚難！云何為難？乃至有相辟支佛不能說法，直行乞食，飛騰變化而以度人。 ^lun-011-335

復次，從法施中能出生財施，及諸聲聞、辟支佛、菩薩及佛。 ^lun-011-336

復次，法施能分別諸法：有漏、無漏法，色法、無色法，有為、無為法，善、不善、無記法，常法、無常法，有法、無法。一切諸法實相清淨，不可破不可壞。 ^lun-011-337

如是等法，略說則八萬四千法藏，廣說則無量。 ^lun-011-338

如是等種種，皆從法施分別了知。以是故，法施為勝。 ^lun-011-339

是二施和合，名之為檀行。 ^lun-011-340

是二施願求作佛，則能令人得至（145a）佛道，何況其餘！ ^lun-011-341

問曰：四種捨，名為檀。所謂^（1）^財捨、^（2）^法捨、^（3）^無畏捨、^（4）^煩惱捨。此中何以不說二種捨[^200]？ ^lun-011-342

答曰：無畏捨，與尸羅無別，故不說。 ^lun-011-343

有般若故，不說煩惱捨。 ^lun-011-344

若不說六波羅蜜，則應具說四捨。 ^lun-011-345

---

[^1]: 《增壹阿含經》卷3〈4 弟子品〉（2經）：「^我聲聞中第一比丘，威容端正，行步庠序，所謂馬師比丘是。智慧無窮，決了諸疑，所謂舍利弗比丘是。神足輕舉，飛到十方，所謂大目揵連比丘是。」（大正2，557b4-7）
[^2]: 《雜阿含經》卷23（604經）：「^一切眾生智，比於舍利弗，十六之一分，以除如來智，如來轉法輪，是則能隨轉，彼有無量德，誰復能宣說。」（大正2，167c21-25） 《佛說給孤長者女得度因緣經》卷上：「^又復普集一切有智慧人盡在一處，而此尊者所有智慧亦復過上；又復當知取要而言，唯除佛世尊，世間一切具智慧者，若比舍利子廣大智慧，於十六分中而不及一。是故佛說此人於聲聞中智慧第一。」（大正2，847c15-20）
[^3]: （和）＋羅【宋】【元】【明】【宮】。（大正25，136d，n.6）
[^4]: 時：9.適時，合於時宜。（《漢語大詞典》（五），p.691）
[^5]: 仲春：春季的第二個月，即農曆二月。因處春季之中，故稱。（《漢語大詞典》（一），p.1193）
[^6]: 替：1.廢棄，3.改變。（《漢語大詞典》（五），p.754）
[^7]: （1）案：「瞻向」，言談舉止。瞻，視瞻，指舉止；向，通響，指言談。 （2）視瞻（^ㄓㄢ）：2.形容顧盼的神態。（《漢語大詞典》（十），p.336） （3）向：同"嚮"。嚮：通"響"。4.回聲，聲音。（向《漢語大詞典》（三），p.136）
[^8]: 嘉：2.嘉許，表彰。（《漢語大詞典》（三），p.473）
[^9]: 異：7.奇特的，不平常的。8.指奇異、非凡之人或事物。（《漢語大詞典》（七），p.1341）
[^10]: 自矜（^ㄐㄧㄣ）：自負，自誇。（《漢語大詞典》（八），p.1323）
[^11]: 恥：3.侮辱；羞辱。（《漢語大詞典》（七），p.492）
[^12]: 酬：3.應對，對答。（《漢語大詞典》（九），p.1403）
[^13]: 有司：官吏。古代設官分職，各有專司，故稱。（《漢語大詞典》（六），p.1146）
[^14]: 告＝吉【宋】【元】【宮】，＝言【明】。（大正25，136d，n.8）
[^15]: 告＝吉【宋】【元】【明】【宮】。（大正25，136d，n.9）
[^16]: 重：10.崇尚，推崇。（《漢語大詞典》（十），p.371）
[^17]: 最＝取【元】【明】【宮】。（大正25，136d，n.11）
[^18]: 貴＝重【宋】【元】【明】【宮】。（大正25，136d，n.12） 貴：4.崇尚，重視，以為寶貴。5.尊重，敬重。（《漢語大詞典》（十），p.147） 取重：得到重視。（《漢語大詞典》（二），p.874）
[^19]: 繾綣（^ㄑㄧㄢˇ ㄑㄩㄢˇ）：2.引申為不離散。（《漢語大詞典》（九），p.1032）
[^20]: 要（ㄧㄠ）：4.約言。以明誓的方式就某事作出莊嚴的承諾或表示某種決心。5.指所訂立的誓約、盟約。（《漢語大詞典》（八），p.753）
[^21]: 終始：2.引申為有始有終。（《漢語大詞典》（九），p.794）
[^22]: 情＝精【宋】【元】【明】【宮】。（大正25，136d，n.14） 情：6.意願，欲望。（《漢語大詞典》（七），p.576）
[^23]: 無徵：2.沒有徵兆或跡象。（《漢語大詞典》（七），p.152）
[^24]: 喘喘（^ㄔㄨㄢˇ ㄔㄨㄢˇ）：1.呼吸急促，氣息微弱。（《漢語大詞典》（三），p.427）
[^25]: （1）愍爾：愍然，勉強的樣子。愍，勉強；然，樣子。 （2）愍（^ㄇㄧㄣˇ）：5.同"暋"。勉力。（《漢語大詞典》（七），p.650） （3）爾：5.助詞。用作詞綴，猶"然"。（《漢語大詞典》（一），p.574）
[^26]: 𧂐（^ㄗˋ）：1.草名。2.積，積聚。3.草積，薪。（《漢語大字典》（五），p.3326）
[^27]: 䟽：同"疏"。（《漢語大字典》（六），p.3710）
[^28]: 憮（^ㄨˇ）然：悵然失意貌。（《漢語大詞典》（七），p.738）
[^29]: 畢＝必【元】【明】。（大正25，136d，n.17） 畢：14通"必"。一定。（《漢語大詞典》（七），p.1319）
[^30]: 頓止：停留止息。（《漢語大詞典》（十二），p.260）
[^31]: 阿說示比丘，即馬勝比丘，佛陀初轉法輪五比丘之一。
[^32]: 學日又＝受戒日【宋】【元】【明】【宮】。（大正25，136d，n.18）
[^33]: 參見《佛本行集經》卷48（大正3，874a-878a）。
[^34]: 參見《大智度論》卷1（大正25，62a）。
[^35]: Lamotte（1949, p.633, n.2）：舍利弗是佛陀之後的第二師，正法大將，他轉第二次的法輪。
[^36]: Lamotte（1949, p.633, n.4）：須菩提是「阿蘭若住第一」（無諍三昧第一）。無諍三昧係足以阻斷令他人起煩惱之能力，關於須菩提為無諍第一，請見《中阿含經》卷43《拘樓瘦無諍經》（大正1，703c），《大毘婆沙論》卷179（大正27，898a）。
[^37]: 避坐：猶避席。（《漢語大詞典》（十），p.1270）
[^38]: 起去：1.起身離開。（《漢語大詞典》（九），p.1089）
[^39]: Lamotte（1949, p.634, n.1）：參見《增壹阿含經》卷28〈聽法品〉（5經），（大正2，707c15-708a20）；《義足經》卷2（蓮花色比丘尼經第14）（大正4，185c）；《大乘造像功德經》（大正16，792c-793a）；《分別功德論》卷3（大正25，37c-38a）；《西域記》卷4（大正51，893b）。
[^40]: 又不業新：又不學習新的經書。 業：10.以......為業；從事於。（《漢語大詞典》（四），p.1166）
[^41]: 鍱（^ㄧㄝˋ）腹：以銅鐵薄片包裹腹部，以防智慧外溢。（《漢語大詞典》（十一），p.1347）
[^42]: 僶俛（^ㄇㄧㄣˇ ㄇㄧㄢˇ）：2.勉強。（《漢語大詞典》（一），p.1691）
[^43]: 特牛：2.公牛。（《漢語大詞典》（六），p.261）
[^44]: 觝（^ㄉㄧˇ）觸：1.觸碰，用角頂撞。（《漢語大詞典》（十），p.1358）
[^45]: 躄（^ㄅㄧˋ）：2.仆倒。《漢語大詞典》（十），p.563）
[^46]: 意色：神情，神色。（《漢語大詞典》（七），p.639）
[^47]: 不獲已：不得已。《後漢書‧獨行傳‧嚴授》："﹝張顯﹞蹙令進，授不獲已，前戰，伏兵發，授身被十創，歿於陣。"《新唐書‧沈既濟傳》："四方形勢，兵未可去，資費雖廣，不獲已為之。"（《漢語大詞典》（一），p.472） 不得已：無可奈何，不能不如此。《漢書‧景帝紀》："乃者吳王濞等為逆，起兵相脅，詿誤吏民，吏民不得已。"顏師古注："已，止也，言不得止而從之，非本心也。"（《漢語大詞典》（一），p.443）
[^48]: 妻（^ㄑㄧˋ）：1.嫁給。（《漢語大詞典》（四），p.318）
[^49]: 累（^ㄌㄟˋ）：4.煩勞，托付。（《漢語大詞典》（九），p.787）
[^50]: 被：1."披"的古字。後作"披"。搭衣於肩背。（《漢語大詞典》（九），p.55）
[^51]: 疊（^ㄉㄧㄝˊ）：7.指帛疊。用棉紗織成的布。（《漢語大詞典》（七），p.1411） 帛（^ㄅㄛˊ）疊：用棉紗織成的布。（《漢語大詞典》（三），p.703）
[^52]: 逐：5.隨，跟隨。王逸注：逐，從也。（《漢語大詞典》（十），p.887）
[^53]: 憂波提舍即舍利弗。
[^54]: 參見釋厚觀、郭忠生合編，〈《大智度論》之本文相互索引〉，《正觀》（6），p.31：《大智度論》卷4（大正25，84c-95b）。
[^55]: 參見《雜阿含經》卷29（803經）（大正2，206a-b）。
[^56]: 除身行，參見《瑜伽師地論》卷27（大正30，432a26-c24），釋惠敏《「聲聞地」における所緣の研究》，pp.231-234，山喜房佛書林，1994年6月；周柔含〈安那般那念──十六勝行「身行」──之探究〉，《中華佛學研究》第五期，2001年3月，pp.75-103。
[^57]: 〔無〕－【元】【明】【宮】。（大正25，138d，n.4）
[^58]: 參見《長阿含經》卷2《遊行經》：「^佛告比丘：復有六不退法令法增長，無有損耗。一者念佛，二者念法，三者念僧，四者念戒，五者念施，六者念天。修此六念則法增長，無有損耗。」（大正1，12a12-16）
[^59]: 如來十號：如來、應供、正遍知、明行足、善逝、世間解、無上士、調御丈夫、天人師、佛、世尊。參見《大智度論》卷2（大正25，70b-73a）。
[^60]: 參見《大智度論》卷22（大正25，218c-228a）。
[^61]: ┌ 識所緣法 ┌ 一法攝 ┴ 智所緣法 │ ┌ 色無色，可見不可見，有為無為，心相應心不相應，隨心行不隨心行 │ 二法攝 ┴ 漏無漏，有對無對，近法遠法，業相應業不相應，從心因不從心因 一切法 ┤ 三法攝 --- 三性，三學，三斷，三科 │ 四法攝 ┬ 三世、非三世，三界、非三界，從善、不善、無記、俱非因生法 │ └ 緣緣、緣不緣、緣緣不緣、非緣緣非緣不緣法 │ 五法攝 --- 色、心、心相應、心不相應、無為，四諦及無記無為 └ 六法攝 --- 見苦、集、盡、道斷，思惟斷、不斷，五眾及無為 （印順法師，《大智度論筆記》〔A004〕p.7）
[^62]: 參見《大智度論》卷15（大正25，169c）。
[^63]: （1）《大智度論》卷15：「^一切法可知相故言一。苦法智、苦比智知苦諦，集法智、集比智知集諦，滅法智、滅比智知滅諦，道法智、道比智知道諦；及善世智亦知苦、集、滅、道、虛空、非智緣滅。是可知相法故言一。」（大正25，169c6-10） （2）非數緣滅：即非擇滅無為，不依正智簡擇力而得滅，但依緣缺而令其畢竟不生，稱為非擇滅。 （3）參見《阿毘達磨俱舍論》卷1：「^永礙當生得非擇滅，謂能永礙未來法生。得滅異前，名非擇滅；得不因擇，但由闕緣。......緣不具故得非擇滅。」（大正29，1c25-2a1） （4）印順法師，《性空學探源》，pp.209-210：「^非擇滅無為，是一切學派共許的，《婆沙》說：因緣錯過了，不能再生起，叫做非擇滅無為。法的所以不生，不是像擇滅之由智慧離欲的力量使它不生，只是緣闕所以不生。非擇滅的意義是消極的，不是積極的。」 （5）智所知法 ┬ 苦智 ───── 苦 │ 集智 ───── 集 │ 盡智 ───── 盡 │ 道智 ───── 道 └ 世智 ───── 苦、集、盡、道、虛空、非數緣滅 （印順法師，《大智度論筆記》〔A018〕p.34）
[^64]: 參見《眾事分阿毘曇論》卷4（大正26，644b8-646b24）。
[^65]: 參見《阿毘達磨品類足論》卷2：「^遠法云何？謂過去、未來法。近法云何？謂現在及無為法。」（大正26，716a6-7）
[^66]: （（因善...無記））十八字＝（（從善因法、從不善因法、從無記因法、從非善非不善無記因））二十三字【元】【明】。（大正25，138d，n.15）
[^67]: 參見《眾事分阿毘曇論》卷5：「^云何有緣緣法，謂意識相應心、心法緣。云何無緣緣法，謂五識相應，若意識相應色、無為、心不相應行緣。云何有緣緣無緣緣法，謂若意識相應心、心法緣色、無為、心不相應行緣。云何非有緣緣非無緣緣法，謂色、無為、心不相應行。」（大正26，651c17-22）
[^68]: 習＝集【元】【明】。（大正25，138d，n.19）
[^69]: 用：15.須，需要。（《漢語大詞典》（一），p.1021） 不用：1.不采納。2.廢棄。4.不必，無須。（《漢語大詞典》（一），p.404） 一切眾生皆不用苦，但欲求樂：一切眾生都不會選擇苦，只要求取樂。
[^70]: 《大正藏》原無「知」字，今依《高麗藏》補上「知」字（第14冊，481b22）。
[^71]: 參見《大智度論》卷2：「^如諸法無量，智慧亦無量無數無邊。如函大蓋亦大，函小蓋亦小。」（大正25，74b29-c2） 《大智度論》卷9：「^佛智無量故應知，譬如函大故蓋亦大。」（大正25，124a28-29） 《大智度論》卷28：「^譬如函大蓋亦大，若智慧有邊眾生無邊者應有是難，今智慧及眾生俱無邊故，汝難非也。」（大正25，226a7-9）
[^72]: 是為知＝如是名【宋】【元】【明】【宮】。（大正25，138d，n.26）
[^73]: 參見《大方便佛報恩經》卷6（大正3，156b6-15），《阿毘達磨大毘婆沙論》卷83（大正27，430b28-c7），《經律異相》卷48（大正53，254b-c）。
[^74]: 晡（^ㄅㄨ）：1.申時，即十五時至十七時。（《漢語大詞典》（五），p.729）
[^75]: 戰怖：恐懼不安。（《漢語大詞典》（五），p.242）
[^76]: 戰慄：亦作"戰栗"，因恐懼、寒冷或激動而顫抖。（《漢語大詞典》（五），p.245）
[^77]: 《大智度論》卷31：^「願智者，願欲知三世事，隨所願則知。」（大正25，187c1-3）
[^78]: 般若： 一、六解：1、無漏慧根是。（〔1〕未斷結故行相似無漏般若，〔2〕未斷結行相似無漏，已斷結（三毒）行無漏般若） 2、是有漏慧，至道樹前未斷結故。 3、從發心至道樹下所有智慧。 4、有漏無漏慧是：未斷結名有漏，觀涅槃行道名無漏。 5、無漏無為，不可見無對。 6、離四句不可得相。 二、二評：1、皆是。2、後義為正。 （印順法師，《大智度論筆記》〔A004〕p.8） 另參見《大智度論》卷18（大正25，190a-191b）。
[^79]: 二種菩薩 ┬ 未斷結不清淨 └ 斷結使清淨 ┬ 斷三毒，心不著人天五欲---┬二種斷結 └ 斷習氣，不著菩薩功德五欲┘ （印順法師，《大智度論筆記》〔A005〕p.8）
[^80]: 斷結菩薩須行般若：十地未滿，結使未盡，未莊嚴佛土，未教化眾生。 （印順法師，《大智度論筆記》〔A014〕p.27）
[^81]: 參見《鞞婆沙論》卷12（大正28，504b-c）。 另參見Lamotte（1949, p.651, n.2）：可意眾天女之前來找阿那律，在Aṅguttara（《增支部》）, IV, pp.262-266的經文中有所說明，而除非筆者所知有誤，漢譯《增壹阿含經》並沒有相當的經文。
[^82]: 參見《佛說伅真陀羅所問如來三昧經》卷1（大正15，351c23-28），《大樹緊那羅王所問經》卷1（大正15，371a10-24），《大智度論》卷17（大正25，188b9-19）。
[^83]: 耆年：2.指高年。（《漢語大詞典》（八），p.640）
[^84]: 宿：16.謂年齒高，歲數大。（《漢語大詞典》（三），p.1518）
[^85]: 出有無四句，適無所著：超出有無四句，離執而無所著。 適：1.去，往。7.恰當，得當。（《漢語大詞典》（十），p.1160）
[^86]: 參見《雜阿含經》卷43（1164經）：「^佛告諸比丘：汝等所說皆是善說。」（大正2，310c24-25）詳見《雜阿含經》卷43（大正2，310b20-311a2）。
[^87]: 以＝如是【宋】【元】【明】【宮】。（大正25，140d，n.1）
[^88]: 參見《中阿含經》卷28《諸法本經》：「^一切諸法以欲為本。」（大正1，602c3）
[^89]: 御：1.駕馭車馬。3.馭手，駕馭車馬的人。（《漢語大詞典》（三），p.1021）
[^90]: 府：1.古代國家收藏財貨或文書的地方。（《漢語大詞典》（三），p.1213）
[^91]: 愛＝受【宋】【元】【明】。（大正25，140d，n.11）
[^92]: 全＝令【宮】。（大正25，140d，n.12）
[^93]: 護＝獲【宋】【元】【明】【宮】。（大正25，140d，n.13）
[^94]: 淵府：指財物或文書等集聚的地方。（《漢語大詞典》（五），p.1485）
[^95]: 窟宅：4.居住，盤踞。（《漢語大詞典》（八），p.454）
[^96]: 林藪：1.山林與澤藪。3.比喻事物聚集的處所。（《漢語大詞典》（四），p.804）
[^97]: 津梁：1.橋梁。2.比喻能起橋梁作用的人或事物。（《漢語大詞典》（五），p.1191）
[^98]: 儉：3.薄，少。（《漢語大詞典》（一），p.1693）
[^99]: 黠（^ㄒㄧㄚˊ）：1.聰慧，機敏。（《漢語大詞典》（十二），p.1363）
[^100]: 翕（^ㄒㄧ）響：1.倏忽，奄忽。（《漢語大詞典》（九），p.654）
[^101]: 蕩然：2.毀壞，消失。（《漢語大詞典》（九），p.558）
[^102]: 夷滅：2.湮滅，毀壞。（《漢語大詞典》（二），p.1500）
[^103]: 委（^ㄨㄟˋ）：1.儲積，聚積。（《漢語大詞典》（四），p.322）
[^104]: Lamotte（1949, p.659, n.1）：《大智度論》此處逐字引用《眾經撰雜譬喻》的開頭部分（1經）卷1（大正4，531b），而《眾經撰雜譬喻》是印度比丘道略所集出，且於西元405年由鳩摩羅什漢譯，正是《大智度論》譯出的同一年。
[^105]: 恃（^ㄕˋ）：1.依賴，憑藉。（《漢語大詞典》（七），p.511）
[^106]: 津通：指水無阻滯地流動。（《漢語大詞典》（五），p.1191）
[^107]: 參見《眾經撰雜譬喻》卷上（大正4，531b22-24）。
[^108]: 櫪（^ㄌㄧˋ）：2.馬槽。亦指關牲畜的地方。（《漢語大詞典》（四），p.1358）
[^109]: ┌ 施──富貴福樂 三果 ┤ 戒──得生天上 └ 禪智---得涅槃道 （印順法師，《大智度論筆記》〔A019〕p.35）
[^110]: ┌ 今世後世樂───如種樹求蔭 布施之果 ┤ 聲聞、辟支道──如種樹求華 └ 佛道──────如種樹求果 （印順法師，《大智度論筆記》〔A019〕p.35）
[^111]: ┌ 一、布施心相應善思（意業） 檀體三說 ┤ 二、從善思起身口業亦是（通三業） └ 三、有信、有（福）田、有（財）物，三事和合，心生捨法，能破慳。 （印順法師，《大智度論筆記》〔A019〕p.35）
[^112]: 慧影，《大智度論疏》卷14：「^捨是別善數中捨數，故云心數，故云心數法也，與心王相應起也，隨心王行也，其心王生也。」（卍新續藏46，834a14-16）
[^113]: 《大智度論疏》卷14：「^無色無非^※^也，是慮知心法，故云能作緣也。」（卍新續藏46，834a16-17） ※案：「非」或作「形」。
[^114]: 《大智度論疏》卷14：「^業相應者，明思是業體，思是行數，行數中造作義是業，施是捨數，與行相應也。」（卍新續藏46，834a17-19）
[^115]: 《大智度論疏》卷14：「^捨數與業數相隨喜，故云隨業行也。」（卍新續藏46，834a19）
[^116]: 《大智度論疏》卷14：「^共業生者，行數思數造作故是業，屬通心數，捨數既與行數共生，故云共業生也。」（卍新續藏46，834a19-21）
[^117]: 《大智度論疏》卷14：「^此捨數非不隱沒無記，故云非先業果報也。」（卍新續藏46，834a21-22）
[^118]: 《大智度論疏》卷14：「^本未曾施，今始施，得修義也；前時已施，後時復施，行修義也。」（卍新續藏46，834a22-23） 《大智度論》卷17：「^修有二種：一、得修，二、行修。得修名本所不得而今得，未來世修自事亦修餘事；行修名曾得於現前修，未來亦爾不修餘。」（大正25，187a23-26）
[^119]: 《大智度論疏》卷14：「^慧心中行施故云慧證也，身行此施云身證也。」（卍新續藏46，834a23-24）
[^120]: 直＝愚癡【宋】【元】【明】。（大正25，140d，n.29）
[^121]: 為＝分別【宋】【元】【明】。（大正25，140d，n.30）
[^122]: 嫌責：謂因不滿而加責備。（《漢語大詞典》（四），p.397）
[^123]: 狂＝誑【宋】【元】【明】【宮】。（大正25，141d，n.2）
[^124]: 咒願：「呪」為「咒」之異體。1.向天或神佛禱祝，希望順遂或表示心願。2.指唱誦願文，為施主作種種贊嘆。（《漢語大詞典》（三），p.262）
[^125]: 時＝是【宋】【宮】。（大正25，141d，n.5）
[^126]: 〔淨施者〕－【宋】【元】【明】【宮】。（大正25，141d，n.6）
[^127]: 二人難得 ┬ 出家 ── 非時解比丘 └ 在家 ── 能清淨施 （印順法師，《大智度論筆記》〔A020〕p.37） 參見Lamotte（1949, p.665, n.1）：Aṅguttara（《增支部》）, I, p.49。
[^128]: 布施離惡得善 ┬ 慳貪不善煩惱悉皆薄。 └ 諸善法生 ┬ 一、約引生定慧說 └ 二、約生起相似三十七品說 （印順法師，《大智度論筆記》〔A019〕p.36）
[^129]: 調＝掉【元】【明】。（大正25，141d，n.9）
[^130]: 三十二相，參見《大智度論》卷4（大正25，90a-91a）。
[^131]: 《增壹阿含經》卷24〈32 善聚品〉（11經）：「^若檀越施主惠施之日，得五事功德。云何為五？一者施命，二者施色，三者施安，四者施力，五者施辯。」（大正2，681b） 《佛說食施獲五福報經》卷1（大正2，854c）。 《大智度論》卷3：「^施食時與五事：命、色、力、樂、辯。」（大正25，82b）
[^132]: 《十住毘婆沙論》卷8：「^手掌、足下、項上、兩腋，七處俱滿，故名七處滿相。」（大正26，65a7-8）
[^133]: 趺（^ㄈㄨ）：1.同"跗"，腳背。（《漢語大詞典》（十），p.431）
[^134]: 《翻譯名義集》卷28：「^伊尼延，或伊泥延，此云金色。」（大正54，1109c1）
[^135]: 𨄔（^ㄕㄨㄢˋ）：同"腨"。脛骨後肉。俗稱"腿肚子"。（《漢語大字典》（六），p.3733）
[^136]: 求＝乞【宋】【元】【明】【宮】。（大正25，141d，n.19）
[^137]: 尼拘盧：又稱尼拘盧陀，又名尼拘律陀，尼拘律樹、尼拘盧樹、尼俱陀。尼拘律陀樹，用以比喻身廣長相。梵語nyagrodha（nyag-rodha，√rudh = ruh)，"growing downwards" the Banyan or Indian fig-tree , Ficus Indica，「向下生長」之意，即榕樹。
[^138]: 參見《長阿含經》卷6（6經）《轉輪聖王修行經》：「^轉輪聖王領四天下，時，王自在以法治化，人中殊特，七寶具足：一者金輪寶，二者白象寶，三者紺馬寶，四者神珠寶，五者玉女寶，六者居士寶，七者主兵寶。」（大正1，39b5-9）
[^139]: 十二種施得福增多 ┬ 一、得時施 二、隨所須施 三、如求者意施 │ 四、曠路中施 五、常施不廢 六、施物重故 │ 七、施善人故 八、施僧故 九、施者受者俱有德故 └ 十、將迎恭敬受者故 十一、難得物施 十二、所有盡布施故 （印順法師，《大智度論筆記》〔A019〕p.36） 施福增多，參見《中阿含經》卷2（第7經）《世間福經》（大正1，427c-428a），《增壹阿含經》卷35〈40 七日品〉（7經）（大正2，741c）。
[^140]: 得時施：施遠行人，施遠來人，施病人，施看病人，施風寒眾難者。（印順法師，《大智度論筆記》〔A019〕p.36）
[^141]: 將迎：1.送往迎來，2.迎接。（《漢語大詞典》（七），p.808）
[^142]: 參見Lamotte（1949, p.672, n.2）：《大莊嚴論經》卷4（21經）（大正4，279a-280a），《雜寶藏經》卷4（42經）（大正4，468a-b），《經律異相》卷44（大正53，228c）。 案：畫師名字在《大智度論》作千那，《大莊嚴論經》作羯那，《雜寶藏經》作罽那。
[^143]: 剎＝利【宋】【元】【明】【宮】。（大正25，141d，n.24）
[^144]: 客：11.旅居，寄居。（《漢語大詞典》（三），p.1440）
[^145]: 《翻梵語》卷3：「^維那（應云毘訶羅波羅，譯曰毘訶邏者，寺；波羅者，護也。）〔《大智度論》〕卷11」（大正54，1003b10）
[^146]: 輒（^ㄓㄜˊ）：7.副詞。立即，就。（《漢語大詞典》（九），p.1252）
[^147]: 牙＝芽【宋】【元】【明】【宮】。（大正25，142d，n.2）
[^148]: 身＝耳【宋】【元】【明】【宮】。（大正25，142d，n.3）
[^149]: 世間檀、出世間檀三說 ┬ 一、約有漏、無漏心辨 ┬ 凡夫有漏心施 ─ 世間 │ │ 聖人有漏心施 ┬ 一云世間，有漏心故。 │ │ └ 一云出世，結使斷故， │ │ 得無作三昧故。 │ └ 聖人無漏心施 ─ 出世 │ 二、約結淨、不淨結辨 ┬ 一、結使清淨 ─────── 出世 │ └ 二、結使所使 ─────── 世間 └ 三、約礙心、不礙心辨 ┬ 三、礙 繫 心 ─────── 世間 └ 四、心無三礙實知法相 ─── 出世 （印順法師，《大智度論筆記》〔A020〕p.37）
[^150]: 參見《大智度論》卷5（大正25，96c）。
[^151]: 三礙：執著施者、受者、所施物。若無三礙，即是三輪清淨。參見《大智度論》卷12（大正25，147a-b）。
[^152]: 我＝彼【宋】【元】【明】【宮】。（大正25，142d，n.4）
[^153]: 聖人稱譽、不稱譽檀三說 ┬ 一、世間檀、出世間檀 │ 二、清淨不雜諸垢，如法實相；不淨雜結使、顛倒心著 └ 三、實相智慧和合施、不和合 （印順法師，《大智度論筆記》〔A020〕p.37）
[^154]: 結＝諸【宋】【元】【明】【宮】。（大正25，142d，n.6）
[^155]: 大小檀四義三說： 一說：為知、不知實相，為、不為眾生。 二說：為脫苦、求佛道，欲具足、不具足功德。 三說：為、不為眾生，為脫苦、求佛道。 （印順法師，《大智度論筆記》〔A020〕p.38）
[^156]: 布施 ┬ 財布施 ┬ 外布施 │ └ 內布施 └ 法布施 （印順法師，《大智度論筆記》〔A024〕p.45）
[^157]: 出處待考。
[^158]: 《翻梵語》卷4：「^婆薩婆王（譯曰：天日）。」（大正54，1008c19）
[^159]: 參見《大智度論》卷33（大正25，304c22-24）。
[^160]: 《大智度論》卷13：「^五家所共：若王、若賊、若火、若水、若不愛子用。」（大正25，156c2-3）
[^161]: 泆＝躁【宋】【元】【明】【宮】。（大正25，142d，n.10） 泆（^ㄧˋ）：1.放蕩，放縱。（《漢語大詞典》（五），p.1085）
[^162]: 藪（^ㄙㄡˇ）：2.人或物聚集之所。3.聚集。（《漢語大詞典》（九），p.602）
[^163]: 疏（^ㄕㄨˋ）：1.分條記錄或分條陳述。（《漢語大詞典》（八），p.495）
[^164]: 屈：3.委屈。9.敬詞，猶言請。（《漢語大詞典》（四），p.27）
[^165]: 德：3.指有德行的人。（《漢語大詞典》（三），p.1069）
[^166]: 珞（^ㄌㄨㄛˋ）：纓絡。用珠玉穿成的裝飾物，多用作頸飾。（《漢語大詞典》（四），p.556）
[^167]: 交＝校【宋】【元】【明】【宮】。（大正25，142d，n.12）
[^168]: 交絡：2.交織。（《漢語大詞典》（二），p.340）
[^169]: 𨏥：車轎上的惟幔。（《漢語大字典》（五），p.3562）
[^170]: 茵蓐（^ㄖㄨˋ）：亦作"茵褥"。床墊子。（《漢語大詞典》（九），p.379）
[^171]: 挍飾，亦作校飾：裝飾。（《漢語大詞典》（四），p.1003）
[^172]: 丹：3.紅色。《儀禮‧鄉射禮》："凡畫者丹質。"鄭玄注："丹淺於赤。"（《漢語大詞典》（一），p.678）
[^173]: 𧿵＝甲【元】【明】。（大正25，142d，n.15）
[^174]: 疊：7.指帛疊，用棉紗織成的布。（《漢語大詞典》（七），p.1411）
[^175]: 以＝已【宋】【元】【明】【宮】。（大正25，142d，n.18）
[^176]: 千＝十【宋】【元】【明】【宮】。（大正25，143d，n.1）
[^177]: 《翻譯名義集》卷3：「^如一一名二，二二名四，三三名九，十十名百，十百名千，十千名萬，十萬名億，千萬億名那由他，千萬那由他名頻婆，千萬頻婆名迦他，過迦他名阿僧祇。」（大正54，1107a3-7）
[^178]: 另參見《大智度論》卷35（大正25，315c5-6），《分別功德論》卷5（大正25，52a19-20）。
[^179]: 將無：莫非。（《漢語大詞典》（七），p.805）
[^180]: 得無：猶言能不，豈不，莫非。（《漢語大詞典》（三），p.988）
[^181]: 唐：本義為大言，引申為大，廣大；浩蕩。（《漢語大詞典》（三），p.366）
[^182]: 將：28.副詞。乃，方。29.副詞。殆，大概。（《漢語大詞典》（七），p.805）
[^183]: （1）踊：同"踴"。（《漢語大詞典》（十），p.488） （2）踴：1.向上跳，跳躍。（《漢語大詞典》（十），p.524）
[^184]: 參見《經律異相》卷48（大正53，254b）。
[^185]: 法施五說 ┬ 一、常以好語有所利益 │ 二、以佛語妙法為人說 │ 三、以三藏法教人 │ 四、以四藏法教人 └ 五、以大小乘法教人 （印順法師，《大智度論筆記》〔A024〕p.45）
[^186]: 《分別功德論》卷1：「^所謂雜藏者，非一人說，或佛所說，或弟子說，或諸天讚誦，或說宿緣三阿僧祇菩薩所生，文義非一，多於三藏，故曰雜藏也。」（大正25，32b6-8） 參見印順法師，《原始佛教聖典之集成》，pp.467-475、pp.793-810；《永光集》，pp.70-80。
[^187]: 《翻梵語》卷6：「^呵多（譯曰破，亦云害，亦云不勝）。」（大正54，1019a7） 《十誦律》卷20：「^又如訶多比丘無慚、無愧、破戒，有見聞疑罪，是人自言我有是罪，後言我無是罪。」（大正23，142c18-20） 《善見律毘婆沙》卷15：「^妄語戒中訶多者，此是大德名也。釋種出家有八萬人，訶多亦在其中，性好談論。與外道論義時，自知理屈，便違反前語；若外道好語時，便迴為己語。自知理僻，言是外道語。若剋時與外道論議，語外道言：『中後當論議。』自中前來，語諸檀越言：『即時論議。』自上高座，語諸檀越言：『外道那得不來，必當畏我，是故不來。』自下高座而去。中後外道來，覓比丘不得，便呵責言：『沙門釋子言知正法，云何故妄語！妄語者，口與心相違，亦名空語也。」（大正24，779a25-b6）
[^188]: 法施不但說法 ┬ 一、為道清淨故施。 │ 二、淨心善思以教一切。 └ 三、淨心善思，讚三寶，示罪福，示四諦，化令入佛道，是真淨法施。 （印順法師，《大智度論筆記》〔A024〕p.46）
[^189]: 思＝心【宋】【元】【明】【宮】。（大正25，144d，n.2）
[^190]: 二種法 ┬ 慈心不惱眾生 ── 是佛道因緣 └ 觀知諸法真空 ── 是涅槃道因緣（印順法師，《大智度論筆記》〔A014〕p.27）
[^191]: 法施功德 ┬ 一華：口有香氣 └ 十果：1、大名聞，2、端正，3、得樂，4、恭敬，5、威光， 6、眾所愛，7、辨才，8、大智，9、盡結，10、苦滅。 （印順法師，《大智度論筆記》〔A024〕p.46）
[^192]: 佛圖：又作浮屠、浮圖，即佛塔。
[^193]: 政＝正【宋】【元】【明】【宮】。（大正25，144d，n.7）
[^194]: 月＝明【宋】【元】【明】【宮】。（大正25，144d，n.8）
[^195]: 《大莊嚴論經》第55經（大正4，309c-310b），《阿育王傳》卷7（大正50，128b-c），《眾經撰雜譬喻》第41經（大正4，541c-542a）。
[^196]: 二施勝劣 ┬ 比較 ┬ 財施：1.報在欲界，2.有量，3.有盡，4.淨少垢多（報），5.待眾力， │ │ 6.增長四大諸根，7.有佛無佛常有。 │ │ 法施：1.報三界或出，2.無量，3.無盡，4.垢少淨多（報），5.不待他心， │ └ 6.具足無漏根力等，7.唯在佛世。 └ 直顯法施之勝：1.辟支尚且不能，2.法施出生財施及三乘，3.法施能分別一切法相。 （印順法師，《大智度論筆記》〔A024〕p.46）
[^197]: 《增壹阿含經》卷7〈15 有無品〉（3經）（大正2，577b15-17）。
[^198]: 也＝心【宋】【元】【明】【宮】。（大正25，144d，n.13）
[^199]: ┌ 財捨.........財施┬具說六度，但明二施 不說六度應說四捨 ┤ 法捨.........法施┘ │ 無畏捨（尸羅） └ 煩惱捨（般若） （印順法師，《大智度論筆記》〔A005〕p.9）
[^200]: 二種捨：無畏捨、煩惱捨。