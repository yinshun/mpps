[^50]釋曰： ^lun-092-1

釋照明品〉） ^lun-092-2

上來須菩提常種種問空法，以時會疑其已[^51]體寂滅無戲論法猶復多問，是以不問而心念。 ^lun-092-3

復次，有菩薩及諸天深入禪定，不好語言而欲得法利，是故須菩提不發言而心念。 ^lun-092-4

問曰：須菩提雖無言，而世尊以言答？ ^lun-092-5

答曰： ^lun-092-6

佛身色，視無厭足[^52]；如色無厭，聲亦如是，雖語而不妨細禪定行，是故佛以言答。 ^lun-092-7

復次，佛安立寂滅相，於阿耨多羅三藐三菩提中住，不分別一切法若善、若不善等；眾生有疑而問，佛隨所問、所念而答，是故不與須菩提同。 ^lun-092-8

須菩提聞是六波羅蜜等諸法甚深義，不能得其邊，是故問：「何等是菩薩道？行是道，如清淨無[^53]所著六波羅蜜等諸善法莊嚴？」 ^lun-092-9

佛知其意，於須菩提（707a）所益雖少，為增益諸菩薩故，答「六波羅蜜等是菩薩道」。 ^lun-092-10

六波羅蜜是菩薩初發心道； ^lun-092-11

次行四禪、八背捨、九次第定及三十七道品，[^54]但求涅槃； ^lun-092-12

十八空、佛十力等微細，但為求佛道。 ^lun-092-13

六波羅蜜道，多為眾生故； ^lun-092-14

三十七品等，但求涅槃； ^lun-092-15

十八空等，於涅槃中出過聲聞、辟支佛地，入菩薩位道。 ^lun-092-16

是三種[^55]，皆是生身菩薩所行。所以者何？分別諸法故。 ^lun-092-17

今又「一切法皆是菩薩道」，是[^56]法性生身菩薩所行，不見諸法有好惡，安立諸法平等相故。 ^lun-092-18

此中佛自說因緣：「菩薩應學一切法，若一法不學，則不能得一切種智。」 ^lun-092-19

「學一切法」者，用一切種門，思惟、籌量、修觀、通達。 ^lun-092-20

須菩提白佛[^57]：「若一切法一相，所謂空，云何菩薩學一切法？將無於無戲論相法中作戲論耶？所謂此彼諸法。」 ^lun-092-21

略說是「戲論相」：此東、彼西，是上、是下，是常、是無常，是實、是虛[^58]，是世間、是出世間，乃至是二乘法、是佛法。 ^lun-092-22

佛可具[^59]說：一切法空相。 ^lun-092-23

若法實定有不空者，即是無生無滅，無生無滅故無四諦，[^60]無四諦故無佛、法[^61]、\`2675\`僧寶，[^62]如是三寶等諸法皆壞。 ^lun-092-24

今諸法實空，乃至空相亦空；眾生愚癡顛倒故著。 ^lun-092-25

是故於眾生中起悲心，欲拔出故，求佛身力；欲令眾生信受其語，捨顛倒，入諸法實相。 ^lun-092-26

是故菩薩雖知諸法空，而為利益眾生分別說； ^lun-092-27

若眾生自知諸法空，菩薩但自住空相中，不須學分別一切法。 ^lun-092-28

菩薩行菩薩道時，從初發意已[^63]來，如是思惟：「一切法無定實性，但從因緣和合起；是眾因緣亦各各（707b）從和合起，乃至到畢竟空。畢竟空唯是一法實；餘者無性，故皆虛誑。我從無始世來，著是虛誑法，於六道中厭[^64]受苦惱。我今是三世[^65]十方佛子，般若是我母，今不應復隨逐虛誑法[^66]。」是故菩薩乃至畢竟空中亦不著，何況餘法，所謂檀波羅蜜等！ ^lun-092-29

爾時，菩薩照明菩薩道，其心安隱，自念：「我但斷著心，道自然至。」 ^lun-092-30

知是事已，念眾生深[^67]著世間，而畢竟空亦空、無性、無有住處，眾生難可信受。 ^lun-092-31

為令眾生信受是法故，學一切法，修行生起是度眾生方便法。 ^lun-092-32

觀眾生心行所趣[^68]，知好何法、念何事、何[^69]所志願。 ^lun-092-33

觀時，悉知眾生所著處皆是虛誑顛倒，憶想分別故著，無有根本實事。 ^lun-092-34

爾時，菩薩大歡喜，作是念：「眾生易度耳！所以者何？眾生所著皆是虛誑無實。」 ^lun-092-35

譬如人有一子，喜在不淨中戲，聚土為穀[^70]，以草木為鳥獸，而生愛著；人有奪者，瞋恚啼哭。其父知已，此子今雖愛著，此事易離耳，小[^71]大自休。何以故？此物非真故。 ^lun-092-36

菩薩亦如是，觀眾生愛著不淨臭身及五欲是無常，種種苦因，知是眾生得信等五善根成就時，即能捨離。 ^lun-092-37

若小兒所著實是真物，雖復年至百歲，著之轉深，不可得捨； ^lun-092-38

若眾生所著之[^72]物定實有者，雖得信等五根，著之轉深，亦不能離。 ^lun-092-39

以諸法皆空、虛誑不實故，得無漏清淨智慧眼時，即能遠離所著，大自慚愧；譬如狂病，所作非法，醒悟之後，羞慚無顏。 ^lun-092-40

菩薩知眾生易度已，安住般若中，以方便力教化眾生：「汝等當行布施，（707c）可得饒財，莫恃是布施果報而自憍[^73]高！此中無有堅實，皆當破壞，與未布施時無異。」 ^lun-092-41

持戒等乃至十八不共法，亦如是。 ^lun-092-42

「是諸法雖清淨、大有所益，皆是有為法，從因緣生，無有自性；汝等若著是法，能生苦惱。」 ^lun-092-43

譬如熱金丸，雖是寶物，捉則燒手。 ^lun-092-44

如是菩薩教化眾生行菩薩道，自無所著，亦為眾生說無所著。 ^lun-092-45

以無著心行檀波羅蜜故，於檀中不住。 ^lun-092-46

「不住」者，所謂布施時不取三種相，亦不著果報而自高生罪業，布施果報滅壞時亦不生惱。 ^lun-092-47

尸羅[^74]波羅蜜乃至阿耨多羅三藐三菩提，亦如是。 ^lun-092-48

此中佛自說不住因緣有二[^75]種：一者、菩薩深入空，不見諸法性，故不住；二者、不以小事為足，故不住。 ^lun-092-49

是菩薩無有異心，但一向能生菩提道。 ^lun-092-50

須菩提白佛：「若一切法無生，云何菩薩能生菩提道？」 ^lun-092-51

佛可須菩提意：「一切法無生，我實處處說諸法無生，非為凡夫說，但為得無作解脫、不起三種業者說。」 ^lun-092-52

復問：「世尊！佛自說：『有佛、無佛，諸法法相常住。』如聖人法相空，凡夫[^76]亦如是！」 ^lun-092-53

佛可其所說，諸法實相常住，以眾生不知不解故，起菩提道。 ^lun-092-54

但為除凡夫顛倒法，故名為「道」；若決定有道可著者，即復是顛倒。道、非道平等即是「道」，是故不應難！ ^lun-092-55

須菩提復問：「云何可得菩提？用生道故得耶？」 ^lun-092-56

佛言：「不也！」 ^lun-092-57

何以故？「生道」者，菩薩觀是有為法生滅相謂是實，是故言[^77]「不」。如先說熱金丸喻。[^78] ^lun-092-58

不生法即是無為，無作法故，亦不可以得菩提。 ^lun-092-59

「生不生」，二俱有過故。[^79] ^lun-092-60

「非生非不生（708a）得菩提耶？」 ^lun-092-61

答言：「不也！」 ^lun-092-62

問曰：若「生不生」二俱有過，「非生非不生」復[^80]不應有過，何以言「不得」？ ^lun-092-63

答曰：若分別「非生非不生」是好、是醜，取相生著故，故言有過；若能不著，則是菩提道。 ^lun-092-64

須菩提問：「若不以四句得者，云何得道？」 ^lun-092-65

佛答：「不以道、不以非道，則得菩提。」何以故？「菩提即是道，道即是菩提。」 ^lun-092-66

「菩提」名「諸法實相」，是諸佛所得究竟實相，無有變異。 ^lun-092-67

一切法入菩提中，皆寂滅相；如一切水入大海，同為一味。是故佛說：「菩提性即是道性。」 ^lun-092-68

若菩提性、道性異者，不名菩提為無戲論寂滅相，是故說：「菩提即是道，道即是菩提。」 ^lun-092-69

復次，是二法異者，行道不應到菩提──諸法因果，不一不異故。 ^lun-092-70

須菩提復問：「若爾者，菩薩行道應便是佛！」所以者何？道即是菩提故。 ^lun-092-71

又佛應是菩薩！何以故？菩提即是道故。今何以說有差別──佛有十力等、三十二相、八十隨形好？ ^lun-092-72

須菩提為新學菩薩故，分別難佛：「菩薩應即是佛！」 ^lun-092-73

佛以反問答：「佛得菩提不？」 ^lun-092-74

答言：「不也！何以故？菩提不離佛、佛不離菩提；二法和合故，是佛、是菩提。」 ^lun-092-75

是故不應難言「菩薩即是佛」。 ^lun-092-76

此總相答。 ^lun-092-77

問曰：「佛」是眾生，「菩提」是法，云何言「佛即是菩提」？ ^lun-092-78

\`2679\`答曰：先有三十二相莊嚴身、六波羅蜜等功德莊嚴心，而不名為「佛」；得「菩提」故，名之為佛。是故言：「佛與菩提不異。」 ^lun-092-79

微妙清淨五眾和合假名為「佛」，法即是五眾，五眾不離假名，「菩提」即是五眾實相，一切法皆入菩提故。是故「佛即是菩提、菩提即是佛」，但凡夫心中分別有異。 ^lun-092-80

問（708b）曰：汝[^81]先論議中說言「菩提與道不一不異」，[^82]經中何以說「道即是菩提，菩提即是道」，「佛即是菩提，菩提即是佛」？ ^lun-092-81

答曰： ^lun-092-82

「一」、「異」雖俱不實而多用「一」，故此中說「菩提即是道，道即是菩提」，無咎！ ^lun-092-83

如「常」、「無常」是二邊，「常」多生煩惱故不用，「無常」能破顛倒故多用；事既成辦，亦捨「無常」。 ^lun-092-84

此中亦如是，若以觀種種別異法故多生著心；若觀諸法一相──若無常、苦、空等，是時煩惱不生；著心少故，是故多用是「一」。 ^lun-092-85

於實義中，「一」亦不用；若著「一」，即復是患。 ^lun-092-86

復次，別「異」無故，「一」亦不可得，相待法故；但以不著心，不取一相，故說無咎。「一」不實故，菩薩不得即是佛。 ^lun-092-87

復次，今佛更答須菩提，自說因緣：「菩提雖寂滅相，而菩薩能具足六波羅蜜等諸功德，住金剛三昧，以一念相應慧，得阿耨多羅三藐三菩提。爾時，於一切法中自在，得名為佛。」 ^lun-092-88

菩薩雖知「道」及「菩提」不異，未具足諸功德故，不名為佛。 ^lun-092-89

又佛諸事畢竟，願、行滿足故，不名為菩薩。 ^lun-092-90

得者是「佛」，法是「菩提」，求菩提者是「菩薩」。 ^lun-092-91

須菩提從佛聞菩提相、道相，成就眾生已，今問淨佛國土事。 ^lun-092-92

諸阿羅漢、辟支佛無有力知淨佛國事，是故問。 ^lun-092-93

問曰：何等是淨佛土？ ^lun-092-94

答曰[^83]： ^lun-092-95

「佛土」者，百億日月、百億須彌山、百億四天王等諸天，是名「三千大千世界」。如是等無量無邊三千大千世界，名為「一佛土」。 ^lun-092-96

佛於此中施作佛事，佛常晝三時、夜三時以佛眼遍觀眾生：「誰可種善根？誰善根成就應[^84]增長？誰善根成就應得度？」見是已，以神通力隨所見教化。（708c） ^lun-092-97

眾生心隨逐外緣，得隨意事，則不生瞋惱；得不淨、無常等因緣，則不生貪欲等煩惱；若得無所有、空因緣，則不生癡等諸煩惱。 ^lun-092-98

是故諸菩薩莊嚴佛土，為令眾生易度故。國土中無所乏少，無我心故，則不生慳貪、瞋恚等煩惱。 ^lun-092-99

有佛國土，一切樹木常出諸法實相音聲，所謂無生無滅、無起無作等；眾生但聞是妙音，不聞異聲，眾生利根故，便得諸法實相。 ^lun-092-100

如是等佛[^85]土莊嚴，名為「淨佛土」。如《阿彌陀》等諸經中說。 ^lun-092-101

佛答：「菩薩從初發意來，自淨麁身、口、意業，亦教他人淨麁身、口、意業。」 ^lun-092-102

問曰：若菩薩淨佛土，是菩薩得無生法忍、住神通波羅蜜，然後能淨佛土；今何以言「從初發意來，淨麁身、口、意業」？ ^lun-092-103

答曰：三業清淨，非但為淨佛土，一切菩薩道皆淨。 ^lun-092-104

此三業初淨身、口、意業，後為淨佛土。 ^lun-092-105

自身淨，亦淨他人。何以故？非但一人，生國土中者皆共作因緣。 ^lun-092-106

內法與[^86]外法作因緣，若善、若不善： ^lun-092-107

多惡口業故，地生荊棘；諂誑曲心故，地則高下不平；慳貪多故，則水旱不調、地生沙礫。 ^lun-092-108

不作上諸惡故，地則平正，多出珍寶；如彌勒佛出時，人皆行十善故[^87]，地多珍寶。[^88] ^lun-092-109

問曰：若布施等諸善法得[^89]淨佛土果報，何以但說「淨三業」？ ^lun-092-110

答曰：雖知善惡諸法是苦樂因緣，如一切心、心數法中，得道時智慧為大；攝心中定為大；作業時思為大；得是思業已，起身、口、意[^90]業。布施、禪定等，以思為首；譬如縫衣，以針為導。受後世果報時，業力為大。是故說「三業」，則攝（709a）一切善[^91]法：意業中盡攝一切心、心[^92]數法，身、口則攝一切色法。 ^lun-092-111

人[^93]身行三種，福德具足，則國土清淨。內法淨故，外法亦淨；譬如面淨故，鏡中像亦淨。如《毘摩羅詰[^94]經》中說。[^95] ^lun-092-112

不殺生故人皆長壽，如是等。 ^lun-092-113

問曰：身、口、意麁業，是事易知，須菩提何以故問？ ^lun-092-114

答曰：麁、細不定故。 ^lun-092-115

如求道人中布施是麁善，於白衣為細。 ^lun-092-116

如小乘中不善業為麁，善業為細；摩訶衍中取善法相，乃至涅槃皆名為麁。 ^lun-092-117

以麁、細不定故問。 ^lun-092-118

佛次第為說麁業相，所謂奪命，乃至邪見。 ^lun-092-119

是三種身業、四種口業、三種意業，皆名為麁。 ^lun-092-120

復次，破菩薩六波羅蜜法──慳貪等，皆名為麁。 ^lun-092-121

問曰：先說十不善道，已攝慳貪等，何以復別說？ ^lun-092-122

\`2682\`答曰：是六法不入十不善道，十不善道皆是惱眾生法；是六法不但為惱眾生。 ^lun-092-123

如慳心，但自惜財，不惱眾生。 ^lun-092-124

貪心有二種：一者[^96]、但貪他財，未惱眾生；二者、貪心轉盛，求而不得，則[^97]欲毀害，是名業道，以能起業故。 ^lun-092-125

瞋心[^98]亦如是，小者不名業道，以其能趣[^99]惡處故為道。 ^lun-092-126

是故別說六法無咎。 ^lun-092-127

問曰：六波羅蜜中已說戒[^100]，今何以復說「戒不淨」？ ^lun-092-128

答曰：「破戒法」是殺生等麁罪。 ^lun-092-129

「戒不淨」是微細罪，不惱眾生；如飲酒等，不入十不善道。 ^lun-092-130

復次，破五眾戒[^101]，名為「破戒」。 ^lun-092-131

不破所受戒，常為三毒覆心，不憶念戒，迴向天福，邪見持戒──如是等，名為「戒不淨」。 ^lun-092-132

復次，若菩薩心遠離四念處等三十七品、三解脫門，是名麁業。 ^lun-092-133

所以者何？此中心皆觀實法，隨涅槃、不隨世間；若出四念處等法，心則散亂。 ^lun-092-134

譬（709b）如蛇行本性好曲，若入竹筒[^102]則直，出筒還曲。 ^lun-092-135

復次，若菩薩貪須陀洹果證，是為麁[^103]。 ^lun-092-136

如人聞佛說「須陀洹果，不墮三惡道，盡無量苦，如五十由旬池水；餘在者，如一渧[^104]、二渧」，[^105]則生貪心。以其心不牢[^106]固，本求作佛、為眾生，今為自\`2683\`身而欲取證──是為欺佛，亦負[^107]眾生，是故名麁。 ^lun-092-137

譬如人請客，欲設飲食而竟不與，是則[^108]妄語負客。 ^lun-092-138

菩薩亦如是，初發心時作願「我當作佛，度一切眾生」，而貪須陀洹，是則負一切眾生。 ^lun-092-139

如貪須陀洹果，乃至貪辟支佛道亦如是[^109]。 ^lun-092-140

---

[^1]: 〔佛國〕－【宋】【宮】。（大正25，705d，n.15）

[^2]: 《大品經義疏》卷10：「此下後文明淨佛土，故云〈淨土品〉。云初是成就眾生，二段明菩薩自住勝道，教眾生。」（卍新續藏24，335a7-8）

[^3]: 二＋（上）【宋】【元】【宮】，二＋（之上）【明】。（大正25，705d，n.16）

[^4]: 「大智度論釋淨佛國土品第八十二卷第九十二」十九字＝「大智度經品第八十二淨土品卷九十三」十六字【石】。（大正25，705d，n.14）

[^5]: 〔【經】〕－【宋】【宮】。（大正25，705d，n.17）

[^6]: 《大品經義疏》卷10：「今自^※1^菩薩共證菩薩^※2^，就文為四：第一明菩薩自住勝道，二者化眾生令因菩薩住勝道，三者令眾生傳化，四眾生令悟共證菩提。今是初。」（卍新續藏24，335a8-11）

※1「自」，一作「時」。（卍新續藏24，335d，n.4）

※2「薩」疑「提」。（卍新續藏24，335d，n.5）

[^7]: 大＋（誓）【宋】【元】【明】【宮】。（大正25，705d，n.18）

[^8]: 參見《大智度論》卷45〈15 大莊嚴品〉：

問曰：「云何名大莊嚴？」

答曰：「為度眾生故、為阿耨多羅三藐三菩提故，行諸善福功德者；略說是六波羅蜜。如富樓那次第說：『若菩薩為一切智慧故行檀波羅蜜，是福德共一切眾生。』『共』者，此布施福德，我及眾生共等，我以此迴向阿耨多羅三藐三菩提。」（大正25，387b14-20）

[^9]: 參見《大智度論》卷21〈1 序品〉（大正25，215a7-21）、卷44〈12
句義品〉（大正25，381b5-23）、卷81〈68
六度相攝品〉（大正25，628a9-16），《大毘婆沙論》卷84（大正27，434b15-23）。

[^10]: 頗（ㄆㄛ）：13.與"不"、"無"、"否"等配合，表示疑問。（《漢語大詞典》（十二），p.286）

[^11]: 〔法〕－【宋】【宮】＊ \[＊1 2 3\]。（大正25，705d，n.19）

[^12]: 〔是〕－【宋】【宮】。（大正25，705d，n.20）

[^13]: 《大般若波羅蜜多經》卷476〈80 道土品〉：

具壽善現復白佛言：「若一切法皆自性空，云何菩薩摩訶薩於何處學？若有所學，將無世尊於無戲論而作戲論，謂有諸法是此、是彼，由是、為是；此是世間，此是出世；此是有漏，此是無漏；此是有為，此是無為；此是異生法，此是預流法，此是一來法，此是不還法，此是阿羅漢法，此是獨覺法，此是菩薩法，此是如來法？」（大正7，409c24-410a3）

[^14]: 者＋（是）【石】。（大正25，705d，n.21）

[^15]: 〔能〕－【宋】【元】【明】【宮】。（大正25，705d，n.22）

[^16]: 《大般若波羅蜜多經》卷476〈80
道土品〉：「善現！若諸有情知一切法皆自性空，則諸菩薩摩訶薩不應學一切法，證得一切智智，為諸有情建立宣說。以諸有情不知諸法皆自性空故，諸菩薩摩訶薩定應學一切法，證得一切智智，為諸有情建立宣說。」（大正7，410a10-15）

[^17]: 《大品經義疏》卷10：

「於是菩薩道，從初已來」，第二、明菩薩見住勝道今教眾生。（卍新續藏24，335b10-11）

[^18]: 《大般若波羅蜜多經》卷476〈80
道土品〉：「善現當知！諸菩薩摩訶薩於菩薩道初修學時，應審觀察：諸法自性都不可得，唯有執著和合所作。」（大正7，410a15-17）

[^19]: 法＋（空）【元】【明】。（大正25，705d，n.23）

[^20]: 《大般若波羅蜜多經》卷476〈80
道土品〉：「所以者何？以一切法皆自性空，空性不應執著空性，空中空性尚不可得，況有空性能執著空！」（大正7，410b12-14）

[^21]: 《大品經義疏》卷10：

「菩薩如是思惟」下，第三、明傳化自既了悟，更他未悟。（卍新續藏24，335b14-15）

[^22]: 耳：10.語氣詞。表示肯定語氣或語句的停頓與結束。（《漢語大詞典》（八），p.646）

[^23]: 《大般若波羅蜜多經》卷476〈80 道土品〉：

善現！諸菩薩摩訶薩如是觀察一切法時，於諸法性雖無執著，而於諸法學無厭倦。是菩薩摩訶薩住此學中，觀諸有情心行差別，謂審觀察是諸有情心行何處？既觀察已，如實了知彼心但行虛妄所執。爾時，菩薩便作是念：「彼心既行虛妄所執，我令解脫必不為難。」（大正7，410b14-20）

[^24]: 時＝中【宋】【元】【明】【宮】【石】。（大正25，706d，n.1）

[^25]: 饒財：多財；資財富足。（《漢語大詞典》（十二），p.578）

[^26]: 恃（ㄕˋ）：1.依賴；憑藉。（《漢語大詞典》（七），p.511）

[^27]: 〔報〕－【宋】【宮】。（大正25，706d，n.2）

[^28]: 自高：2.自傲；抬高自己。（《漢語大詞典》（八），p.1324）

[^29]: 《大般若波羅蜜多經》卷476〈80 道土品〉：

是菩薩摩訶薩作是念已，安住般若波羅蜜多，方便善巧教誡教授諸有情言：「汝等今者皆應遠離虛妄所執，趣入正法修諸善行。」復作是言：「汝等今者應行布施，當得資具無所乏少，然勿恃此而生憍逸。所以者何？此中都無堅實事故。汝等今者應行淨戒、安忍、精進、靜慮、般若，當得種種功德具足，然勿恃此而生憍逸。所以者何？此中都無堅實事故。汝等今者應行內空乃至無性自性空，......應行預流果乃至獨覺菩提，應行一切菩薩摩訶薩行，應行諸佛無上正等菩提，應行諸餘無量佛法，然勿恃此而生憍逸。所以者何？此中都無堅實事故。」（大正7，410b20-c11）

[^30]: 〔是〕－【石】。（大正25，706d，n.3）

[^31]: 〔所〕－【宋】【元】【明】【宮】。（大正25，706d，n.4）

[^32]: 《大般若波羅蜜多經》卷476〈80
道土品〉：「善現！是菩薩摩訶薩安住般若波羅蜜多，方便善巧教誡教授諸有情時，行菩薩道無所執著。所以者何？一切法性不應執著，若能執著、若所執著、執時、執處皆無自性，以一切法自性空故。」（大正7，410c11-15）

[^33]: 《大般若波羅蜜多經》卷476〈80
道土品〉：「如是，善現！諸菩薩摩訶薩如是修行菩薩道時，於一切法都無所住，以無所住而為方便，雖行布施波羅蜜多乃至般若波羅蜜多，而於其中都無所住。」（大正7，410c15-19）

[^34]: 《大般若波羅蜜多經》卷476〈80
道土品〉：「雖行預流果乃至獨覺菩提，而於其中都無所住。」（大正7，411a5-6）

[^35]: 《大般若波羅蜜多經》卷476〈80 道土品〉：

善現當知！諸菩薩摩訶薩雖能得預流果乃至獨覺菩提，而於其中不欲證住。所以者何？有二緣故。何等為二？一者、彼果都無自性，能住、所住俱不可得。二者、於彼不生喜足，是故於中不欲證住。謂諸菩薩常作是念：「我定應得預流果乃至獨覺菩提，不應不得，然於其中不應證住。所以者何？我從初發無上正等菩提心來，於一切時更無餘想，唯求無上正等菩提。然我定當證得無上正等菩提，豈於中間應住餘果？」（大正7，411a11-20）

[^36]: 《大品經義疏》卷10：

「一心得菩提」下，第四、明菩薩及眾生了悟皆住菩提也。（卍新續藏24，335a21-22）

[^37]: 《大般若波羅蜜多經》卷476〈80
道土品〉：「善現！是菩薩摩訶薩專求無上正等菩提，於一切時心無散亂；諸有發起身、語、意業，無不皆與菩提心俱。善現！是菩薩摩訶薩住菩提心，起菩提道，不為餘事擾亂其心。」（大正7，411a24-28）

[^38]: 案：此處經文部分（《大智度論》卷92〈82
淨佛國土品〉（大正25，706b12-15））只提三句不得菩提，而論文釋經部分（《大智度論》卷92〈82
淨佛國土品〉（大正25，707c25-708a4））則說四句不得菩提。

[^39]: （1）《放光般若經》卷19〈82 建立品〉：

須菩提言：「世尊！以生道意故，得道耶？」佛言：「不也！」

「不生道意得耶？」佛言：「不也！」

「亦從不生不滅得耶？」佛言：「不也！」（大正8，135c26-29）

（2）《大般若波羅蜜多經》（第二分）卷476〈80 道土品〉：

具壽善現復白佛言：「諸菩薩摩訶薩為用生道得菩提耶？」佛言：「不也！」

「世尊！為用不生道得菩提耶？」佛言：「不也！」

「世尊！為用生不生道得菩提耶？」佛言「不也！」

「世尊！為用非生非不生道得菩提耶？」佛言：「不也！」（大正7，411b8-13）

（3）另參見《大般若波羅蜜多經》（第三分）卷535〈30
佛國品〉（大正7，749b24-28），與第二分同樣提到四句分別（生道、不生道、生不生道、非生非不生道）。

[^40]: 佛＋（時）【宋】【元】【明】【宮】。（大正25，706d，n.5）

[^41]: （1）《一切經音義》卷27：「多陀阿伽度（tathāgata），怛他揭多，云如來也。阿羅訶（arhat），阿羅漢，此云應也。三藐三佛陀（saṃyaksaṃbuddha），此云正等覺。」（大正54，484b16-18）

（2）佛十種名號，參見《大智度論》卷2〈1
序品〉（大正25，71b13-73a5）、卷21〈1 序品〉（大正25，219b2-c8）

[^42]: 《大般若波羅蜜多經》卷476〈80 道土品〉：

具壽善現復白佛言：「若菩提即是道，道即是菩提者，豈不菩薩摩訶薩已得菩提道，應已得菩提？若爾，如來、應、正等覺何緣復為諸菩薩說如來十力、四無所畏、四無礙解、大慈、大悲、大喜、大捨、十八佛不共法、三十二相、八十隨好及餘無量無邊佛法，令其修證？」（大正7，411b15-21）

[^43]: 《大般若波羅蜜多經》卷476〈80 道土品〉：

佛告善現：「於意云何？汝豈謂佛得菩提耶？」

善現對曰：「不也！世尊！所以者何？佛即是菩提，菩提即是佛故，不應謂佛得菩提。」（大正7，411b21-24）

[^44]: 〔是〕－【石】。（大正25，706d，n.6）

[^45]: 中＋（是）【石】。（大正25，706d，n.7）

[^46]: 《大般若波羅蜜多經》卷476〈80 道土品〉：

佛告善現：「如是！如是！然汝所問「豈不菩薩摩訶薩已得菩提道，應已得菩提」者，善現！諸菩薩摩訶薩修菩提道未得圓滿，云何可說已得菩提？善現當知！諸菩薩摩訶薩若已圓滿布施波羅蜜多乃至般若波羅蜜多，......若已圓滿一切智、道相智、一切相智，若已圓滿諸餘無量無邊佛法，從此無間以一剎那金剛喻定相應妙慧，永斷一切二障麁重習氣相續^※^，證得無上正等菩提，乃名如來、應、正等覺，於一切法得大自在，盡未來際饒益有情。（大正7，411b24-c13）

※案：「永斷一切二障麁重習氣相續」，參見《大般若波羅蜜多經》卷535〈30
佛國品〉：「從此無間，用一剎那金剛喻定相應般若，永斷一切煩惱、所知二障麁重習氣相續，證得無上正等菩提。」（大正7，749c16-18）

[^47]: 《大品經義疏》卷10：

「白佛：云何淨土」，第二、明淨佛土。文為二：初、明淨土因，二、明淨土果。因中有二：初、明無惡因，二、明有善因。（卍新續藏24，335c3-4）

[^48]: 薩＋（摩訶薩）【石】。（大正25，706d，n.8）

[^49]: 果＋（證）【元】【明】【石】。（大正25，706d，n.9）

[^50]: 〔【論】〕－【宋】【宮】。（大正25，706d，n.10）

[^51]: （1）《大正藏》原作「己」，底本《高麗藏》（第14冊，1305c-20）作「巳」，《中華大藏經》（第26冊，587c20）亦作「巳」，印順法師，《大智度論》（標點本），p.3446作「已」。

（2）案：「己」宜作「巳」，形近而誤。又「巳」、「已」同源，二字通用。順今人習慣，原文依印順法師，《大智度論》（標點本），p.3446作「已」。

[^52]: 厭足：滿足。（《漢語大詞典》（一），p.942）

[^53]: 無＋（無）【宋】【元】【明】【宮】。（大正25，706d，n.11）

[^54]: 道品＝品道【宋】【元】【明】【宮】【石】。（大正25，707d，n.1）

[^55]: 三種：指六波羅蜜道、三十七品等、十八空等。

[^56]: 〔是〕－【石】。（大正25，707d，n.2）

[^57]: 佛＋（言）【石】。（大正25，707d，n.3）

[^58]: 虛＝空【宋】【元】【明】【宮】。（大正25，707d，n.4）

[^59]: 具＝其【宋】【元】【明】【宮】【石】。（大正25，707d，n.5）

[^60]: 參見《中論》卷4〈24 觀四諦品〉（青目釋）：

「若一切不空，則無有生滅，如是則無有，四聖諦之法。」

若一切法各各有性不空者，則無有生滅；無生滅故，則無四聖諦法。何以故？

「苦不從緣生，云何當有苦，無常是苦義，定性無無常。」

苦不從緣生故則無苦。何以故？經說「無常是苦義」，若苦有定性，云何有無常？以不捨自性故。復次，

「若苦有定性，何故從集生，是故無有集，以破空義故。」

若苦有定性者，則不應更生，先已有故。若爾者，則無集諦，以壞空義故。復次，

「苦若有定性，則不應有滅，汝著定性故，即破於滅諦。」

苦若有定性者，則不應滅。何以故？性則無滅故。復次，

「苦若有定性，則無有修道，若道可修習，即無有定性。」

法若定有，則無有修道。何以故？若法實者則是常，常則不可增益；若道可修，道則無有定性。（大正30，33b23-c15）

[^61]: 法＝寶【宮】【石】。（大正25，707d，n.6）

[^62]: 《中論》卷4〈24 觀四諦品〉（青目釋）：

「無四聖諦故，亦無有法寶；無法寶、僧寶，云何有佛寶？」

行四聖諦得涅槃法，若無四諦則無法寶，若無二寶云何當有佛寶？汝以如是因緣，說諸法定性，則壞三寶。（大正30，34a13-17）

[^63]: 已＝以【石】。（大正25，707d，n.7）

[^64]: 厭：3.謂飽嘗，充分經受。（《漢語大詞典》（一），p.941）

[^65]: 三世＋（中）【宮】。（大正25，707d，n.8）

[^66]: 〔法〕－【宋】【宮】。（大正25，707d，n.9）

[^67]: 深＝染【元】【明】。（大正25，707d，n.10）

[^68]: 趣＝起【宋】【宮】。（大正25，707d，n.11）

[^69]: 〔何〕－【宋】【元】【明】【宮】。（大正25，707d，n.12）

[^70]: 穀＝㯏【石】。（大正25，707d，n.13）

[^71]: （1）小＝以【宋】。（大正25，707d，n.14）

（2）小：8.稍，略。（《漢語大詞典》（二），p.1585）

[^72]: 〔之〕－【宋】【元】【明】【宮】。（大正25，707d，n.15）

[^73]: 憍（ㄐㄧㄠ）：1.同"驕"。驕傲，驕矜。（《漢語大詞典》（七），p.738）

[^74]: 〔羅〕－【石】。（大正25，707d，n.16）

[^75]: 二＝三【石】。（大正25，707d，n.17）

[^76]: 夫＝人【宋】【元】【明】【宮】【石】。（大正25，707d，n.18）

[^77]: 〔言〕－【宋】【元】【明】【宮】。（大正25，707d，n.19）

[^78]: 《正觀》（6），p.215：《大智度論》卷92（大正25，707c6-7）、卷10（大正25，132b25-27）、卷37（大正25，332b17-20）、卷42（大正25，367c15-16）。

[^79]: 案：《摩訶般若波羅蜜經》缺「生不生道可得菩提耶」之經文。

[^80]: 〔復〕－【石】。（大正25，708d，n.1）

[^81]: 汝＋（等）【石】。（大正25，708d，n.2）

[^82]: 《正觀》（6），pp.215-216：參見《大智度論》卷92（大正25，708a5-14）。

[^83]: 〔曰〕－【石】。（大正25，708d，n.3）

[^84]: 成就應＝成熟【宋】【元】【明】，＝熟【宮】，＝熟應【石】。（大正25，708d，n.4）

[^85]: 佛＋（國）【石】。（大正25，708d，n.5）

[^86]: 與：1.給予。（《漢語大詞典》（二），p.159）

[^87]: 故＋（故）【宋】【元】【明】【宮】。（大正25，708d，n.6）

[^88]: 彌勒佛出地多金寶。（印順法師，《大智度論筆記》［H027］p.421）

[^89]: 得＝則【石】。（大正25，708d，n.7）

[^90]: 〔意〕－【宋】【元】【明】【宮】。（大正25，708d，n.8）

[^91]: 善＝業【宋】【元】【明】【宮】。（大正25，709d，n.1）

[^92]: 〔心〕－【宋】【元】【明】【宮】。（大正25，709d，n.2）

[^93]: 人＝入【宋】【元】【明】【宮】。（大正25，709d，n.3）

[^94]: 〔詰〕－【宋】【宮】。（大正25，709d，n.4）

[^95]: （1）《維摩詰所說經》卷上〈1
佛國品〉：「如是，寶積！菩薩隨其直心，則能發行；......隨智慧淨，則其心淨；隨其心淨，則一切功德淨。是故，寶積！若菩薩欲得淨土，當淨其心；隨其心淨，則佛土淨。」（大正14，538b26-c5）

（2）關於「心淨則土淨」，參見印順法師，《攝大乘論講記》，pp.170-171；印順法師，《佛法概論》，pp.188-189；印順法師，《淨土與禪》，pp.1-5；印順法師，《學佛三要》，pp.17-18、pp.60-61；印順法師，《般若經講記》，pp.68-69；印順法師，《我之宗教觀》，pp.56-57；印順法師，《初期大乘佛教之起源與開展》，p.491；惠敏法師，〈「心淨則佛土淨」之考察〉，《中華佛學學報》第10期，pp.25-44。

[^96]: 〔者〕－【宋】【元】【明】【宮】【石】。（大正25，709d，n.5）

[^97]: 則＝財【宋】【元】【明】。（大正25，709d，n.6）

[^98]: 〔心〕－【宋】【元】【明】【宮】。（大正25，709d，n.7）

[^99]: 趣＝起【石】。（大正25，709d，n.8）

[^100]: 〔戒〕－【宋】【元】【明】【宮】。（大正25，709d，n.9）

[^101]: （1）參見《大智度論》卷22〈1 序品〉：

五眾戒中除四重戒，犯諸餘重者是名「缺」；犯餘罪是為「破」。（大正25，226a2-3）

（2）〔唐〕道宣撰，《四分律刪繁補闕行事鈔》卷2：「五眾戒（即五篇也）。」（大正40，88a2-3）

（3）五篇：為戒律之大科。又作五犯、五犯聚、五眾罪、五種制。即波羅夷（梵pārājika）、僧殘（梵saṃghāvaśeṣa）、波逸提（梵pāyattika）、波羅提提舍尼（梵pratideśanīya）、突吉羅（梵duṣkṛta）。（《佛光大辭典》（二），p.1197.1）

[^102]: 筒＝筩【宋】【元】【明】【宮】【石】。（大正25，709d，n.10）

[^103]: 麁＋（業）【元】【明】【石】。（大正25，709d，n.11）

[^104]: （1）渧＝滴【宋】【元】【明】【宮】。（大正25，709d，n.12）

（2）渧（ㄉㄧ）：同" 滴 "。（《漢語大詞典》（五），p.1496）

[^105]: （1）《雜阿含經》卷31（891經）：

爾時，世尊告諸比丘：「譬如湖池，廣長五十由旬，深亦如是。若有士夫以一毛端渧彼湖水。云何，比丘！彼湖水為多，為士夫毛端一渧水多？」

比丘白佛：「世尊！士夫毛端尠少耳，湖水無量千萬億倍，不得為比。」

佛告比丘：「具足見真諦，正見具足世尊弟子，見真諦果，正無間等。彼於爾時，已斷、已知，斷其根本；如截多羅樹頭，更不復生。所斷諸苦，甚多無量，如大湖水；所餘之苦，如毛端渧水。」（大正2，224b12-20）

（2）另參見《雜阿含經》卷16（440經）（大正2，113c13-29），《雜阿含經》卷5（109經）（大正2，34a24-b3）。

[^106]: 牢＝窂【石】。（大正25，709d，n.13）

[^107]: 負：11.背棄，辜負。（《漢語大詞典》（十），p.62）

[^108]: 則＋（是）【宋】【元】【明】【宮】。（大正25，709d，n.14）

[^109]: 如是＋（也）【石】。（大正25，709d，n.15）