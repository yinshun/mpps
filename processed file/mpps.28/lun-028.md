問曰：如〈讚菩薩品〉中言「諸菩薩皆得五神通」[^2]，今何以言「欲住六神通」[^3]？ ^lun-28-1

答曰：五通是菩薩所得，今欲住六神通是佛所得；若菩薩得六神通，可如來難！[^4] ^lun-28-2

問曰：〈往生品〉中說「菩薩住六神通至諸佛國」[^5]，云何言「菩薩皆得五通」？ ^lun-28-3

答曰： ^lun-28-4

第六漏盡神通有二種：一者漏、習俱盡，二者漏盡而習不盡。 ^lun-28-5

習不盡，故言「皆得五通」；漏盡，故言「住六神通」。[^6] ^lun-28-6

問曰：若（264b）菩薩漏盡，云何復生？云何受生？一切受生皆由愛相續故有，譬\`793\`如米雖得良田、時澤[^7]，終不能生。諸聖人愛糠已脫故，雖有有漏業生因緣，不應得生。 ^lun-28-7

答曰：先已說：「菩薩入法位，住阿鞞跋致地，末後肉身盡，得法性生身。」[^8]雖斷諸煩惱，有煩惱習因緣故，受法性生身，非三界生也。 ^lun-28-8

問曰：阿羅漢煩惱已盡，習亦未盡，何以不生？ ^lun-28-9

答曰：阿羅漢無大慈悲，無本誓願度一切眾生；又以實際作證，已離生死故。 ^lun-28-10

復次，先已答「有二種漏盡」，此中不說菩薩得漏盡通，自言：「欲得六神通者，當學般若波羅蜜。」 ^lun-28-11

六神通義，如後品[^9]中佛所說；上〈讚菩薩品〉亦已說菩薩五神通義。[^10] ^lun-28-12

問曰：神通有何次第？[^11] ^lun-28-13

答曰： ^lun-28-14

菩薩離五欲，得諸禪，有慈悲故，為眾生取神通，現諸希有奇特之事，令眾生心清淨。何以故？若無希有事，不能令多眾生得度。 ^lun-28-15

菩薩摩訶薩作是念已，繫心身中虛空，滅麁重色相，常取空輕相，發大欲精進心，\`794\`智慧籌量，心力能舉身未？籌量已，自知心力大能舉其身；譬如學趠[^13]，常壞色麁重相，常修輕空相，是時便能飛。[^14] ^lun-28-16

二者、亦能變化諸物，令地作水、水作地，風作火、火作風──如是諸大皆令轉易；令金作瓦礫、瓦礫作金──如是諸物各能令化。 ^lun-28-17

變地為水相，常修念水令多，不復憶念地相，是時地相如念即作水。[^15] ^lun-28-18

如是等諸物皆能變化。 ^lun-28-19

問曰：若爾，與一切入有何等異？ ^lun-28-20

答曰： ^lun-28-21

一切入是神通初道。 ^lun-28-22

先已一切入、背捨、勝處柔伏（264c）其心，然後易入神通。 ^lun-28-23

復次，一切入中，一身自見地變為水，餘人不見。 ^lun-28-24

神通則不然，自見實是水，他人亦見實水。 ^lun-28-25

問曰：一切入亦是大定，何以不能令是[^16]實水己身、他人皆見？ ^lun-28-26

答曰：一切入觀處廣，但能令一切是水相，而不能令實是水。 ^lun-28-27

神通不能遍一切，而能令地轉為水便是實水。 ^lun-28-28

以是故二定力各別。 ^lun-28-29

問曰：二定變化事為實為虛？若實，云何石作金，地作水？若虛，云何聖人而行不實？ ^lun-28-30

答曰：皆實，聖人無虛也，三毒已拔故。 ^lun-28-31

以一切法各各無定相故，可轉地或作水相；如酥、膠、蠟是地類，得火則消為水，則成濕相。水得寒則結成氷，而為堅相。石汁作金，金敗[^17]為銅，或還為石。[^18] ^lun-28-32

眾生亦如是，惡可為善，善可為惡。 ^lun-28-33

以是故知一切法無定相故，用神通力變化，實而不誑；[^19]若本各各定相，則不可變。 ^lun-28-34

三者、諸賢聖神通，於六塵[^20]中隨意自在，見好能生厭想，見醜能生樂想，亦能離好醜想行捨心。 ^lun-28-35

是名三種神通。此自在神通唯佛具足。 ^lun-28-36

菩薩得是神通，遊諸佛國，於諸異國語言不同，及在遠微細眾生不聞故，求天耳通。常憶念種種多眾大聲，取相修行；常修習故，耳得色界四大造清淨色；得已，便得遠聞，於天人音聲麁細、遠近，通達無礙。 ^lun-28-37

問曰：如《禪經》[^22]中說：「先得天眼；見眾生而不聞其聲故，求天耳通。 ^lun-28-38

既得天眼、天耳，見知眾生身形、音聲，而不解語言種種憂喜苦樂之辭故，求辭無礙智。但知其辭而不知其心故，求知他心智（265a）。 ^lun-28-39

知其心已，未知本所從來故，求宿命通。 ^lun-28-40

既知所來，欲治其心病故，求漏盡通。 ^lun-28-41

得具足五通已，不能變化故，所度未廣，不能降化邪見、大福德人，是故求如意神通。」應如是次第，何以故先求如意神通？[^23] ^lun-28-42

答曰： ^lun-28-43

眾生麁者多、細者少，是故先以如意神通──如意神通能兼麁細，度人多故，是以先說。[^24] ^lun-28-44

復次，諸神通，得法異、數法異。得法者，多先求天眼，以易得故。 ^lun-28-45

行者用日月、星宿、珠火，取是等光明相，常懃精進善修習故晝夜無異，若上、若\`796\`下、若前、若後，等一明徹無所罣礙，是時初得天眼神通。[^25] ^lun-28-46

餘次第得，如先說。[^26] ^lun-28-47

復次，佛如所自得，為人說次第。 ^lun-28-48

佛初夜分得一通一明，所謂如意通、宿命明；中夜分得天耳通、天眼明；後夜分得知他心智通、漏盡明。[^27] ^lun-28-49

求明用功重，故在後說。 ^lun-28-50

通、明次第得，如四沙門果，大者在後。 ^lun-28-51

問曰：若天眼易得故在前，菩薩何以不先得天眼？ ^lun-28-52

答曰：菩薩於諸法皆易無難；餘人鈍根故，有難有易。 ^lun-28-53

復次，初夜時，魔王來欲與佛戰，菩薩以神通力種種變化，令魔兵器皆為瓔珞。降魔已，續念：「神通欲令具足！」生心即入，便得具足神通。降魔已，自念：「一身云何得大力？」便求宿命明，自知世世積福德力故。 ^lun-28-54

中夜時，魔即還[^29]去，寂寞無聲；慈愍一切故，念魔眾聲，生天耳神通及天眼明──用是天耳聞十方五道眾生苦樂聲，聞聲已，欲見其形，而以障蔽不見，故求天眼。 ^lun-28-55

後夜時，既見眾生形，欲知其心，故求他心智。知眾生心（265b）皆欲離苦求樂，是故菩薩求漏盡神通──於諸樂中，漏盡最勝，令眾生得之。 ^lun-28-56

問曰：菩薩已得無生法忍，世世常得果報神通，今何以自疑「既見眾生，而不知其心」？ ^lun-28-57

答曰： ^lun-28-58

有二種菩薩：一者、法性生身菩薩；二者、為度眾生故，方便受人法，身生淨飯王家，出四城門，問老、病、死人，是菩薩坐樹王下，具六神通。 ^lun-28-59

復次，菩薩神通先有而未具足；今於三夜所得，是佛神通。行人法故，自疑無咎。 ^lun-28-60

問曰：六神通次第，常初天眼，後漏盡通，亦有不爾時耶？ ^lun-28-61

\`797\`答曰： ^lun-28-62

多先天眼，後漏盡智。 ^lun-28-63

或時隨所好修，或先天耳、或先神足。 ^lun-28-64

有人言：初禪，天耳易得，有覺觀、四心[^30]故。 ^lun-28-65

二禪，天眼易得，眼識無故、心攝不散故。 ^lun-28-66

三禪，如意通易得，身受快樂故。 ^lun-28-67

四禪，諸通皆易得，一切安隱處故。 ^lun-28-68

宿命等三神通義，如「十力」中說。[^31] ^lun-28-69

問曰：六通中已說「知他心通」，今何以重說？ ^lun-28-70

答曰： ^lun-28-71

知他心通境界少，但知欲界、色界現在眾生心心數法，[^32]不知過去、未來及無色界眾生心心數法。 ^lun-28-72

凡夫通，於上四禪[^33]地，隨所得通處已下，[^34]遍知四天下眾生心心數法。 ^lun-28-73

\`798\`聲聞通，於上四禪地，隨所得通處已下，遍知千世界眾生心心數法。 ^lun-28-74

辟支佛通，於上四禪地，隨所得通處已下，遍知百千世界眾生心心數法。 ^lun-28-75

上地鈍根者，不能知下地利根者心心數法。 ^lun-28-76

凡夫不知聲聞心心數法，聲聞不知辟支佛心心數法，辟支佛不知佛心心數法。 ^lun-28-77

以是故說：「欲知一切眾生（265c）心所趣向，當學般若波羅蜜。」 ^lun-28-78

問曰：以何智能知一切眾生心心數法？ ^lun-28-79

答曰：諸佛有無礙解脫，入是解脫中，能知一切眾生心心數法。 ^lun-28-80

諸大菩薩得相似無礙解脫，亦能知一切眾生心心數法。[^35] ^lun-28-81

新學菩薩欲得是大菩薩無礙解脫及佛無礙解脫，以此無礙解脫知一切眾生心心數法。 ^lun-28-82

大菩薩欲得佛無礙解脫，以是故，雖已說「知他心通」，更說「欲知一切眾生心所趣向，當學般若波羅蜜」。 ^lun-28-83

問曰：「心所趣向」，心為去？為不去？ ^lun-28-84

若去，此則無心，猶若死人。 ^lun-28-85

若不去，云何能知[^36]？如佛言：「依意緣法，意識生。」意若不去，則無和合！[^37] ^lun-28-86

答曰： ^lun-28-87

心不去、不住而能知。如《般若波羅蜜》中說「一切法無來無去相」[^38]，云何言「心有來去」？又言「諸法生時無所從來，滅時無所去」[^39]，若有來去，即墮常見。 ^lun-28-88

\`799\`諸法無有定相，以是故，但以內六情、外六塵和合生六識，及生六受、六想、六思。[^41]以是故，心如幻化，能知一切眾生心心數法；無有知者，無有見者。 ^lun-28-89

如〈歎摩訶衍品〉中言：「若一切眾生心心數法性實有不虛誑者，佛不能知一切眾生心心數法；以一切眾生心心數法性實虛誑，無來無去故，佛知一切眾生心心數法。」[^42]譬如比丘，貪求者不得供養，無所貪求則無所乏短。 ^lun-28-90

心亦如是，若分別取相，則不得實法；不得實法故，不能通達知一切眾生心心數法。若不取相、無所分別，則得實法；得實法故，能通達知一切眾生心心數法，無所罣礙。[^43] ^lun-28-91

問曰：一切眾生諸心可得悉知不？ ^lun-28-92

若悉知，則（266a）眾生有邊。 ^lun-28-93

若不知，何以故說「欲知一切眾生心所趣向」？云何佛有一切種智？ ^lun-28-94

答曰： ^lun-28-95

一切眾生心心數法可得悉知。何以故？如《經》中說：「一切實語中，佛最第一。」\`800\`若不能悉知一切眾生心得其邊際者，佛何以言「悉知」？亦不名一切智人！而佛語皆實，必應實有一切智人。 ^lun-28-96

復次，眾生雖無邊，一切種智亦無邊；譬如函大，蓋亦大。 ^lun-28-97

若智慧有邊、眾生無邊者，應有是難；今智慧及眾生俱無邊故，汝難非也！ ^lun-28-98

復次，若言「有邊、無邊」，此二於佛法中是置答；是十四事虛妄無實無益故，不應以為難。 ^lun-28-99

問曰：若有邊、無邊二俱不實，而佛處處說「無邊」，如「眾生有癡愛已來，無始無邊，十方亦無邊際」。 ^lun-28-100

答曰： ^lun-28-101

眾生無邊，佛智慧無邊，是為實。 ^lun-28-102

若人著「無邊」，取相戲論故，佛說是邪見。譬如世間常、無常，二俱顛倒，入十四難中，而佛多以「無常」度眾生，少用「有常」。[^45] ^lun-28-103

若著無常，取相戲論，佛說是邪見虛妄。 ^lun-28-104

若不著無常，知「無常即是苦，苦即是無我，無我即是空」，能如是依無常觀入諸法空便是實，以是故知無常入真諦中是實。 ^lun-28-105

十四難中，以著因緣故，說是邪見。 ^lun-28-106

是故說「無常」以明「無邊」，無邊故眾生生^〔※45-1〕^厭生死長久。 ^lun-28-107

譬如波梨國四十比丘，俱行十二淨行[^46]，來至佛所，佛為說厭行。[^47] ^lun-28-108

佛問比丘：「五恒河伽，藍牟那[^48]、薩羅由、阿脂羅婆提、摩醯，從所來處流入大\`801\`海，其中間水為多少？」 ^lun-28-109

比丘言：「甚多！」 ^lun-28-110

佛言：「但一人一劫中作畜生時屠割剝刺，或時犯罪截其手足、斬其身首，如是等血多於此水。（266b）如是無邊大劫中，受身出血不可稱數；[^49]啼哭流淚及飲母乳亦如是。計一劫中一人積骨過於鞞浮羅大山（丹注云：此山，天竺以人常見易信，故說也），如是無量劫中受生死苦。」 ^lun-28-111

諸比丘聞是已，厭患世間，即時得道。 ^lun-28-112

復次，聞十方眾生無邊故，心生歡喜受不殺戒，得無邊福德。以是因緣故，初發意菩薩，一切世間眾生皆應供養。何以故？為度無邊世界眾生故，功德亦無邊。 ^lun-28-113

有如是等益，故說「無邊」。 ^lun-28-114

以是故說「悉知一切眾生心所趣向」，如日照天下，一時俱至，無不遍明。 ^lun-28-115

問曰：何等是聲聞、辟支佛智慧？ ^lun-28-116

答曰： ^lun-28-117

以總相、別相觀諸法實相，是聲聞智慧[^50]。如經中說：「初以分別諸法智慧，後用涅槃智慧。」[^51]分別諸法智慧是別相，涅槃智慧是總相。 ^lun-28-118

復次，知是法為解、是法為縛，是流轉、是來還，是生、是滅，是味、是患，是逆、是順，是此岸、是彼岸，是世間、是出世間──如是等分別二門諸法，名為聲聞智\`802\`慧。 ^lun-28-119

復次，三種智慧：知五受眾如是集、如是散、如是出，是味、是患、是離，三解脫門相應智──如是等分別三門諸法。 ^lun-28-120

復次，四種智慧：四念處智，法智、比智、他心智、世智，苦智、集智、滅智、道智，不淨智、無常智、苦智、無我智，[^52]無常智、苦智、空智、無我智，[^53]法智、比智、盡智、無生智──如是等分別四門諸法。 ^lun-28-121

復次，從苦法智忍慧，乃至空空三昧、無相無相三昧、無作無作三昧智，於其中間所有智慧，盡是聲聞智慧。 ^lun-28-122

略說：厭世間，念涅（266c）槃，離三界，斷諸煩惱，得最上法──所謂涅槃，是名聲聞智慧。 ^lun-28-123

復次，如〈般若波羅蜜義品〉中說：「菩薩智慧相，與[^54]聲聞智慧，是一智慧；但無方便、無大誓莊嚴、無大慈大悲，不求一切佛法、不求一切種智知一切法，但厭老病死、斷諸愛繫、直趣涅槃為異。」[^55] ^lun-28-124

問曰：聲聞如是，辟支佛智慧[^57]云何？[^58] ^lun-28-125

答曰：聲聞智慧即是辟支佛智慧，但時節、利根、福德有差別。 ^lun-28-126

「時」名佛不在世，亦無佛法，以少因緣出家得道，名辟支佛。 ^lun-28-127

「利根」名異[^59]。 ^lun-28-128

法相是同，但智慧深入，得辟支佛道。 ^lun-28-129

「福德」名有相：或一相、二相，乃至三十一相。 ^lun-28-130

若先佛法中得聖法，法滅後成阿羅漢，名為辟支佛，身無有相。[^60] ^lun-28-131

有辟支佛，第一疾者四世行，久者乃至百劫行。 ^lun-28-132

如聲聞，疾者三世，久者六十劫。[^61] ^lun-28-133

此義先已廣說。[^62] ^lun-28-134

問曰：如佛說：「有四種沙門果、四種聖人──須陀洹乃至阿羅漢。五種佛子──須陀洹乃至辟支佛。三種菩提──阿羅漢菩提、辟支佛菩提、佛菩提。」果中、聖中、佛子中、菩提中皆無菩薩，云何言「菩薩勝一切聲聞、辟支佛智慧」？ ^lun-28-135

答曰： ^lun-28-136

佛法有二種：一者、聲聞、辟支佛法，二者、摩訶衍法。 ^lun-28-137

聲聞法小故，但讚聲聞事，不說菩薩事。 ^lun-28-138

摩訶衍廣大故，說諸菩薩摩訶薩事：^（1）^發心、^（2）^修行十地、^（3）^入位、^（4）^淨佛世界、^（5）^成就眾生、^（6）^得佛道。此法中說菩薩次佛，應如供養佛，能如是觀諸法相，是為福田，能勝聲聞、辟支佛。 ^lun-28-139

如是摩訶衍經中，處處讚菩薩摩訶薩智慧勝聲聞、辟支佛。 ^lun-28-140

如《寶頂經》中說：「轉輪聖王少一不滿千子，雖有大力，諸（267a）天世人所不貴重。有真轉輪聖王種，處在胎中，初受七日，便為諸天所貴重。所以者何？九百九十九人，不能嗣[^63]轉輪聖王種令世人得二世[^64]樂；是雖在胎，必能紹[^65]胄[^66]聖王，是故恭敬。」[^67] ^lun-28-141

諸阿羅漢、辟支佛，雖得根、力、覺、意[^68]、六神通、諸禪智慧力，於實際得證，為眾生福田，十方諸佛所不貴重。 ^lun-28-142

菩薩雖在諸結使、煩惱、欲縛、三毒胎中，初發無上道意，未能有所作，而為諸佛所貴，[^69]以其漸漸當行六波羅蜜、得方便力入菩薩位，乃至得一切種智，度無量眾生，不斷佛種、法種、僧種，不斷天上、世間淨樂因緣故。 ^lun-28-143

又如迦羅頻伽鳥，在㲉中未出，發聲微妙，勝於餘鳥；菩薩摩訶薩亦如是，雖未出無明㲉，說法議論之音，勝於聲聞、辟支佛及諸外道。[^70] ^lun-28-144

如《明網經》[^71]中說： ^lun-28-145

慧命舍利弗白佛言：「世尊！是諸菩薩所說，若能解者，大得功德。何以故？是諸菩薩乃至得聞其名字得大利益，何況聞其所說！世尊！譬如人種樹，不依於地而欲得其根莖枝葉成其果實，是難可得。諸菩薩行相亦如是，不住一切法，而現住生死，在諸佛世界，於中自恣樂說智慧法；誰有聞是大智慧遊戲自恣樂說法，而不發阿耨多羅三藐三菩提意者？」 ^lun-28-146

\`805\`爾時會中有普華菩薩語舍利弗：「佛說耆年於諸弟子中智慧第一，今耆年於諸法法性不得耶？何以不以大智慧自恣樂說法？」[^72] ^lun-28-147

舍利弗言：「諸佛弟子如其境界則能有說。」 ^lun-28-148

普華菩薩復問：「法性有境界不？」 ^lun-28-149

舍利弗言：「（267b）無也！」 ^lun-28-150

「若法性無境界，云何耆年言『如其境界則能有說』？」 ^lun-28-151

舍利弗言：「隨所得而[^73]說。」 ^lun-28-152

普華又問：「耆年！以無量相法性為證耶？」 ^lun-28-153

舍利弗言：「爾。」 ^lun-28-154

普華言：「今云何言『隨所得而說』？如所得法性無量，說亦應無量；法性無量非量相。」 ^lun-28-155

舍利弗語普華言：「法性非得相。」 ^lun-28-156

普華言：「若法性非得相，汝離法性得解脫不？」 ^lun-28-157

舍利弗言：「不也！何以故？法性不壞相故。」 ^lun-28-158

普華言：「汝所得聖智，亦如法性耶？」 ^lun-28-159

舍利弗言：「我欲聞法，非說時也。」 ^lun-28-160

普華言：「一切法定在法性中，有聞者、說者不？」 ^lun-28-161

舍利弗言：「無也！」 ^lun-28-162

普華言：「汝何以言『我欲聞法，非說時』？」 ^lun-28-163

舍利弗言：「佛說二人得福無量：一心說者，一心聽者。」 ^lun-28-164

普華言：「汝入滅盡定中能聽法不？」 ^lun-28-165

舍利弗言：「善男子！滅盡定中無聽法也。」 ^lun-28-166

普華言：「汝信受一切法常滅相不？」 ^lun-28-167

舍利弗言：「信是事。」 ^lun-28-168

普華言：「法性常滅，無聽法也。何以故？諸法常滅相故！」 ^lun-28-169

舍利弗言：「汝能不起于定而說法不？」 ^lun-28-170

普華言：「無有法非定相者。」 ^lun-28-171

舍利弗言：「若爾者，今一切凡夫皆是禪定！」 ^lun-28-172

普華言：「爾！一切凡夫皆是禪定。」 ^lun-28-173

舍利弗言：「以何等禪定故，一切凡夫皆是？」 ^lun-28-174

普華言：「以不壞法性三昧故，一切凡夫皆是禪定。」 ^lun-28-175

\`806\`舍利弗言：「若爾者，凡夫、聖人無有差別！」 ^lun-28-176

普華言：「我亦不欲令凡夫、聖人有差別。何以故？諸聖人無有滅法，凡夫人亦無生法，是二皆不出法性等相。」 ^lun-28-177

舍利弗言：「善男子！何等是法性等相？」 ^lun-28-178

答言：「耆年得道時，所知見者是。」 ^lun-28-179

又問：「生聖法耶？」 ^lun-28-180

「不也。」 ^lun-28-181

「滅凡夫法耶？」 ^lun-28-182

「不也。」 ^lun-28-183

「得聖法耶？」 ^lun-28-184

「不（267c）也。」 ^lun-28-185

「見知凡夫人法耶？」 ^lun-28-186

「不也。」 ^lun-28-187

「耆年以何知見故得聖道？」 ^lun-28-188

舍利弗言：「凡夫人如、比丘得解脫如、比丘入無餘涅槃如──是如一如，如無別[^74]。」 ^lun-28-189

普華言：「舍利弗！是名法性相如、不壞如，用是如，當知一切法皆如。」[^75] ^lun-28-190

舍利弗白佛言：「世尊！譬如大火聚，無物不燒；是諸上人所說亦如是，一切法皆入法性。」 ^lun-28-191

又如《毘摩羅詰經》中說：「舍利弗等諸聲聞皆自說言：『我不堪任詣彼問疾。』各各自說昔為毘摩羅詰所呵。」[^76] ^lun-28-192

如是等處處經中說：「菩薩智慧勝於聲聞、辟支佛。」 ^lun-28-193

問曰：何因緣故，菩薩智慧勝聲聞、辟支佛？ ^lun-28-194

答曰： ^lun-28-195

如一[^77]《本生經》中說：「菩薩智慧於無量阿僧祇劫已來，合集眾智，於無量劫中無苦不行、無難不為；為求法故，赴火投巖，受剝皮苦，出骨為筆，以血為墨，以皮為紙，書受[^78]經法。」[^79] ^lun-28-196

\`807\`如是等為法故，受無量苦；以智慧故，世世供養其師，視之如佛。一切所有經書悉皆誦讀、解說；於無量阿僧祇劫，常思惟籌量，尋求諸法好醜、深淺、善不善、漏不漏、常不常、有無等，思惟分別問難。為智慧故，供養諸佛及菩薩、聲聞，聽法、問難、信受、正憶念、如法行。如是智慧因緣具足故，云何不勝阿羅漢、辟支佛！ ^lun-28-197

復次，菩薩智慧，五波羅蜜佐助莊嚴，有方便力、於一切眾生有慈悲心故，不為邪見所妨。住十地中故智慧勢力深大，大[^80]故勝於聲聞、辟支佛；以大因故，小者自壞。 ^lun-28-198

阿羅漢、辟支佛無是事。 ^lun-28-199

以是故言：「欲勝聲聞、辟支佛智慧，當學般若波羅蜜。」（268a） ^lun-28-200

「陀羅尼」，如〈讚菩薩品〉中說。[^81] ^lun-28-201

「門」[^82]者，得陀羅尼方便諸法是，如三三昧名解脫門。 ^lun-28-202

何者是方便？ ^lun-28-203

若人欲得所聞皆持，應當一心憶念，令念增長。先當作意，於相似事繫心，令知所不見事；如周利槃陀迦，繫心拭革屣物中，令憶禪定除心垢法。[^84]如是名[^85]初學聞持陀憐[^86]尼，三聞能得；心根轉利，再聞能得；成者，一聞能得，得而不忘。是為\`808\`聞持陀憐^＊^尼初方便。 ^lun-28-204

或時菩薩入禪定中，得不忘解脫；不忘解脫力故，一切語言說法，乃至一句一字皆能不忘，是為第二方便。 ^lun-28-205

或時神呪力故，得聞持陀憐^＊^尼。 ^lun-28-206

或時先世行業因緣受生，所聞皆持不忘。 ^lun-28-207

如是等名「聞持陀羅尼門」。 ^lun-28-208

復次，菩薩聞一切音聲語言，分別本末，觀其實相，知音聲語言念念生滅。 ^lun-28-209

音聲已滅，而眾生憶念取相，念是已滅之語，作是念言：「是人罵我而生瞋恚，稱讚亦如是。」 ^lun-28-210

是菩薩能如是觀眾生，雖復百千劫罵詈不生瞋心，若百千劫稱讚亦不歡喜；知音聲生滅如響相，又如皷[^87]聲無有作者，若無作者是無住處，畢竟空故，但誑愚夫之耳。 ^lun-28-211

是名「入音聲陀羅尼」。[^88] ^lun-28-212

復次，有陀羅尼，以是四十二字攝一切語言名字。何者是四十二字？阿（a）、羅（ra）、波（pa）、遮（ca）、那（na）等。 ^lun-28-213

阿提，秦言初[^90]；阿耨波柰，秦言不生。[^91] ^lun-28-214

行陀羅尼，菩薩聞是「阿」字，即時入一切法初不生。 ^lun-28-215

如是等，字字隨所聞皆入一切諸法實相中，是名「字入門陀羅尼」。[^92]如〈摩訶衍品〉\`809\`中說諸字門。[^93] ^lun-28-216

復次，菩薩（268b）得是一切三世無礙明等諸三昧，於一一三昧中，得無量阿僧祇陀羅尼。如是等和合名為「五百陀羅尼門」，是為菩薩善法功德藏。 ^lun-28-217

如是名為「陀羅尼門」。 ^lun-28-218

「諸三昧門」者，三昧有二種：聲聞法中三昧、摩訶衍法中三昧。 ^lun-28-219

聲聞法中三昧者，所謂三三昧。 ^lun-28-220

復次，三三昧：空空三昧、無相無相三昧、無作無作三昧。 ^lun-28-221

復有三三昧：有覺有觀、無覺有觀、無覺無觀。 ^lun-28-222

復有五支三昧[^94]、五智三昧[^95]等。 ^lun-28-223

\`810\`是名諸三昧。 ^lun-28-224

復次，一切禪定亦名定，亦名三昧。 ^lun-28-225

四禪亦名禪，亦名定，亦名三昧。 ^lun-28-226

除四禪，諸餘定亦名定，亦名三昧，不名為禪。[^96] ^lun-28-227

十地[^97]中定名為三昧。 ^lun-28-228

有人言：欲界地亦有三昧。何以故？欲界中有二十二道品，[^98]故知有三昧；若無三昧，不應得是深妙功德。 ^lun-28-229

復次，〈千問〉中亦有是問：「四聖種幾欲界繫、幾色界繫、幾無色界繫、幾不繫？」 ^lun-28-230

答曰：「一切當分別。四聖種，或欲界繫、或色界繫、或無色界繫、或不繫。四念處、四正懃、四如意足亦如是。」[^99] ^lun-28-231

\`811\`以是義故，當知欲界有三昧；若散亂心，云何得此上妙法？以是故，是三昧在十一地[^100]中。 ^lun-28-232

如是等諸三昧，阿毘曇中廣分別。 ^lun-28-233

摩訶衍三昧者，從「首楞嚴三昧」乃至「虛空際無所著解脫三昧」。[^101] ^lun-28-234

又如「見一切佛三昧」乃至「一切如來解脫修觀師子頻伸」[^102]等，無量阿僧祇菩薩三昧。 ^lun-28-235

如有三昧名「無量淨」，菩薩得是三昧者，能示現一切清淨身。 ^lun-28-236

有三昧名「威相」，菩薩得是三昧，能奪日月威德。 ^lun-28-237

有三昧名「焰山」，菩薩得是三昧，奪諸釋梵威德。 ^lun-28-238

有三昧名「出塵」，菩薩得是三昧，（268c）滅一切大眾三毒。 ^lun-28-239

有三昧名「無礙光」，菩薩得是三昧，能照一切佛國。 ^lun-28-240

有三昧名「不忘一切法」，菩薩得是三昧，一切諸佛所說法皆能憶持，復為他人講說佛語。 ^lun-28-241

有三昧名「聲如雷音」，菩薩得是三昧，能以梵聲滿十方佛國。 ^lun-28-242

有三昧名「能娛樂一切眾生」，菩薩得是三昧，能令一切深心歡喜。 ^lun-28-243

有三昧名「喜見無厭」，菩薩得是三昧，一切眾生見聞喜樂，無有厭足。 ^lun-28-244

有三昧名「功德報不可思議一緣中樂」，菩薩得是三昧，成就一切神通。 ^lun-28-245

有三昧名「知一切音聲語言」，菩薩得是三昧，能說一切音聲語言，於一字中說一切字，於一切字中說一字。 ^lun-28-246

有三昧名「集一切福富樂[^103]果報」，若[^104]菩薩得是三昧，常默然入禪定，而能令一切眾生聞佛法眾，聞聲聞、辟支佛、六波羅蜜之聲，而是菩薩實無一言。 ^lun-28-247

有三昧名「出高一切陀羅尼王」，菩薩得是三昧，得入無量無邊諸陀羅尼。 ^lun-28-248

\`812\`有三昧名「一切樂說」，菩薩得是三昧，樂說一切字、一切音聲、語言、譬喻、因緣。 ^lun-28-249

如是等無量力勢三昧。 ^lun-28-250

問曰：是三昧即是三昧門不？ ^lun-28-251

答曰：三昧即是三昧門。 ^lun-28-252

問曰：若爾者，何以不但說「三昧」，而復說「三昧門」？ ^lun-28-253

答曰： ^lun-28-254

佛諸三昧無量無數，如虛空無邊，菩薩云何盡得？菩薩聞是，心則退沒。以是故，佛說三昧門，入一門中，攝無量三昧。如牽衣一角，舉衣皆得；亦如得蜜蜂王，餘蜂盡攝。 ^lun-28-255

復次，展轉為門。如持戒清淨，一心精進，初夜、後夜懃修思惟，離五欲樂，繫心一處，行是方便，得是三昧，是名三昧（269a）門。[^105] ^lun-28-256

復次，欲界繫三昧是未到地三昧門。 ^lun-28-257

未到地三昧是初禪門。[^106] ^lun-28-258

初禪及二禪邊地三昧是二禪三昧門；乃至非有想非無想處三昧亦如是。 ^lun-28-259

煖法定是頂法三昧門，頂法是忍法三昧門，忍法是世間第一法三昧門，世間第一法是苦法忍三昧門，苦法忍乃至金剛三昧門。 ^lun-28-260

略說一切三昧有三相：入、住、出相；是出相、入相名為門，住相是三昧體。 ^lun-28-261

如是等法，是聲聞法中三昧門。 ^lun-28-262

摩訶衍法中三昧門， ^lun-28-263

如「禪波羅蜜義」中，諸三昧分別廣說。[^107] ^lun-28-264

復次，尸羅波羅蜜是三昧門。何以故？ ^lun-28-265

三支是佛道，所謂戒支、定支、慧支。清淨戒支是定支門，能生是定；定支能生慧支；是三支能斷煩惱，能與涅槃。以是故尸羅波羅蜜及智慧，名三昧近門。 ^lun-28-266

餘三波羅蜜雖是門義，名遠門。 ^lun-28-267

如布施因緣得福德，福德故所願皆得，如所願故心柔軟；慈悲心故知畏罪、念眾生。 ^lun-28-268

觀世間空無常故，攝心行忍辱，忍辱亦是三昧門。 ^lun-28-269

精進者，於五欲中制心除五蓋，攝心不亂，心去則攝、不令馳散，亦[^109]是三昧門。 ^lun-28-270

復次，初地是二地三昧門，如是展轉乃至九地是十地三昧門，十地是無量諸佛三昧門。 ^lun-28-271

如是等名為諸三昧門。 ^lun-28-272

問曰：陀羅尼門、三昧門，為同？為異？若同，何以重說？若異，有何義？ ^lun-28-273

答曰： ^lun-28-274

先已說三昧門、陀羅尼門異，今當更說！三昧但是心相應法[^111]，陀羅尼亦是心相應、亦是心不相應。 ^lun-28-275

問曰：云何知陀羅尼是心不相應？ ^lun-28-276

答曰：如人得聞持陀羅尼，雖心瞋恚亦不失，常隨人行，如影隨形。 ^lun-28-277

是（269b）三昧修行習久，後能成陀羅尼；如眾生久習欲，便成其性。 ^lun-28-278

是諸三昧，共諸法實相智慧，能生陀羅尼；如坏[^112]瓶得火燒熟，能持水不失，亦能令人得度河。禪定無智慧，亦如坏瓶；若得實相智慧，如坏瓶得火燒成熟，能持菩薩二世無量功德，菩薩亦因之而度得至佛。 ^lun-28-279

如是等，三昧、陀羅尼種種差別。 ^lun-28-280

問曰：聲聞法中何以無是「陀羅尼」名，但大乘中有？ ^lun-28-281

\`814\`答曰： ^lun-28-282

小法中無大，汝不應致[^113]問；大法中無小者則可問。如小家無金銀，不應問也！ ^lun-28-283

復次，聲聞不大殷懃集諸功德，但以智慧求脫老病死苦；以是故，聲聞人不用陀羅尼持諸功德。譬如人渴得一掬[^114]水則足，不須瓶器持水；若供[^115]大眾人民，則須瓶甕持水。菩薩為一切眾生故，須陀羅尼持諸功德。 ^lun-28-284

復次，聲聞法中多說諸法生滅無常相故。諸論議師言：「諸法無常，若無常相則不須陀羅尼。何以故？諸法無常相，則無所持；唯過去行業，因緣不失。如未來果報，雖無，必生；過去行因緣亦如是。」[^116] ^lun-28-285

摩訶衍法，生滅相不實，不生不滅相亦不實，諸觀諸相皆滅是為實，[^117]若持過去法則無咎；以持過去善法、善根諸功德故，須陀羅尼。 ^lun-28-286

陀羅尼世世常隨；菩薩諸三昧不爾，或時易身則失。 ^lun-28-287

如是等種種分別陀羅尼、諸三昧。 ^lun-28-288

以是故言：「欲得諸陀羅尼、諸三昧門，當學般若波羅蜜。」[^118] ^lun-28-289

\`815\`〈釋布施隨喜心過上第四十四〉[^119] ^lun-28-290

（大正25，269b27-270b5） ^lun-28-291

隨喜心者，如〈隨喜品〉中說。[^123] ^lun-28-292

復次，隨喜名有人作功德，見者心隨歡喜，讚言：「善哉！」在無常世界中，為癡闇所蔽，能弘大心，建此福德。譬如種種妙香，一人賣一人買，傍人在邊亦得香氣，於香無損，二主無失；如是有人行施，有人受者，有人在邊隨喜，功德俱得，二主不失。如是相名為隨喜。 ^lun-28-293

以是故，菩薩但以隨喜心，過於求二乘人上，何況自行！ ^lun-28-294

問曰：菩薩云何能以隨喜心過聲聞、辟支佛人以財布施上？ ^lun-28-295

答曰： ^lun-28-296

聲聞、辟支佛行是布施，菩薩於傍見之，一心念隨喜，讚言：「善哉！」以此隨喜福\`816\`德，迴向阿耨多羅三藐三菩提；為度一切眾生故，以此為得無量佛法故──以二種功德，過求聲聞、辟支佛人所行布施上。 ^lun-28-297

復次，以諸法實相智慧心隨喜故，過求聲聞、辟支佛人布施上。 ^lun-28-298

復次，菩薩以隨喜心，生福德果報，迴向供養三世十方諸佛，過聲聞、辟支佛布施上。譬如人以少物獻上國王，得報甚多；又如吹貝，用氣甚少，其音甚大。 ^lun-28-299

復次，菩薩以隨喜功德，和合無量諸餘功德，乃至法滅亦不盡；[^125]譬如少水置大海中，窮劫乃盡。 ^lun-28-300

持戒、三昧、智慧、解脫、解脫知見亦如是。 ^lun-28-301

問曰：若[^126]諸佛次第有菩薩，菩薩次第有聲聞、辟支佛，今言「（270a）菩薩欲過求聲聞、辟支佛人布施」等，有何奇特？ ^lun-28-302

答曰：不以聲聞、辟支佛布施、持戒等福德比菩薩功德，但以隨喜心能勝，何況菩薩自行功德！ ^lun-28-303

求聲聞、辟支佛人，懃身作功德疲勞；菩薩默然隨喜，智慧力、福德過其上。 ^lun-28-304

譬如工匠，但以智心指授[^127]而去，執斤斧者疲苦終日；計功受賞，匠者三倍。 ^lun-28-305

又如征伐，鬪者冒死，主將受功。 ^lun-28-306

問曰：若隨喜心故勝於布施、持戒者，何以但說「菩薩隨喜勝」？ ^lun-28-307

答曰：凡夫人煩惱覆心、吾我未斷、著世間樂，云何能勝求聲聞、辟支佛者？ ^lun-28-308

聲聞、辟支佛利雖勝鈍，同在聲聞地故不說。[^128] ^lun-28-309

問曰：聲聞、辟支佛[^129]功德法甚多，何以故但說六事？ ^lun-28-310

答曰： ^lun-28-311

此六事[^130]法中攝一切聲聞、辟支佛法。 ^lun-28-312

若說布施，已說信、聞等功德。何以故？先聞已能信，信已布施。是施有二種：財施、法施。 ^lun-28-313

持戒攝三種戒：律儀戒、禪戒、無漏戒。[^131] ^lun-28-314

定攝諸禪、定、解脫、三昧等。\ ^lun-28-315

慧攝諸聞慧、思慧、修慧。 ^lun-28-316

解脫攝二種解脫：有為解脫、無為解脫。 ^lun-28-317

解脫知見攝盡智，自知漏已盡，於三界得解脫，於是中了了知見。[^132] ^lun-28-318

是中助道法，聖道法已說。[^133] ^lun-28-319

復次，若不向涅槃功德，是中不說「過上」，以其功德薄故。 ^lun-28-320

問曰：「勝」名力勢相奪，今菩薩不與聲聞、辟支佛競，云何言「勝」？ ^lun-28-321

答曰：「勝」名但[^134]於一事中，以智慧方便心力故得福多。 ^lun-28-322

譬如人於一華中但取色香，蜂但取味以成蜜；亦如取水，器大者得多，器小得少。如是等喻可知，以隨喜心深利智慧相應，勝聲聞、辟支佛布施等諸功德。 ^lun-28-323

是六法，初（270b）布施，如「檀波羅蜜義」中分別聲聞、辟支佛法說。[^135] ^lun-28-324

持戒，如「尸羅波羅蜜義品」中分別聲聞、辟支佛法說。[^136] ^lun-28-325

三昧、智慧、解脫、解脫知見，如「念佛義」中分別聲聞、辟支佛法說。[^137] ^lun-28-326

---

[^1]: 六神通：神足通、天耳通、他心通、宿命通、天眼通、漏盡通。參見《長阿含經》卷9（大正1，54b9-11）。

[^2]: （1）《摩訶般若波羅蜜經》卷1〈1
序品〉：「復有菩薩摩訶薩，皆得陀羅尼及諸三昧，行空、無相、無作，已得等忍，得無閡陀羅尼，悉是五通。」（大正8，217a13-15）

（2）《大智度論》卷5（大正25，97c21-98b10）。

[^3]: 《摩訶般若波羅蜜經》卷1〈1
序品〉：「菩薩摩訶薩欲住六神通，當學般若波羅蜜。」（大正8，219a29-b1）

[^4]: 「可如來難」：可以像你這樣提出來問難。

[^5]: （1）《摩訶般若波羅蜜經》卷2〈4
往生品〉：「復次，舍利弗！有菩薩摩訶薩得六神通，不生欲界、色界、無色界，從一佛國至一佛國，供養恭敬尊重讚歎諸佛。」（大正8，225c21-24）

（2）《大智度論》卷38：「菩薩有二種：一者、生身菩薩，二者、法身菩薩；一者、斷結使，二者、不斷結使。法身菩薩斷結使，得六神通；生身菩薩不斷結使，或離欲得五神通。得六神通者，不生三界，遊諸世界，供養十方諸佛。」（大正25，342a22-26）

（3）《大智度論》卷39：「是菩薩住六神通，到十方世界。」（大正25，344a3-4）

[^6]: ┌漏盡習不盡──約此，菩薩住六通

漏盡通有二 ┴漏習俱盡───約此，菩薩得五通

（印順法師，《大智度論筆記》〔A011〕p.20）

菩薩得五通與六通：約習盡不盡分別。（印順法師，《大智度論筆記》［A051］p.88）

二種漏盡神通。（印順法師，《大智度論筆記》［J036］p.524）

[^7]: 時澤：猶時雨。［三國魏］曹植，《節游賦》："感氣運之和順，樂時澤之有成。"（《漢語大詞典》（五），p.706）

[^8]: 《大智度論》卷27：「有二種阿鞞跋致：一者、得無生忍法，二者、雖未得無生忍法，佛知其過去、未來所作因緣，必得作佛，為利益傍人故，為其授記──是菩薩生死肉身，結使未斷，於諸凡夫中為最第一，是亦名阿鞞跋致相。若得無生忍法，斷諸結使，此則清淨；末後肉身盡，得法性生身，結使所不礙，不須教誡。」（大正25，263c21-28）

[^9]: 釋厚觀、郭忠生合編，〈大智度論之本文相互索引〉，《正觀》（6），p.60：《摩訶般若波羅蜜經》卷2〈4
往生品〉（大正8，228b1-229a11）；《放光般若經》卷2〈5
度五神通品〉（大正8，9c4-10a7）；《光讚般若經》卷2〈3
行空品〉（大正8，159b23-160b13）；Pañcaviṃśati（DUTT），pp.83,
l.7-88, l.16，Śatasāhasrikā，pp.301, l.11-306, l.9。

[^10]: 參見《大智度論》卷5（大正25，97c21-98b10）。

[^11]: 參見［隋］慧遠撰，《大乘義章》卷20（大正44，862a16-c6）。

[^12]: 參見《大智度論》卷5：「云何如意？如意有三種：能到、轉變、聖如意。能到有四種：一者、身能飛行，如鳥無礙；二者、移遠令近，不往而到；三者、此沒彼出；四者、一念能至。轉變者，大能作小、小能作大，一能作多、多能作一，種種諸物皆能轉變。外道輩轉變，極久不過七日；諸佛及弟子轉變自在，無有久近。聖如意者，外六塵中不可愛不淨物，能觀令淨；可愛淨物，能觀令不淨；是聖如意法，唯佛獨有。」（大正25，97c22-98a5）

[^13]: 趠（ㄊㄧㄠˋ）：1.跳，騰躍。（《漢語大詞典》（九），p.1144）

[^14]: 飛行通加行。（印順法師，《大智度論筆記》［A051］p.88）

[^15]: 轉變加行。（印順法師，《大智度論筆記》［A051］p.88）

[^16]: 是＝作【元】【明】。（大正25，264d，n.12）

[^17]: 敗＝則【宋】【宮】。（大正25，264d，n.15）

[^18]: 參見《大智度論》卷47：「譬如石汁一斤，能變千斤銅為金。」（大正25，401a27）

[^19]: 神通是實。（印順法師，《大智度論筆記》〔A051〕p.88）

[^20]: 六塵＝空虛【石】。（大正25，264d，n.17）

[^21]: 六通次第：禪經一說，菩薩成佛時一說，或隨所好先神足（起本經說）一說，隨所好修一說，隨禪易得一說。（印順法師，《大智度論筆記》〔A051〕p.88）

[^22]: （1）參見Lamotte（1976, p.1822,
n.3）：《大智度論》經常引用此部《禪經》，而此經即是將天眼列在神通之首，如意神通則列在末尾。此種順序相當少見，但這就是Dharmasaṃgraha（梵本《法集名數經》），§20以及Mahāvyutpatti（梵藏漢和四譯對校《翻譯名義大集》），
no.202-208所列之順序。

（2）六通次第：禪經一說。（印順法師，《大智度論筆記》〔A051〕p.88）

[^23]: （1）參見Lamotte（1976, p.1823,
n.1）：《般若經》即是按一般共通之方式，把神足通列在神通之首。

（2）《摩訶般若波羅蜜經》卷1〈3
習應品〉：「復次，舍利弗！菩薩摩訶薩行般若波羅蜜，不為如意神通故行般若波羅蜜，不為天耳故、不為他心智故、不為宿命智故、不為天眼故、不為漏盡神通故行般若波羅蜜。」（大正8，224a19-23）

[^24]: 依《摩訶般若波羅蜜經》卷1（大正8，224a19-23），六通之次第為如意神通、天耳通、他心智通、宿命通、天眼通、漏盡通。

[^25]: 天眼通加行。（印順法師，《大智度論筆記》［A051］p.88）

[^26]: 《禪經》所說神通次第：天眼通、天耳通、他心通、宿命通、漏盡通、如意通。

[^27]: 佛初得神通次第：如意通、宿命明、天耳通、天眼明、他心通、漏盡明。

[^28]: 參見《大毘婆沙論》卷103：「復次，為欲次第降伏魔怨，初中後夜各起通明。曾聞菩薩......菩薩於是復審思惟：魔黨何緣起斯惡事，知起惡事皆緣五欲，躭著五欲皆由煩惱，既厭煩惱遂盡諸漏，證得無上正等菩提。故欲次第降伏魔怨，初中後夜各起通明。」（大正27，532b12-533a19）。

[^29]: 還＝遠【宋】【元】【明】【宮】。（大正25，265d，n.6）

[^30]: 四心，指「眼、耳、身、意」四識；而二禪以上已無前五識。參見《甘露味論》卷下（大正28，975a14-15），《雜阿毘曇心論》卷7（大正28，924c5-6）。

[^31]: （1）宿命智力，參見《大智度論》卷24（大正25，240a25-240b19）。

（2）生死智力，參見《大智度論》卷24（大正25，240b19-240c10）。

（3）漏盡智力，參見《大智度論》卷24（大正25，240c10-241a5）。

[^32]: （1）他心通所知：欲色界現在眾生心心數法。（印順法師，《大智度論筆記》〔A051〕p.88）

（2）《大智度論》卷23：「他心智者，知欲界、色界繫現在他心心數法，及無漏心心數法少分。」（大正25，232c23-25）

[^33]: （1）他心通在四禪。（印順法師，《大智度論筆記》［A051］p.88）

（2）參見Lamotte（1976,
p.1828，n.3）：所謂的「上四禪地」，在《大智度論》的看法，是指四根本禪。《大智度論》卷17（大正25，185c-186b），卷20（大正25，208a-c）。

[^34]: （1）參見《阿毘曇毘婆沙論》卷49：「初禪地者，緣欲界、初禪；二禪地者，緣欲界乃至第二禪；第三禪地者，緣欲界乃至第三禪；第四禪地者，緣欲界乃至第四禪。」（大正28，370c29-371a2）

（2）參見《阿毘曇毘婆沙論》卷49：「他心智不知上地法，初禪他心智不知第二禪心，乃至第三禪他心智不知第四禪心。」（大正28，371a4-6）

[^35]: 無礙解脫：佛有。菩薩有相似。能知他心心數法。（印順法師，《大智度論筆記》〔D028〕p.278）

[^36]: 知＝緣【石】。（大正25，265d，n.17）

[^37]: 參見Lamotte（1976, p.1830,
n.5）：依說一切有部對經典的解說，意識的生起有二個條件：

（1）等無間緣，作為其所依，亦即是意，而由「意」以瞭解剛剛過去的六識。

（2）所緣緣，亦即是諸法。所以說，如果「意」離去，亦即是說離開身體，則身體的心思就沒有。相反的，如果意不去，則應緊接在其後的意識即不可能生起，這就沒有根、境、識的和合；認知的過程即因而受阻。

[^38]: （1）《摩訶般若波羅蜜經》卷6〈23
等空品〉：「須菩提！是摩訶衍不見來處、不見去處、不見住處。何以故？須菩提！一切諸法不動相故。是法無來處、無去處、無住處。何以故？須菩提！色無所從來，亦無所去，亦無所住；受、想、行、識無所從來，亦無所去，亦無所住。」（大正8，264b24-28）

（2）《大般若波羅蜜多經》（第二分）卷419〈21
無所有品〉：「善現！以一切法無來無去亦復不住。何以故？善現！以一切法若動若住不可得故。」（大正7，102c28-29）

[^39]: （1）《雜阿含經》卷13（335經）（大正2，92c12-26）。

（2）《摩訶般若波羅蜜經》卷6〈23
等空品〉：「須菩提！一切諸法不動相故，是法無來處、無去處、無住處。何以故？須菩提！色無所從來，亦無所去，亦無所住；受、想、行、識無所從來，亦無所去，亦無所住。......無所從來，亦無所去，亦無所住。」（大正8，264b25-265a10）

[^40]: 知眾生心之理：心心數本空，以分別取相，不得實法（空）故不能通達。若不取相無所分別，得實法故能通達無礙。（印順法師，《大智度論筆記》〔A059〕pp.100-101）

[^41]: 參見《長阿含經》卷8（9經）《眾集經》：「如來說六正法，謂內六入：眼入、耳入、鼻入、舌入、身入、意入。復有六法，謂外六入：色入、聲入、香入、味入、觸入、法入。復有六法，謂六識身：眼識身，耳、鼻、舌、身、意識身。復有六法，謂六觸身：眼觸身，耳、鼻、舌、身、意觸身。復有六法，謂六受身：眼受身，耳、鼻、舌、身、意受身。復有六法，謂六想身：色想、聲想、香想、味想、觸想、法想。復有六法，謂六思身：色思、聲思、香思、味思、觸思、法思。」（大正1，51c16-24）

[^42]: （1）參見Lamotte（1976, p.1832,
n.2）：〈歎摩訶衍品〉（Mahāyānastutiparivarta），簡稱為Stutiparivarta，這是Pañcaviṃśati（《二萬五千頌般若經》）的第44品------《摩訶般若波羅蜜經》卷12〈44
遍歎品〉（大正8，311c15-313a25），此品說：「世尊！不去波羅蜜是般若波羅蜜。佛言：一切法不來故。」（大正8，311c28-29）

（2）心心數法無自性空，參見《摩訶般若波羅蜜經》卷14〈48 佛母品〉：

「復次，須菩提！諸佛因般若波羅蜜，悉知無量無邊阿僧祇眾生心所行。......須菩提！是法相中尚無法相相，何況有攝心亂心？須菩提！以是法相故，佛知眾生攝心亂心。......」

須菩提白佛言：「世尊！云何佛知眾生染心，如實知染心；瞋心、癡心，如實知瞋心、癡心？」

佛告須菩提：「染心如實相則無染心相。何以故？如實相中心心數法尚不可得，何況當得染心、不染心？......」

須菩提白佛言：「世尊！云何佛因般若波羅蜜，是眾生廣心如實知廣心？」

「須菩提！佛知諸眾生心相不廣不狹、不增不減、不來不去，心相離故。是心不廣不狹乃至不來不去。何以故？是心性無故，誰作廣、誰作狹乃至來去？如是，須菩提！佛因般若波羅蜜，是眾生廣心如實知廣心。......」

須菩提白佛言：「世尊！云何佛因般若波羅蜜，眾生不可見心如實知不可見心？」

佛告須菩提：「眾生心是無相，佛如實知無相，自相空故。復次，須菩提！佛知眾生心五眼不能見。如是，須菩提！佛因般若波羅蜜，眾生不可見心如實知不可見心。」（大正8，323
c5-324b22）

[^43]: ┌分別──不得實法──不能通達

云何能通達一切 ┴無分別──得實法──能通達一切

（印順法師，《大智度論筆記》〔A011〕p.20）

[^44]: ┌邪見──取相戲論是邪見

有邊、無邊之邪正 ┤ ┌令厭生死

└正論──無邊 ┴令生心歡喜受不殺戒得無邊福

有邊？ （印順法師，《大智度論筆記》〔A011〕p.21）

[^45]: ┌邪見──取相戲論入十四難

常、無常之邪正 ┤ ┌佛多用無常──依無常入法空故實

└正論---┴佛少用有常──（如法性常住等）

（印順法師，《大智度論筆記》〔A011〕p.20）

^45-1^ ※〔生〕－【宋】【元】【明】【宮】。（大正25，266d，n.2）

[^46]: 十二淨行：即十二頭陀行，參見《摩訶般若波羅蜜經》卷14：「一、作阿練若，二、常乞食，三、納衣，四、一坐食，五、節量食，六、中後不飲漿，七、塚間住，八、樹下住，九、露地住，十、常坐不臥，十一、次第乞食，十二、但三衣。」（大正8，320c5-9）

[^47]: 參見《雜阿含經》卷33（937經）（大正2，240b-c），《別譯雜阿含經》卷16（330經）（大正2，485c-486a）。

[^48]: 印順法師校勘：「五恒河伽藍牟那，應作：『五河：恒伽、監（藍？）牟那。』」（印順法師，《大智度論》（標點本）（三），p.1075）

[^49]: 參見Lamotte（1976, p.1837,
n.3）：此處以及以下數段，《大智度論》在其所引用的《血經》（Lohitasūtra）插入三個取自《雜阿含經》其他經典的比喻：

（1）淚水的比喻取自《淚經》（Assu-suttanta），見Saṃyutta, II,
pp.179-180；《雜阿含經》卷33（938經）（大正2，240c25-241a17）；《別譯雜阿含經》卷16（331經）（大正2，486a18-b23）。

（2）母乳的比喻是取自《乳經》（Khīra-suttanta），見Saṃyiutta, II,
pp.180-181；《雜阿含經》卷33（939經）（大正2，241a18-b8）；《別譯雜阿含經》卷16（332經）（大正2，486b24-c6）。

（3）積骨的比喻是取自《補特伽羅經》（Puggala-suttanta），見Saṃyutta,II,
pp.185-186；《雜阿含經》卷34（947經）（大正2，242a28-b15）；《別譯雜阿含經》卷16（340經）（大正2，487b17-c3）。

[^50]: 聲聞智慧，參見《大智度論》卷18（大正25，191a）。

[^51]: 參見《雜阿含經》卷14（347經）：「佛告須深：彼先知法住，後知涅槃。」（大正2，97b5-6）

[^52]: 參見Lamotte（1976, p.1840, n.4）：用於對治四顛倒之智。

[^53]: 參見Lamotte（1976, p.1840, n.5）：以苦諦之四種行相為所緣之智。

[^54]: 與＝是【宋】【元】【明】【宮】。（大正25，266d，n.15）

[^55]: 釋厚觀、郭忠生合編，〈大智度論之本文相互索引〉，《正觀》（6），p.62：《摩訶般若波羅蜜經》卷1〈3
習相應品〉（大正8，222a10-b13）；《放光般若經》卷1（大正8，5a26-b22）；《光讚般若經》卷1（大正8，152c3-153a5）；Pañcaviṃśati（DUTT），pp.39-41；《大智度論》卷19（大正25，195c22-196a10），卷35（大正25，320c21-322b11），卷70（大正25，550a20-24）。

[^56]: 辟支佛：

時：佛不在世，亦無佛法。

根：利根。

智：法相是同，智慧深入。

福：有一相乃至三十一相。　　（印順法師，《大智度論筆記》〔D032〕p.282）

先佛法中得聖法，法滅成羅漢，名無相辟支。（印順法師，《大智度論筆記》〔D032〕p.282）

疾者四世，久者百劫。（印順法師，《大智度論筆記》〔D032〕p.283）

[^57]: 辟支佛智慧，參見《大智度論》卷18（大正25，191a-b）。

[^58]: 聲聞、辟支之異。（印順法師，《大智度論筆記》〔C022〕p.223）

[^59]: 〔異〕－【宮】【石】。（大正25，266d，n.16）

[^60]: 參見《俱舍論》卷12：「獨覺有二種殊：一者、部行，二、麟角喻。部行獨覺，先是聲聞，得勝果時轉名獨勝。有餘說：彼先是異生，曾修聲聞順決擇分；今自證道，得獨勝名。由《本事》中說：一山處總有五百苦行外仙，有一獼猴曾與獨覺相近而住，見彼威儀，展轉遊行至外仙所，現先所見獨覺威儀；諸仙覩之，咸生敬慕，須臾皆證獨覺菩提。若先是聖人，不應修苦行。麟角喻者，謂必獨居。二獨覺中麟角喻者，要百大劫修菩提資糧，然後方成麟角喻獨覺。言獨覺者，謂現身中離稟至教，唯自悟道，以能自調不調他故。」（大正29，64a28-b11）

[^61]: 參見《大毘婆沙論》卷101：「復次，依狹小道而得解脫故名時解脫。狹小道者，謂若極速第一生中種善根，第二生中令成熟，第三生中得解脫；餘不決定。依廣大道而得解脫名不時解脫。廣大道者，謂若極遲，聲聞乘經六十劫而得解脫，如舍利子；獨覺乘經百劫而得解脫，如麟角喻；佛乘經三無數劫而得解脫。」（大正27，525b14-21）

[^62]: 參見《大智度論》卷18（大正25，191a23-b18）。

[^63]: 嗣（ㄙˋ）：1.繼承君位。（《漢語大詞典》（三），p.462）

[^64]: 二世樂：今世樂、後世樂。

[^65]: 紹（ㄕㄠˋ）：1.承繼。《漢書‧敘傳下》："漢紹堯運，以建帝業。"（《漢語大詞典》（九），p.799）

[^66]: 胄（ㄓㄡˋ）：1.古代帝王或貴族的後嗣。2.專指帝王或貴族的長子。3.謂對先輩的承續。（《漢語大詞典》（六），p.1233）

[^67]: （1）《大寶積經》卷112〈43
普明菩薩會〉：「迦葉！譬如轉輪聖王而有千子，未有一人有聖王相，聖王於中不生子想。如來亦爾，雖有百千萬億聲聞眷屬圍繞，而無菩薩，如來於中不生子想。迦葉！譬如轉輪聖王有大夫人，懷妊七日，是子具有轉輪王相，諸天尊重，過餘諸子具身力者。所以者何？是胎王子，必紹尊位，繼聖王種。如是迦葉！初發心菩薩亦復如是，雖未具足諸菩薩根，如胎王子，諸天神王深心尊重，過於八解大阿羅漢。所以者何？如是菩薩名紹尊位，不斷佛種。」（大正11，634c4-14）

（2）參見Lamotte（1976, p.1847,
n.1）：這是引用〈迦葉品〉，但是其所描述的情節有異：雖然太子具有轉輪聖王之相，但是一直要到他入於母后之胎，才比他那沒有輪王相的兄長，更為人所敬重。但是此處《大智度論》說，輪王的第一千子（也是最後一子），比他的兄長更為人所重，因為他成就了輪王種所需的數目（即輪王有千子）。輪王之所以成其為輪王，除必需有七寶外，還需要有「滿一千子，英勇的兒子，剛強有力，身體強壯，敵軍的摧毀者」。

[^68]: 意＝道【宋】【元】【明】【宮】。（大正25，267d，n.2）

[^69]: 菩薩初發心為佛所貴。（印順法師，《大智度論筆記》〔G005〕p.381）

[^70]: 參見《大方廣佛華嚴經》卷59：「譬如迦毘伽鳥，在㲉中時，有大勢力，餘鳥弗及；菩薩摩訶薩亦復如是，於生死㲉，發菩提心功德勢力，聲聞、緣覺所不能及。」（大正9，778c14-17）

[^71]: 參見Lamotte（1976, p.1848,
n.2）：《大智度論》在引用此經時，所用的經名並不一致。此處所引的段落，載於《持心梵天所問經》卷2（大正15，10c23-11b25），《思益梵天所問經》卷2（大正15，42c9-43b2），《勝思惟梵天所問經》卷3（大正15，74a2-c7）。

[^72]: 舍利弗與普華菩薩問答。（印順法師，《大智度論筆記》〔H016〕p.408）

[^73]: 而＝法【宋】【元】【明】【宮】。（大正25，267d，n.6）

[^74]: 〔如無別〕－【宋】【宮】。（大正25，267d，n.10）

[^75]: 參見Lamotte（1976, p.1852,
n.1）：在西藏譯本，普華對舍利弗說：「此如是不顛倒如，是不變異如，是不動如，是不壞如，大德舍利弗！此如應解釋為一切法如。」

[^76]: 參見《維摩詰經》卷上〈3 弟子品〉（大正14，521b28-523c13）。

[^77]: 印順法師校勘：「
"一"字疑衍。」（《大智度論》（標點本），p.1083）

[^78]: 受＝寫【元】【明】。（大正25，267d，n.13）

[^79]: 菩薩難行求法事。（印順法師，《大智度論筆記》〔G005〕p.381）

[^80]: 大＋（因）【宋】【元】【明】【宮】。（大正25，267d，n.16）

[^81]: 參見《大智度論》卷5（大正25，95c9-96b29）。

[^82]: 門是方便。（印順法師，《大智度論筆記》〔A048〕p.84）

[^83]: 聞持陀隣尼，參見《大智度論》卷5〈1
序品〉：「是陀羅尼多種，一名聞持陀羅尼。得是陀羅尼者，一切語言諸法，耳所聞者，皆不忘失，是名聞持陀隣尼。」（大正25，96a5-8）

《大般若波羅蜜多經》卷515〈20
不退相品〉：「佛告善現：是菩薩摩訶薩已得聞持陀羅尼等方便善巧，聞諸如來、應、正等覺所說正法無惑無疑，聞已受持能不忘失，乃至無上正等菩提，常如現前聞佛所說。」（大正7，634b27-c1）

[^84]: 參見《大毘婆沙論》卷180：「佛時從外入誓多林，見而問之：『可憐小路！汝何以啼泣？』彼以上事具白世尊。佛便語言：『汝能隨我理所忘不？』彼答言：『能。』爾時世尊即以神力轉彼所有誦伽他障，更為授之，尋時誦得過前四月所用功勞；復別授以除塵垢頌，而語之言：『今日苾芻從外來者，汝皆可為拭革屣上所有塵垢。』小路敬諾：『如教奉行。』至日暮時有一苾芻，革屣極為塵垢所著，小路拭之，一隻極淨，一隻苦拭而不能淨，即作是念：『外物塵垢暫時染著猶不可淨，況內貪欲瞋癡等垢長夜染心何由能淨？』作是念時，彼不淨觀及持息念便現在前，次第即得阿羅漢果。」（大正27，902b18-c1）

[^85]: 〔名〕－【宋】【元】【明】【宮】。（大正25，268d，n.2）

[^86]: 憐＝隣【宋】【元】【明】【宮】＊。（大正25，268d，n.3）

[^87]: 皷：同「鼓」。《正字通‧皮部》：「皷，俗鼓字。」（《漢語大字典》（四），p.2756）

[^88]: 參見《大智度論》卷5（大正25，96a14-b24）。

[^89]: 四十二字門：隨字入實相中，名字入門陀羅尼。（印順法師，《大智度論筆記》〔E006〕p.297）

字門：聞一字即入諸法實相。四十二字。四十二字攝一切語言。（印順法師，《大智度論筆記》〔D012〕p.255）

[^90]: （秦言初）三字本文＝（秦言初）三字夾註【元】，＝（此言初）三字夾註【明】。（大正25，268d，n.4）

[^91]: （秦言不生）四字本文＝（秦言不生）四字夾註【元】，＝（此言不生）四字夾註【明】。（大正25，268d，n.5）

阿提阿耨波柰（ādy-anutpanna）：初不生。

[^92]: 參見Lamotte（1976, p.1866,
n.3）：這是根據阿羅波遮那字母所成立的陀羅尼，四十二個以阿羅波遮那為首的字母被認為代表所有的言說語言的聲音。此處應說明的是，其中有一些並不是印度本有，而是屬於伊朗語系；它是在西元紀年之初，由塞種（Śaka，賒迦）傳入的安息字母。

依《般若經》的看法，此等四十二字母並沒有神秘的作用或價值，他們單純的只是一種記憶的方法（陀羅尼門），使人聯想起佛教教理的基本要點。在一連串用以表示諸法實相的語詞之中，此等「字母」依序在各該語詞的詞頭出現。此種扼要的教理表達方式，在不同版本的大本《般若經》都有詳盡的記載：

A、Pañcaviṃśati（《二萬五千頌般若經》）（ed. DUTT）,
pp.212-214；《放光般若經》卷4（大正8，26b-27a）；《光讚經》卷7（大正8，195c-196b）；《摩訶般若波羅蜜經》卷5（大正8，256a-b）；《大般若經》卷415（大正7，81c-82b）。此一段經文之注解，見《大智度論》卷48（大正25，408b-409b）。

B、Aṣṭādaśasāhasrikā（《一萬八千頌般若經》），即《大般若經》卷490（大正7，489b-490a）。

C、Śatasāhasrikā（《十萬頌般若經》）（ed. GHOSA）,
pp.1450-1453；《大般若經》卷54（大正5，302b-303a）。

在《華嚴經》中，迦毘羅衛的年輕智者遍友，教導善財發出阿羅波遮那的字母聲音，參見《大方廣佛華嚴經》（六十華嚴）卷57（大正9，765b-766b），《大方廣佛華嚴經》（八十華嚴）卷76（大正10，418a-c），《大方廣佛華嚴經》（四十華嚴）卷31（大正10，804a-805a），《大方廣佛華嚴經入法界品》（大正10，876c-877b），《大方廣佛華嚴經入法界品四十二字觀門》（大正19，707c-709a）。

[^93]: （1）《大智度論》卷48（大正25，407c9-409a24）。

（2）參見印順法師，《初期大乘佛教之起源與開展》，pp.745-747。

[^94]: （1）《舍利弗阿毘曇論》卷28：「云何五支定？如佛告諸比丘：『諦聽！諦聽！善思念之，吾當為汝說聖五支定。』諸比丘言：『唯然！受教。』『云何得修聖五支正定？如，比丘！離欲惡不善，有覺有觀離生喜樂，成就初禪行；此身離生喜樂津液遍滿，此身盡離生喜樂津液遍滿無有減少。如善澡浴師、若善澡浴師弟子，以細澡豆盛著器中，以水灑之，調適作摶，此摶津液遍滿，不乾不濕，內外和調。如是，比丘！身離生喜樂津液遍滿無有減少。是名修聖五支初支定。

復次，比丘！滅覺觀，內正信一心，無覺無觀，定生喜樂，成就二禪行；此身定生喜樂津液遍滿，此身盡定生喜樂津液遍滿無有減少。如陂湖水底涌出，不從東方、南西北方來，此水從底涌出，能令池津液遍滿無有減少。如是，比丘！此身定生喜樂津液遍滿無有減少。是謂修聖五支第二支定。

復次，比丘！離喜、捨行、念、正智、身受樂，如諸聖人解捨念樂行，成就三禪行；此身無喜樂津液遍滿，此身無喜樂津液遍滿無有減少。如優鉢羅華池、波頭摩華池、鳩頭摩華池、分陀利華池，從泥中出未能出水，此華從根至頭，從頭至根，皆津液遍滿無有減少。如是，比丘！此身無量喜樂津液遍滿，此身津液遍滿無有減少。是謂聖五支第三支定。

復次，比丘！斷苦樂，先滅憂喜，不苦不樂，捨念淨，成就四禪行；此身以清淨心遍解行，此身以清淨心遍解行無有減少。如男子、女人著白淨衣，從頭至足、從足至頭，無不覆處。如是，比丘！以清淨心遍解行，此身以清淨遍解行無有減少。是謂修聖五支第四支定。

復次，比丘！善取觀相，善思惟、善解，如立人觀坐者，如坐人觀臥者。如是，比丘！善取觀相，善思惟、善解。是謂修聖五支第五支定。』」（大正28，702a20-b23）

（2）另參見《成實論》卷12（大正32，337c24-29），《瑜伽師地論》卷12（大正30，339b13-c29）。

[^95]: （1）《長阿含經》卷9（10經）《十上經》：「云何五生法？謂賢聖五智定：一者、修三昧現樂後樂生內外智，二者、賢聖無愛生內外智，三者、諸佛賢聖之所修行生內外智，四者、猗寂滅相獨而無侶而生內外智，五者、於三昧一心入、一心起生內外智。」（大正1，53c23-28）

（2）《舍利弗阿毘曇論》卷28：「云何五智定？如世尊說：諸比丘修定無量明了；諸比丘若修定無量明了已，緣生五種智。何等五？^（1）^若有定現樂後樂報緣此生智，^（2）^若有定聖無染緣此生智，^（3）^若有定不怯弱者能親近緣此生智，^4）^若有定寂靜勝妙獨修除得緣此生智，^（5）^若有定正念入、正念起緣此生智。」（大正28，704a4-9）

（3）另參見《成實論》卷12（大正32，337c29-338a17），《瑜伽師地論》卷12（大正30，339a24-b12）。

[^96]: 《大智度論》卷5：「復次，除四根本禪，從未到地乃至有頂地，名為定，亦名三昧，非禪；四禪亦名定，亦名禪，亦名三昧。諸餘定，亦名定，亦名三昧──如四無量、四空定、四辯、六通、八背捨、八勝處、九次第定、十一切處等諸定法。」（大正25，96c25-97a4）

[^97]: 十地：未到定、中間定、四根本禪、四無色定。

[^98]: （1）《大智度論》卷19：「有頂中二十二，除七覺分、八聖道分；欲界中二十二亦如是。是為聲聞法中分別義。」（大正25，203b7-9）

（2）《俱舍論》卷25：「欲界、有頂，除覺、道支各二十二，無無漏故。」（大正29，133b7-8）

[^99]: （1）《眾事分阿毘曇論》卷8〈7
千問論品〉：「聖種或欲界繫、或色界繫、或無色界繫、或不繫。云何欲界繫？謂聖種所攝欲界繫五陰。云何色界繫？謂聖種所攝色界繫五陰。云何無色界繫？謂聖種所攝無色界繫四陰。云何不繫？謂無漏四聖種。......如四聖種，四正勤、四如意足、善聚修多羅亦如是。」（大正26，667a15-c18）

（2）四聖種繫不繫，參見《品類足論》卷11：「幾欲界繫等者，一切應分別。謂諸聖種或欲界繫、或色界繫、或無色界繫、或不繫。云何欲界繫？謂聖種所攝欲界五蘊。云何色界繫？謂聖種所攝色界五蘊。云何無色界繫？謂聖種所攝無色界四蘊。云何不繫？謂無漏五蘊。......如四聖種，四正斷、四神足亦爾。」（大正26，738b26-739b13）

[^100]: 十一地：欲界定、未到定、中間定、四根本禪、四無色定。

[^101]: 參見Lamotte（1976, p.1871,
n.1）：所謂的108種或是118種三昧，在大本的《般若經》都有說明，Pañcaviṃśati,
ed. DUTT, pp.142, l.6-144,
l.7；《放光般若經》卷3（大正8，16b）；《光讚經》卷4（大正8，172b-173a）；《摩訶般若波羅蜜經》卷3〈10
相行品〉（大正8，237c-238a）；《大般若經》卷409（大正7，50c-51b）。

Pañcaviṃśati, ed. DUTT, pp.19 8, l.11-203,
l.21；《放光般若經》卷4（大正8，23b-24c）；《光讚經》卷6（大正8，190a-193a）；《摩訶般若波羅蜜經》卷5〈18
問乘品〉（大正8，251a-253b），《大般若經》卷414（大正7，74a-77c）。

[^102]: 頻伸＝嚬呻【宋】【元】【明】【宮】。（大正25，268d，n.9）

《大般若波羅蜜多經》（初分）卷52：「云何名為師子嚬呻三摩地？善現！謂若住此三摩地時，起勝神通，自在無畏，降伏一切暴惡魔軍，是故名為師子嚬呻三摩地。」（大正5，294a7-10）

[^103]: 富樂＝德業【宋】【元】【明】【宮】。（大正25，268d，n.10）

[^104]: 若＝生【元】【明】。（大正25，268d，n.11）

[^105]: 得三昧次第。（印順法師，《大智度論筆記》［A057］p.98）

[^106]: 《大智度論》卷17：「依未到地得初禪。」（大正25，186a1）

[^107]: 參見《大智度論》卷17〈釋初品中禪波羅蜜〉（大正25，187c18-189c20）。

[^108]: ┌戒定慧──近門

六波羅是佛道門 ┴施忍進──遠門
（印順法師，《大智度論筆記》〔F016〕p.345）

[^109]: 〔亦〕－【宋】【元】【明】【宮】。（大正25，269d，n.3）

[^110]: 三昧門、陀羅尼門之別：三昧心相應，陀羅尼門相應亦不相應［理由］。（印順法師，《大智度論筆記》［A057］p.98）

[^111]: 法＋（也）【宋】【元】【明】【宮】。（大正25，269d，n.5）

[^112]: 坏（ㄆㄧ）：沒有燒過的磚瓦陶器。《說文‧土部》：「坏，瓦未燒。」（《漢語大字典》（一），p.421）

[^113]: 〔致〕－【宋】【元】【明】【宮】。（大正25，269d，n.8）

[^114]: 掬（ㄐㄩ）：1.兩手相合捧物。6.量詞。猶捧。指兩手相合所能捧的量。或謂為古一升或半升。《小爾雅‧廣量》："一手之盛謂之溢，兩手謂之掬。"宋咸注："掬，半升也。"葛其仁疏證："舊注一升也。"（《漢語大詞典》（六），p.698）

[^115]: 供＝共【宋】【元】【明】【宮】。（大正25，269d，n.10）

[^116]: （1）參見Lamotte（1976,
p.1876，n.2）：此處所顯示出來的論議師並不是屬於說一切有部，而是分別說部。Kośabhāṣya（《俱舍論疏》）p.296：「肯定一切，過去、現在與未來等都存在的是說一切有部；相反的，分別說部是作分別，並且說：現在與尚未產生其果報的過去業是存在的，而過去業已經產生果報以及未來是不存在的。」

（2）參見《阿毘達磨俱舍論》卷20〈5
分別隨眠品〉：「謂若有人說三世實有，方許彼是說一切有宗。若人唯說有現在世及過去世未與果業，說無未來及過去世已與果業，彼可許為分別說部。」（大正29，104b24-27）

[^117]: 小：諸法無常是實。

大：生滅相不實，不生滅相不實；諸觀諸相滅，是為實。

（印順法師，《大智度論筆記》〔C022〕p.223）

[^118]: 大智度論卷第二十八終【明】；卷第三十一終【石】；卷末，石山本有「大智度經論卷第三十一」之十字；但「三十一」，石山本朱註作「二十八」。（大正25，269d，n.13）

[^119]: 大智度論卷第二十九首【明】，卷第三十二首【石】，〔大智度論...四〕十六字－【元】，（大智度論...四）十六字＝（釋初品中隨喜迴向等）九字【明】，（釋菩薩隨喜二十九）八字【石】。（大正25，269d，n.14）

[^120]: 六事功德：布施、持戒、三昧、智慧、解脫、解脫知見。

[^121]: 《摩訶般若波羅蜜經》卷1：

一切求聲聞、辟支佛人布施時，欲以隨喜心過其上者，當學般若波羅蜜。

一切求聲聞、辟支佛人持戒時，欲以隨喜心過其上者，當學般若波羅蜜。

一切求聲聞、辟支佛人三昧、智慧、解脫、解脫知見，欲以隨喜心過其上者，當學般若波羅蜜。（大正8，219b4-10）

[^122]: 此句之後大正藏重複了「一切求聲聞、辟支佛人持戒時，欲以隨喜心過其上者，當學般若波羅蜜」，當為贅文。

〔一切求......蜜〕二十九字
－【元】【明】【宮】【石】。（大正25，269d，n.16）

[^123]: 參見《摩訶般若波羅蜜經》卷11〈39
隨喜品（丹隨喜迴向品）〉（大正8，297b21-302a16），《大智度論》卷61〈39
釋隨喜迴向品〉（大正25，487a7-496a17）。

[^124]: 菩薩隨喜勝二乘施戒定等：

以此迴向無上道，為度一切生故，為得無量佛法故，二功德故勝。

此實相慧隨喜故，以隨喜功德迴向諸佛故，和合無量諸功德故。

（印順法師，《大智度論筆記》〔F006〕p.332）

[^125]: 隨喜功德乃至法滅不盡。（印順法師，《大智度論筆記》〔F006〕p.332）

[^126]: 〔若〕－【宋】【元】【明】【宮】。（大正25，269d，n.23）

[^127]: 指授：1.指導，傳授。2.猶指示。（《漢語大詞典》（六），p.579）

[^128]: 參見Lamotte（1976, p.1883,
n.1）：一般說來，凡夫與聲聞眾並不隨喜他人之功德，因為凡夫只關心世間樂；而聲聞眾則意在自身的解脫，並不把別人放在心上。聲聞之勝德在於其本身之根（indriya）的發展（不過其中有高下強弱），但無論如何，都是侷限在聲聞的層次（聲聞地），很少在意別人的功德。

[^129]: 佛＋（功德）【宋】【元】【明】【宮】。（大正25，270d，n.5）

[^130]: 〔事〕－【宋】【元】【明】【宮】。（大正25，270d，n.6）

[^131]: 參見《大智度論》卷22：「戒有二種：有漏戒，無漏戒。有漏復有二種：一者律儀戒，二者定共戒。行者初學念是三種戒，學三種已但念無漏戒。是律儀戒能令諸惡不得自在，枯朽折減。禪定戒能遮諸煩惱。何以故？得內樂故，不求世間樂。無漏戒能拔諸惡煩惱根本故。」（大正25，225c13-19）

[^132]: 參見《大毘婆沙論》卷33：「云何無學解脫智見蘊？答：盡智、無生智。問：何故此二智名解脫智見蘊？答：解脫身中獨有此故，最能審決解脫事故。」（大正27，172b9-11）

[^133]: 關於三十七助菩提分法，參見《大智度論》卷19（大正25，197b21-203b9）。

[^134]: 但＝俱【宋】【元】【明】【宮】。（大正25，270d，n.9）

[^135]: 參見《大智度論》卷11-12（大正25，140a21-153a23）。

[^136]: 參見《大智度論》卷13-14（大正25，153b8-164a27）。

[^137]: 參見《大智度論》卷21（大正25，220a12-221b1）。