【經】[^3] ^jin-82-1

爾時，須菩提白佛言[^4]：「世尊！是菩薩摩訶薩如是方便力成就者，發意已來幾時？」 ^jin-82-2

佛告須菩提：「是菩薩摩訶薩能成就方便力者，發心已來無量億阿僧祇劫。」 ^jin-82-3

須菩提言：「世尊！是菩薩摩訶薩如是成就方便力者，為供養幾佛？」 ^jin-82-4

佛言：「是菩薩成就方便力者，供養如恒河沙等諸佛。」 ^jin-82-5

須菩提白佛言：「世尊！菩薩得如是方便力者，種何等善根？」 ^jin-82-6

佛言：「菩薩成就如是方便力者，從初發意已來，於檀波羅蜜無不具足，於尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜無不具足。」[^5] ^jin-82-7

須菩提（632c）白佛言：「世尊！菩薩摩訶薩成就如是方便力者，甚希有！」 ^jin-82-8

佛言：「如是！如是！須菩提！菩薩摩訶薩成就如是方便力者，甚希有！ ^jin-82-9

須菩提！譬如日月[^6]周行[^7]，照四天下，多有所益；般若波羅蜜亦如是，照五波羅蜜，多有所益。 ^jin-82-10

須菩提！譬如轉輪聖王，若無輪寶[^8]，不得名為轉輪聖王；輪寶成就故，得名轉輪聖王。 ^jin-82-11

須菩提[^9]！五波羅蜜亦如是，若離般若波羅蜜，不得波羅蜜名字；不離般若波羅蜜故，得波羅蜜名字。 ^jin-82-12

須菩提！譬如無夫婦人，易為侵凌[^10]；五波羅蜜亦如是，遠離般若波羅蜜，魔、若魔天壞之則易。 ^jin-82-13

譬如有夫婦人，難可侵凌；五波羅蜜亦如是，得般若波羅蜜，魔、若魔天不能沮壞[^11]。[^12] ^jin-82-14

須菩提！譬如軍將，鎧仗[^13]具足，隣國強敵所不能壞；五波羅蜜亦如是，不遠離般若波羅蜜，魔、若魔天、若增上慢人，乃至菩薩旃陀羅所不能壞。 ^jin-82-15

須菩提！譬如諸小國王，隨時朝侍[^14]轉輪聖王；五波羅蜜亦如是，隨順般若波羅蜜。 ^jin-82-16

譬如眾川萬流，皆入於恒河，隨入大海；五波羅蜜亦如是，般若波羅蜜所守護故，隨到薩婆若。 ^jin-82-17

譬如人之右手，所作事便，般若波羅蜜亦如是；如人左手，造事不便，五波羅蜜亦如是。[^15] ^jin-82-18

譬如眾流，若大、若小，俱入大海，合為一味；五波羅蜜亦如是，為般若波羅蜜所護，隨般若波羅蜜入薩婆若，得波羅蜜名字。[^16] ^jin-82-19

譬如轉輪聖王四種兵，輪寶在前導，王意欲住，輪則為住，令四種兵滿其所願，輪亦不離其處；般若波羅蜜亦如是，導五波羅蜜到薩婆若，常是中住，不過其處。[^17] ^jin-82-20

譬如轉輪聖王四種兵，輪[^18]寶在前（633a）導；般若波羅蜜亦如是，導五波羅蜜到薩婆若中住。般若波羅蜜亦不分別：『檀波羅蜜隨從我，尸羅波羅蜜、羼提波羅蜜、毘梨耶波羅蜜、禪波羅蜜不隨從我。』 ^jin-82-21

檀波羅蜜亦不分別：『我隨從般若波羅蜜，尸羅波羅蜜、羼提波羅蜜、毘梨耶波羅蜜、禪波羅蜜不隨從。』 ^jin-82-22

尸羅波羅蜜、羼提波羅蜜、毘梨耶波羅蜜、禪波羅蜜，亦如是。 ^jin-82-23

何以故？諸波羅蜜性無所能作、自性空、虛誑、如野馬。」[^19] ^jin-82-24

爾時，須菩提白佛言：「世尊！若一切法自性空，云何菩薩摩訶薩行六波羅蜜當得阿耨多羅三藐三菩提？」[^20] ^jin-82-25

「須菩提！菩薩摩訶薩行六波羅蜜時，作是念：『是世間心皆顛倒，我若不行方便力，不能度脫眾生生死。我當為眾生故行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜。』 ^jin-82-26

是菩薩為眾生故，捨內外物；捨時作是念：『我無所捨。何以故？是物必當壞敗。』菩薩作如是思惟，能具足檀波羅蜜。 ^jin-82-27

為眾生故，終不破戒。何以故？菩薩作是念：『我為眾生故發阿耨多羅三藐三菩提，若殺生是所不應；乃至我為眾生故[^21]發阿耨多羅三藐三菩提，若作邪見、若貪著聲聞辟支佛地，是所不應！』菩薩摩訶薩如是思惟，能具足尸羅波羅蜜。 ^jin-82-28

菩薩為眾生故不瞋心，乃至不生一念。[^22]菩薩如是思惟：『我應利益眾生，云何而起瞋心？』菩薩如是思惟，能具足羼提波羅蜜。 ^jin-82-29

菩薩為眾生故，乃至阿耨多羅三藐三菩提，常不生懈怠心。菩薩如是行，能具足毘梨耶波羅蜜。 ^jin-82-30

菩薩為眾生故，乃至得阿耨多羅三（633b）藐三菩提，不生散亂心。菩薩如是行，能具足禪波羅蜜。 ^jin-82-31

菩薩為眾生故，乃至得[^23]阿耨多羅三藐三菩提，終不離智慧。何以故？除智慧，不可以餘法度脫眾生[^24]故。菩薩如是行，能具足般若波羅蜜。」[^25] ^jin-82-32

須菩提白佛言：「世尊！若諸波羅蜜無差別相，云何般若波羅蜜於五波羅蜜中第一、最上、微妙？」[^26] ^jin-82-33

佛告須菩提：「如是！如是！諸波羅蜜雖無差別，若無般若波羅蜜，五波羅蜜不得波羅蜜名字；因般若波羅蜜，五波羅蜜得波羅蜜名字。 ^jin-82-34

須菩提！譬如種種色身[^27]，到須彌山王邊，皆同一色；五波羅蜜亦如是，因般若波羅蜜到薩婆若中，一種無異，不分別是檀波羅蜜、是尸羅波羅蜜、是羼提波羅蜜、是毘梨耶波羅蜜、是禪波羅蜜、是般若波羅蜜。何以故？是諸波羅蜜無自性故。以是因緣故，諸波羅蜜無差別。」 ^jin-82-35

須菩提白佛言：「世尊！若隨實義無分別，云何般若波羅蜜於五波羅蜜中最上、微[^28]妙？」[^29] ^jin-82-36

佛言：「如是！如是！須菩提！雖實義中無有分別，但以世俗法故說檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜。為欲度眾生生死，是眾生實不生不死、不起不退。須菩提！眾生無所有故，當知一切法無所有。 ^jin-82-37

以是因緣故，般若波羅蜜於五波羅蜜中最上、最妙。[^30] ^jin-82-38

須菩提！譬如閻浮提眾女人中，玉女寶[^31]第一、最上、最妙；般若波羅蜜亦如是，\`2360\`於五波羅蜜中第一、最上、最妙。」 ^jin-82-39

須菩提白佛言：「世尊！佛以[^32]何意故說般若波羅蜜最上、最妙？」 ^jin-82-40

佛告須菩提：「是[^33]般若波羅蜜取（633c）一切善法到薩婆若中，住不住故。」[^34] ^jin-82-41

須菩提白佛言：「世尊！般若波羅蜜有法可取、可捨不？」 ^jin-82-42

佛言：「不也！須菩提！般若波羅蜜無法可取、無法可捨。 ^jin-82-43

何以故？一切法不可取、不可捨故。」 ^jin-82-44

「世尊！般若波羅蜜於何等法不取不捨？」 ^jin-82-45

佛言：「般若波羅蜜於色不取不捨，於受想行識乃至阿耨多羅三藐三菩提不取不捨。」 ^jin-82-46

「世尊！云何不取色乃至不取阿耨多羅三藐三菩提？」 ^jin-82-47

佛言：「若菩薩不念色乃至不念阿耨多羅三藐三菩提，是名不取色[^35]乃至不取阿耨多羅三藐三菩提。」[^36] ^jin-82-48

須菩提言：「世尊！若不念色乃至不念阿耨多羅三藐三菩提，云何得增益善根？善根不增，云何具足諸波羅蜜？若不具足諸波羅蜜，云何得阿耨多羅三藐三菩提？」 ^jin-82-49

\`2361\`佛告須菩提：「若菩薩不念色乃至不念阿耨多羅三藐三菩提，是時善根增益；善根增益故，具足諸波羅蜜；諸波羅蜜具足故，得阿耨多羅三藐三菩提。何以故？不念色乃至不念阿耨多羅三藐三菩提時，便得阿耨多羅三藐三菩提。」 ^jin-82-50

「世尊！何因緣故，色不念時乃至阿耨多羅三藐三菩提不念時，便得阿耨多羅三藐三菩提？」 ^jin-82-51

佛言：「以念故著欲界、色界、無色界，不念故無所著。如是，須菩提！菩薩摩訶薩行般若波羅蜜，不應有所著。」 ^jin-82-52

「世尊！菩薩摩訶薩如是行般若波羅蜜，當住何處？」 ^jin-82-53

佛言：「菩薩摩訶薩如是行，不住色，乃至不住一切種智。」 ^jin-82-54

「世尊！何因緣故，色中不住，乃至一切種智中不住？」 ^jin-82-55

佛言：「不著故不住。何以故？是菩薩不見有法可著、可住。 ^jin-82-56

如是，須菩提！（634a）菩薩摩訶薩以不著、不住法，行般若波羅蜜。[^37] ^jin-82-57

須菩提！若菩薩摩訶薩作是念：『若能如是行、如是修，是行般若波羅蜜；我今行般若波羅蜜、修般若波羅蜜。』 ^jin-82-58

若如是取相，則遠離般若波羅蜜；若遠離般若波羅蜜，則遠離檀波羅蜜乃至遠離一切種智。何以故？般若波羅蜜無有著處、亦無著者，自性無故。 ^jin-82-59

菩薩摩訶薩若復如是取相，則於般若波羅蜜退；若退般若波羅蜜，則是退阿耨多羅三藐三菩提，不得受記。 ^jin-82-60

菩薩摩訶薩復作是念：『住是般若波羅蜜，能生檀波羅蜜乃至能生大悲。』 ^jin-82-61

若作是念，則為失般若波羅蜜；失般若波羅蜜者[^38]，則不能生檀波羅蜜[^39]乃至不能[^40]生大悲。 ^jin-82-62

菩薩若復作是念：『諸佛知諸法無受相故，得阿耨多羅三藐三菩提。』菩薩若作如是演說、開示、教詔[^41]，則失般若波羅蜜。 ^jin-82-63

何以故？佛[^42]於諸法無所知、無所得，亦無法可說，何況當有所得！無有是處！」[^43] ^jin-82-64

須菩提白佛言：「世尊！菩薩行般若波羅蜜，云何無是過失？」 ^jin-82-65

佛言：「若菩薩摩訶薩行般若波羅蜜，作是念：『諸法無所有、不可取；若法無所有、不可取，則無所[^44]得。若如是行，為行般若波羅蜜。』 ^jin-82-66

若菩薩摩訶薩著無所有法，則遠離般若波羅蜜。何以故？般若波羅蜜中無有著法故。」 ^jin-82-67

須菩提白佛言：「世尊！般若波羅蜜遠離般若波羅蜜耶[^45]？檀波羅蜜遠離檀波羅蜜耶？乃至[^46]一切種智遠離一切種智[^47]耶？ ^jin-82-68

世尊！若般若波羅蜜遠離般若波羅蜜，乃至一切種智遠離一切種智，菩薩云何得般若波羅蜜乃至得一切種智？」 ^jin-82-69

佛言：「菩薩摩訶（634b）薩行般若波羅蜜時，不生色──是色，誰色；乃至一切種智不生──是一切種智，誰一切種智。如是菩薩能生般若波羅蜜乃至能生一切種智。[^48] ^jin-82-70

復次，須菩提！菩薩摩訶薩行般若波羅蜜時，不觀色若常若無常、若苦若樂、若我若非我、若空若不空、若離若非離。 ^jin-82-71

何以故？自性不能生自性。 ^jin-82-72

乃至一切種智亦如是。 ^jin-82-73

若菩薩摩訶薩行般若波羅蜜，如是觀色乃至觀一切種智，能生般若波羅蜜乃至能生一切種智。 ^jin-82-74

譬如轉輪聖王有所至處，四種兵[^49]皆隨從；般若波羅蜜亦如是，有所至處，五波羅蜜皆悉隨從到薩婆若中住。 ^jin-82-75

譬如善御[^50]駕駟[^51]，不失平道，隨意所至；般若波羅蜜亦如是，御五波羅蜜不失正道，至薩婆若。」[^52] ^jin-82-76

須菩提言：「世尊！何等是菩薩摩訶薩道？何等是非道？」 ^jin-82-77

佛言：「聲聞道非菩薩道，辟支佛道非菩薩道；一切種[^53]智道是菩薩摩訶薩道。[^54] ^jin-82-78

須菩提！是名菩薩摩訶薩道、非道。」 ^jin-82-79

須菩提言：「世尊！諸菩薩摩訶薩般若波羅蜜為大事故起，所謂示是道、是非道。」 ^jin-82-80

佛言：「如是！如是！須菩提！般若波羅蜜為大事故起，所謂示是道、是非道。 ^jin-82-81

須菩提！是般若波羅蜜為度無量眾生故起，為利益阿僧祇眾生故起。 ^jin-82-82

般若波羅蜜雖作是利益，亦不受色，亦不受受、想、行、識；亦不受聲聞、辟支佛地。 ^jin-82-83

須菩提！般若波羅蜜是諸菩薩摩訶薩導，示阿耨多羅三藐三菩提，能令離聲聞、辟支佛地，住薩婆若。般若波羅蜜無所生、無所滅，諸法常住故。」[^55] ^jin-82-84

須菩提言：「世尊！若般若波羅蜜無所生、無所滅，云何菩薩摩訶薩（634c）行般若波羅蜜時應布施？云何應持戒？云何應修忍？云何應勤精進？云何應入禪定？云何應修智慧？」 ^jin-82-85

佛告須菩提：「菩薩摩訶薩念薩婆若應布施，念薩婆若應持戒、忍辱、精進、禪定、智慧。[^56] ^jin-82-86

是菩薩摩訶薩持是功德與眾生共之，應[^57]迴向阿耨多羅三藐三菩提。 ^jin-82-87

若如是迴向，則具足修六波羅蜜乃至[^58]慈悲心諸功德。 ^jin-82-88

須菩提！若菩薩摩訶薩不遠離六波羅蜜，則不遠離薩婆若。[^59] ^jin-82-89

以是故，須菩提！菩薩摩訶薩欲得阿耨多羅三藐三菩提，應學應行六波羅蜜；菩\`2365\`薩摩訶薩行六波羅蜜，具足一切善根，當得阿耨多羅三藐三菩提。 ^jin-82-90

以是故，須菩提！菩薩摩訶薩應習行六波羅蜜！」 ^jin-82-91

須菩提言：「世尊！云何菩薩摩訶薩應習行六波羅蜜？」 ^jin-82-92

佛言：「菩薩摩訶薩應如是觀──色不合不散，受、想、行、識不合不散，乃至一切種智不合不散。是名菩薩摩訶薩習行六波羅蜜。[^60] ^jin-82-93

復次，須菩提！菩薩摩訶薩應作是念：『我當不住色中，不住受、想、行、識中，乃至不住一切種智中。如是應習行六波羅蜜。何以故？是色無所住，乃至薩婆若無所住。』如是，須菩提！菩薩摩訶薩以無所[^61]住法習行六波羅蜜，應當得阿耨多羅三藐三菩提。[^62] ^jin-82-94

須菩提！譬如士夫欲食菴[^63]羅果[^64]、若波羅[^65]那婆果[^66]，當種其子，隨時溉灌、守護，漸漸生長，時節和合，便有果實得而食之。[^67] ^jin-82-95

\`2366\`須菩提！菩薩摩訶薩亦如是，欲得阿耨多羅三藐三菩提，當學六波羅蜜，以布施攝取眾生，持戒、忍辱、精進、禪定、智慧攝取眾生，度眾生生死[^68]。如是[^69]行，當得阿耨多羅三藐三菩（635a）提。[^70] ^jin-82-96

以是故，須菩提！菩薩摩訶薩欲不隨他人語，當學般若波羅蜜。 ^jin-82-97

欲淨佛國土、成就眾生，欲坐道場，欲轉法輪，當學般若波羅蜜。」[^71] ^jin-82-98

須菩提白佛言：「世尊！應如是學般若波羅蜜耶？」 ^jin-82-99

佛言：「菩薩應如是學般若波羅蜜。欲於諸法得自在，當學般若波羅蜜。何以故？學是般若波羅蜜，於一切諸法中得自在故。 ^jin-82-100

復次，般若波羅蜜於一切諸法中最大。譬如大海，於萬川中最大；般若波羅蜜亦如是，於一切諸[^72]法中最大。 ^jin-82-101

以是故，諸欲求聲聞、辟支佛道[^73]及諸菩薩道，應當學般若波羅蜜、檀波羅蜜乃至一切種智。 ^jin-82-102

須菩提！譬如射師，執[^74]如意弓箭，不畏怨敵；菩薩摩訶薩亦如是，行般若波羅蜜乃至一切種智，魔、若魔天所不能壞。 ^jin-82-103

以是故，須菩提！菩薩摩訶薩欲得阿耨多羅三藐三菩提，應學般若波羅蜜。 ^jin-82-104

是行般若波羅蜜菩薩，為十方諸佛所念。」 ^jin-82-105

須菩提白佛言：「世尊！云何十方諸佛念是菩薩摩訶薩？」 ^jin-82-106

佛告須菩提：「菩薩摩訶薩行檀波羅蜜時，十方諸佛皆念；行尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜時，十方諸佛皆念。 ^jin-82-107

云何念？布施不可得，持戒、忍辱、精進、禪定、智慧不可得，乃至一切種智不可得。 ^jin-82-108

菩薩能如是不得諸法故，諸佛念是菩薩摩訶薩。 ^jin-82-109

復次，須菩提！諸佛不以色故念，不以受、想、行、識故念，乃至不以一切種智故念。」 ^jin-82-110

須菩提言：「世尊！菩薩摩訶薩多有所學，實無所學。[^75]」 ^jin-82-111

佛言：「如是！如是！須菩提！菩薩多有所學，實無所學。 ^jin-82-112

何以故？是菩薩所學諸法皆不可得。」[^76] ^jin-82-113

須（635b）菩提白佛言：「世尊！佛所說法，若略、若廣[^77]；於此法中，諸菩薩摩訶薩欲求阿耨多羅三藐三菩提，六波羅蜜若略、若廣，應當受持、親近、讀、誦；讀誦已，思惟、正觀，心、心數法不行故。」[^78] ^jin-82-114

\`2368\`佛告須菩提：「如是！如是！[^79]菩薩摩訶薩略廣學六波羅蜜，當知一切法略廣相。」[^80] ^jin-82-115

須菩提言：「世尊！云何菩薩摩訶薩知一切法略廣相？」 ^jin-82-116

佛言：「知色如相，知受、想、行、識乃至知一切種智如相，如是能知一切法略廣相。」 ^jin-82-117

須菩提言：「世尊！云何色如相？云何受、想、行、識乃至一切種智如相？」 ^jin-82-118

佛告須菩提：「色如相[^81]──無生、無滅、無住異，是名色如相；乃至一切種智如相──無生、無滅、無住異，是名一切種智如相。是中菩薩摩訶薩應學。」[^82] ^jin-82-119

「復次，須菩提！菩薩摩訶薩知諸法實際時，知一切法略廣相。」 ^jin-82-120

「世尊！何等是諸法實際？」 ^jin-82-121

佛言：「無際是名實際。菩薩學是際，知[^83]一切諸法略廣相。[^84] ^jin-82-122

須菩提！若菩薩摩訶薩知諸法法性，是菩薩能知一切法略廣相。」 ^jin-82-123

「世尊！何等是諸法法性？」 ^jin-82-124

佛言：「色性是名法性，是性無分、無非分。須菩提！菩薩摩訶薩知法性[^85]故，知\`2369\`一切法略廣相。」[^86] ^jin-82-125

須菩提白佛言：「世尊！復云何應知一切法略廣相？」 ^jin-82-126

佛言：「若菩薩摩訶薩知一切法不合不散。」 ^jin-82-127

須菩提言：「世尊！何等法不合不散？」 ^jin-82-128

佛言：「色不合不散，受、想、行、識不合不散，乃至一切種智不合不散。有為性、無為性不合不散。 ^jin-82-129

何以故？是諸法自性無，云何有合有散？若法自性無，是為非法，非法不合不散。如是，應當知一切法略廣相。」[^87] ^jin-82-130

須菩提言：「世尊！是名菩薩摩訶薩略攝般若波羅蜜。（635c） ^jin-82-131

世尊！是略攝般若波羅蜜中，初發意菩薩摩訶薩應學，乃至十地菩薩摩訶薩亦應學。是菩薩摩訶薩學是略攝般若波羅蜜，則知一切法略廣[^88]相。」 ^jin-82-132

---

[^1]: 「大智度論釋大方便品第六十九卷八十二」十七字＝（大智度論卷八十二釋方便品第六十九品上）十八字【宋】，＝（大智度論卷第八十二釋方便品第六十九品上）十九字【宮】，＝（大智度論卷八十二釋方便品第六十九上）十七字【元】，＝（大智度論卷八十二釋方便品第六十九之上［經作大方便品］）二十四字【明】，＝（大智度經論卷第八十二釋第六十八品上）十七字【聖】，＝（摩訶般若波羅蜜品〉第六十八方便品卷八十二）十九字【石】。（大正25，632d，n.10）

[^2]: 《大智度論疏》卷24：「第六十八品者名為〈方便品〉，即是方便門中第三品也；所以次〈六度相攝品〉後明此品者，上明菩薩於一度中而能具足諸波羅蜜，今明所以然者，由菩薩善巧方便故，所以如此──故次〈六度相攝品〉，後明〈方便品〉。將欲釋故，舉之云第六十八品釋論也。」（卍新續藏46，916c16-20）

[^3]: ［【經】］－【宋】【宮】。（大正25，632d，n.11）

[^4]: 《大智度論疏》卷24：

「爾時須菩提白佛言」已下，就此品中大有四分：

第一、就人辨方便，是故善吉問成就久近、供養佛多少、發心時節。菩薩即是方便之人，波若即是方便之法。

第二、從「譬如日月周行照四天下」，明波若、方便導成眾行。

第三、明脩因得果，名為因果方便。

第四、明菩薩善學波若，雙照二諦，名為照達方便。

有此四意。今此初即是第一也。當一一說。（卍新續藏46，916c21-917a3）

[^5]: 《大般若波羅蜜多經》卷460〈68 巧便品〉：

佛告善現：「是菩薩摩訶薩發心已來，無有布施、淨戒、安忍、精進、靜慮、般若波羅蜜多所引善根而不圓滿精勤修學，由此因緣，成就如是巧方便力。」（大正7，322b17-21）

[^6]: 《大智度論疏》卷24：

「譬如日月「已下，明譬如日月周行，陰陽周行，四域多有所益；波若、方便二法亦爾，其猶日月益眾行也。當說。（卍新續藏46，917a4-6）

[^7]: 周行：1.巡行，繞行。2.循環運行。（《漢語大詞典》（三），p.297）

[^8]: 《大智度論疏》卷24：

「若無輪寶」已下，《薩遮尼乾經》云：雖有六寶、千子具足，若無輪寶者，但名似轉輪王，唯王一天下也。合喻等義，當說。（卍新續藏46，917a6-8）

[^9]: 〔須菩提〕－【宋】【元】【明】【宮】【聖】。（大正25，632d，n.12）

[^10]: （1）凌＝浚【宋】【宮】，＝陵【元】【明】【聖】。（大正25，632d，n.13）

（2）侵凌：侵犯欺凌。（《漢語大詞典》（一），p.1427）

[^11]: 沮壞（ㄐㄩˇ
ㄏㄨㄞˋ）：毀壞，敗壞，破壞。（《漢語大詞典》（五），p.1072）

[^12]: 《大般若波羅蜜多經》卷460〈68 巧便品〉：

善現當知！如有女人端嚴巨富，若無強夫所守護者，易為惡人之所凌辱；若有強夫所守護者，不為惡人之所凌辱。布施等五波羅蜜多亦復如是，若無般若波羅蜜多力所攝護，易為天魔及彼眷屬之所沮壞；若有般若波羅蜜多力所攝護，一切天魔及彼眷屬不能沮壞。（大正7，322c4-10）

[^13]: （1）鎧仗：鎧甲和兵器。（《漢語大詞典》（十一），p.1370）

（2）鎧（ㄎㄞˇ）：古代作戰時護身的服裝，金屬製成；皮甲亦可稱鎧。（《漢語大詞典》（十一），p.1370）

（3）仗：1.弓、矛、劍、戟等兵器的總稱。（《漢語大詞典》（一），p.1129）

[^14]: （1）朝侍＝侍朝【聖】，＝朝【石】。（大正25，632d，n.15）

（2）朝（ㄔㄠˊ）侍：猶朝見。（《漢語大詞典》（六），p.1317）

[^15]: 《大般若波羅蜜多經》卷460〈68 巧便品〉：

善現當知！如人右手能作眾事，如是般若波羅蜜多能引一切殊勝善法。

善現當知！如人左手所作不便，如是前五波羅蜜多不能引生諸勝善法。（大正7，322c22-25）

[^16]: 《大般若波羅蜜多經》卷460〈68
巧便品〉：「善現當知！譬如眾流，隨其大小，若入大海，同得鹹名。如是前五波羅蜜多要入般若波羅蜜多，乃得名為能到彼岸。」（大正7，322c25-28）

[^17]: 《大般若波羅蜜多經》卷460〈68
巧便品〉：「善現當知！如轉輪王欲有所趣，四軍導從，輪寶居先；王及四軍念欲飲食，輪即為住；既飲食已，王念欲行，輪即前去。其輪去住，隨王意欲，至所趣方，不復前去。如是前五波羅蜜多與諸善法，欲趣無上正等菩提，要因般若波羅蜜多以為前導，進止俱隨，不相捨離，若至無上正等菩提，更不前進。」（大正7，322c28-323a6）

[^18]: 輪＝三【聖】【石】。（大正25，632d，n.17）

[^19]: 《大般若波羅蜜多經》卷460〈68
巧便品〉：「所以者何？如是六種波羅蜜多及一切法自性皆鈍，無所能為、無有主宰、虛妄不實、空無所有、不自在相，譬如陽焰、光影、水月、幻事、夢等，其中都無分別作用真實自體。」（大正7，323a13-17）

[^20]: 《大智度論疏》卷24：「第三、明因果方便。就因果門中亦有明生、法二空，善吉讚嘆，示道非道、勸學等義，並一一至文，當一一釋也。」（卍新續藏46，917a9-12）

[^21]: 〔故〕－【宋】【元】【明】【宮】【聖】。（大正25，633d，n.3）

[^22]: 《大般若波羅蜜多經》卷460〈68
巧便品〉：「是菩薩摩訶薩為脫有情生死苦故，終不發起忿恚等心；假使恒遭毀謗、凌辱、辛楚、呵責，痛徹心髓，終不發起一念瞋恨；設復恒遭刀杖瓦石杖塊等物捶打其身、割截斫刺、分解支節，亦不發起一念惡心。」（大正7，323b11-16）

[^23]: 〔得〕－【宋】【元】【明】【宮】。（大正25，633d，n.7）

[^24]: 《大智度論疏》卷24：

「除智慧不可以餘法度脫眾生」已下，如師子雷音佛國種種寶玩皆勝諸天，亦無行戒、施等福德事，但彼諸樹等皆能出實相音，令眾生得解，得無生法忍，至薩婆若。此國唯以智慧得佛，如諸天等雖有福德而不能至佛，唯智慧可有獨得佛之義，故云「除智慧」。若此間國土等，始須福、智二事得佛；如彼國者，唯智慧得佛道也。（卍新續藏46，917a12-19）

[^25]: 《大般若波羅蜜多經》卷460〈68 巧便品〉：

是菩薩摩訶薩為脫有情生死苦故，不離般若波羅蜜多，乃至無上正等菩提，常勤修學世、出世間微妙勝慧。所以者何？是菩薩摩訶薩恒作是念：「若離般若波羅蜜多，於諸有情不能成熟，亦不能得一切智智。」是菩薩摩訶薩由此觀察，修行般若波羅蜜多疾得圓滿，速證無上正等菩提。善現！由此因緣，雖一切法無實相用，自性皆空，而諸菩薩摩訶薩眾，勤修六種波羅蜜多常無懈倦，求證無上正等菩提。（大正7，323c4-13）

[^26]: 《大般若波羅蜜多經》卷460〈68 巧便品〉：

爾時，具壽善現復白佛言：「世尊！若一切種波羅蜜多性無差別，皆是般若波羅蜜多所攝受故，皆由般若波羅蜜多修成滿故，應合為一波羅蜜多，所謂般若波羅蜜多，云何可說般若波羅蜜多於五波羅蜜多，為最為勝、為尊為高、為妙為微妙、為上為無上、無等無等等？」（大正7，323c14-20）

[^27]: 身＝鳥【元】【明】。（大正25，633d，n.8）

[^28]: 微＝最【石】。（大正25，633d，n.9）

[^29]: 《大般若波羅蜜多經》卷460〈68 巧便品〉：

具壽善現復白佛言：「波羅蜜多及一切法，若隨實義皆無此彼勝劣差別，何緣故說般若波羅蜜多於五波羅蜜多，為最為勝、為尊為高、為妙為微妙、為上為無上、無等無等等？」（大正7，324a10-14）

[^30]: 《大般若波羅蜜多經》卷460〈68 巧便品〉：

佛告善現：「如是！如是！如汝所說。若隨實義，波羅蜜多及一切法，皆無此彼勝劣差別，但依世俗言說作用，說有此彼勝劣差別。施設布施波羅蜜多乃至般若波羅蜜多，為欲度脫諸有情類世俗作用生老病死，然諸有情生老病死皆非實有但假施設。所以者何？有情無故，當知諸法亦無所有，甚深般若波羅蜜多達一切法都無所有，能拔有情世俗作用生老病死，由斯故說般若波羅蜜多於五波羅蜜多，為最為勝、為尊為高、為妙為微妙、為上為無上、無等無等等。」（大正7，324a14-25）

[^31]: 寶＝實【聖】。（大正25，633d，n.11）

[^32]: 〔以〕－【宋】【元】【明】【聖】。（大正25，633d，n.13）

[^33]: 〔是〕－【宋】【元】【明】。（大正25，633d，n.14）

[^34]: （1）《放光般若經》卷16〈70 漚惒品〉：

佛告須菩提：「以般若波羅蜜總持諸善功德之法，以無處所住於薩云若。」（大正8，110a6-8）

（2）《大般若波羅蜜多經》卷460〈68 巧便品〉：

佛告善現：「由此般若波羅蜜多，以無所得而為方便，普能攝取一切善法，和合趣入一切智智，安住不動故。我數數讚說般若波羅蜜多。」（大正7，324b4-7）

[^35]: 〔是於......不取色〕二百八字－【宮】。（大正25，633d，n.12）

[^36]: 《大般若波羅蜜多經》卷460〈68 巧便品〉：

佛告善現：「甚深般若波羅蜜多不思惟色，是故於色無取無捨；乃至不思惟一切智智，是故於一切智智無取無捨。」（大正7，324c11-13）

[^37]: 《大般若波羅蜜多經》卷460〈68
巧便品〉：「善現！如是菩薩摩訶薩以無所著及無安住而為方便，精勤修學甚深般若波羅蜜多。」（大正7，325a27-29）

[^38]: 〔者〕－【宮】。（大正25，634d，n.1）

[^39]: 〔則不能生檀波羅蜜〕－【宋】【宮】。（大正25，634d，n.2）

[^40]: 〔不能......法〕十七字－【聖】。（大正25，634d，n.3）

[^41]: （1）詔＝照【聖】【石】。（大正25，634d，n.4）

（2）詔（ㄓㄠˋ）：1.告知。2.教導，告誡。（《漢語大詞典》（十一），p.129）

[^42]: （諸）＋佛【石】。（大正25，634d，n.5）

[^43]: 《大般若波羅蜜多經》卷460〈68 巧便品〉：

復次，善現！若菩薩摩訶薩作如是念：「佛知諸法無攝受相，自證無上正等菩提。得菩提已，為諸有情宣說開示諸法實相。」是菩薩摩訶薩則為退失甚深般若波羅蜜多。

何以故？善現！如來於法無知、無覺、無說、無示。所以者何？諸法實性不可知覺、不可施設，云何得有知覺說示一切法者？若言實有知覺說示一切法者，無有是處。（大正7，325c27-326a6）

[^44]: 無所＝不可【石】。（大正25，634d，n.6）

[^45]: 耶＝取【聖】。（大正25，634d，n.7）

[^46]: 〔遠離......至〕九字－【聖】。（大正25，634d，n.8）

[^47]: 〔遠離......智〕六字－【聖】。（大正25，634d，n.9）

[^48]: 《大般若波羅蜜多經》卷460〈68
巧便品〉：「復次，善現！諸菩薩摩訶薩修行般若波羅蜜多，不執著色──謂此是色，此色屬彼；亦不執著受、想、行、識──謂此是受、想、行、識，此受、想、行、識屬彼；如是乃至不執著一切智智──謂此是一切智智，此一切智智屬彼。善現！是菩薩摩訶薩於如是一切法無執著故，便能引發般若波羅蜜多乃至布施波羅蜜多，乃至能引發一切智智。何以故？善現！若菩薩摩訶薩修行般若波羅蜜多，於諸法中有所執著──謂此是法，此法屬彼──則不能隨意引發安住勝妙功德。」（大正7，326b5-15）

[^49]: 《大智度論疏》卷24：

「四兵」者，謂車、馬、步、象等也。當說。（卍新續藏46，917b1-2）

[^50]: 御（ㄩˋ）：1.駕馭車馬。（《漢語大詞典》（三），p.1021）

[^51]: 駟（ㄙˋ）：1.古代一車套四馬，因以稱駕一車之四馬或四馬所駕之車。（《漢語大詞典》（十二），p.815）

[^52]: 《大般若波羅蜜多經》卷460〈68
巧便品〉：「善現！如善御者駕四馬車，令避險路行於正道，隨本意欲能往所至。甚深般若波羅蜜多亦復如是，善御一切波羅蜜多及餘一切菩提分法，令避生死涅槃險路，行於自利利他正道，至本所求一切智智。」（大正7，326c23-28）

[^53]: 〔種〕－【宋】【宮】【聖】。（大正25，634d，n.10）

[^54]: 《大般若波羅蜜多經》卷460〈68 巧便品〉：

佛告善現：「諸異生道、若聲聞道、若獨覺道，非諸菩薩摩訶薩道，依此不能往一切智智故；甚深般若波羅蜜多所引六種波羅蜜多，是諸菩薩摩訶薩道，依此定能往一切智智故。」（大正7，326c29-327a4）

[^55]: 《大般若波羅蜜多經》卷460〈68 巧便品〉：

善現當知！甚深般若波羅蜜多，雖作無邊利樂他事，而於此事無所取著。

復次，善現！甚深般若波羅蜜多，雖能示現色所作事，而於此事無所取著；雖能示現受、想、行、識所作事，而於此事無所取著。如是乃至雖能示現一切智智所作事，而於此事無所取著；雖能示現聲聞、獨覺所作事，而於此事無所取著。

善現！甚深般若波羅蜜多，雖能引導一切菩薩摩訶薩眾，令趣無上正等菩提，遠離聲聞、獨覺等地，而於諸法無生無滅，以法住性為定量故。（大正7，327a14-25）

[^56]: 《大般若波羅蜜多經》卷460〈68 巧便品〉：

佛告善現：「諸菩薩摩訶薩修行般若波羅蜜多時，緣一切智智，為諸有情應行布施，應持淨戒，應起安忍，應勤精進，應住靜^※^慮，應修般若。」（大正7，327a29-b3）

※案：《大正藏》原作「精」，今依《高麗藏》作「靜」（第4冊，82b6）。

[^57]: 〔應〕－【宋】【元】【明】【宮】。（大正25，634d，n.12）

[^58]: 乃至＝及【宋】【元】【明】【宮】【聖】，＝乃【石】。（大正25，634d，n.13）

[^59]: 《大般若波羅蜜多經》卷460〈68
巧便品〉：「善現！是菩薩摩訶薩持此善根，與諸有情同共迴向一切智智。如是迴向一切智智，則修六種波羅蜜多速得圓滿，亦修菩薩慈、悲、喜、捨速得圓滿，乃至安坐妙菩提座，常不遠離如是六種波羅蜜多；若不遠離如是六種波羅蜜多，則不遠離一切智智。」（大正7，327b3-9）

[^60]: 《大般若波羅蜜多經》卷460〈68 巧便品〉：

佛告善現：「若菩薩摩訶薩如實觀色非相應非不相應，如實觀受、想、行、識非相應非不相應，乃至如實觀一切智智非相應非不相應，是菩薩摩訶薩能與六種波羅蜜多，常共相應，不相捨離。」（大正7，327b17-22）

[^61]: 〔所〕－【宋】【元】【明】【宮】。（大正25，634d，n.14）

[^62]: 《大般若波羅蜜多經》卷460〈68 巧便品〉：

復次，善現！若菩薩摩訶薩恒作是念：「我不應住色，亦不應住非色；我不應住受、想、行、識，亦不應住非受、想、行、識；乃至我不應住一切智智，亦不應住非一切智智。何以故？色非能住非所住，受、想、行、識亦非能住非所住，如是乃至一切智智非能住非所住故。」善現！是菩薩摩訶薩能與六種波羅蜜多常共相應，不相捨離。善現！若菩薩摩訶薩能以如是無住方便，修行六種波羅蜜多，是菩薩摩訶薩疾能證得一切智智。（大正7，327b22-c2）

[^63]: 菴＝掩【石】。（大正25，634d，n.15）

[^64]: （1）《一切經音義》卷23：「菴羅林（菴羅，果名，狀貌似此方奈，其味如梨也）。」（大正54，453a24）

（2）《一切經音義》卷25：「菴羅果（此無正翻，狀如木瓜，其味香甘，經取生熟難分者也）。」（大正54，471b16）

（3）《一切經音義》卷26：「菴羅果（此果形如梨，味極甘美）。」（大正54，477c13）

[^65]: 〔羅〕－【宋】【宮】。（大正25，634d，n.16）

[^66]: 《一切經音義》卷4：「菴沒羅果，半娜娑果（竝梵語。西國果名也。此國竝無。其半娜娑果，形如冬瓜，其味甚美。或名麼那娑）」（大正54，328b23-24）

[^67]: 《大般若波羅蜜多經》卷460〈68
巧便品〉：「善現！譬如有人欲食菴沒羅果或半娜娑果，先取其子於良美田而種植之，隨時溉灌，守護營理，漸次生長芽莖枝葉，時節和合便有華果，果成熟已取而食之。」（大正7，327c2-6）

[^68]: 死＋（以）【元】【明】。（大正25，634d，n.17）

[^69]: 〔如是......提〕十四字－【宋】【宮】【聖】【石】。（大正25，634d，n.18）

[^70]: 《大般若波羅蜜多經》卷460〈68
巧便品〉：「如是，善現！若菩薩摩訶薩欲得無上正等菩提，先學六種波羅蜜多，復於有情或以布施，或以愛語，或以利行，或以同事而攝受之。既攝受已，教令安住布施、淨戒、安忍、精進、靜慮、般若波羅蜜多；既安住已，解脫一切生老病死，證得常住畢竟安樂。菩薩如是當得無上正等菩提，轉妙法輪，度無量眾。」（大正7，327c6-13）

[^71]: 《大般若波羅蜜多經》卷460〈68
巧便品〉：「是故，善現！若菩薩摩訶薩欲於諸法不藉他緣而自悟解、欲能成熟一切有情、欲於佛土能善嚴淨、欲疾安坐妙菩提座、欲能降伏一切魔軍、欲疾證得一切智智、欲轉法輪，脫有情眾生老病死，證得常住畢竟安樂，應學六種波羅蜜多，以四攝事方便攝受諸有情眾；既攝受已，應令安住布施、淨戒、安忍、精進、靜慮、般若波羅蜜多。菩薩如是勤修學時，應於般若波羅蜜多常勤修學。」（大正7，327c13-22）

[^72]: 〔諸〕－【宋】【元】【明】【宮】。（大正25，635d，n.3）

[^73]: 〔道〕－【宋】【元】【明】【宮】。（大正25，635d，n.4）

[^74]: 〔波羅......執〕十七字－【聖】。（大正25，635d，n.5）

[^75]: 《大智度論疏》卷24：

「多有所學實無所學」已下第四，明菩薩善學波若雙照二諦，照達方便也。當說。（卍新續藏46，917b3-4）

[^76]: 《大般若波羅蜜多經》卷461〈68 巧便品〉：

具壽善現復白佛言：「諸菩薩摩訶薩雖多處學而無所學。」

佛告善現：「如是！如是！諸菩薩摩訶薩雖多處學而無所學。所以者何？實無有法可令菩薩摩訶薩眾於中修學。」（大正7，328c6-9）

[^77]: 《大智度論疏》卷24：

「若略若廣相」已下，略相即是總相，廣相即是別相，大小兩乘盡有此總、別二相也。當說。（卍新續藏46，917b4-6）

[^78]: （1）《放光般若經》卷16〈70 漚惒品〉：

須菩提言：「世尊！所說法多少，菩薩皆當受行。菩薩欲得阿耨多羅三耶三菩者，六波羅蜜事若多若少皆當受行、當堅持，常當觀念，令意不轉。菩薩於六波羅蜜皆當盡學，於諸法多者少者亦當盡學知。」（大正8，111a29-b4）

（2）《大般若波羅蜜多經》卷461〈68 巧便品〉：

具壽善現復白佛言：「世尊！為諸菩薩摩訶薩或略或廣宣說六種波羅蜜多相應之法，若菩薩摩訶薩欲疾證得一切智智，於此六種波羅蜜多相應法教，若略若廣皆應聽聞、受持、讀誦、究竟通利，既通利已如理思惟，既思惟已審正觀察，正觀察已，令心、心所於所緣相皆不復轉。」（大正7，328c9-16）

[^79]: 《大智度論疏》卷24：

「佛告須菩提：如是如是」已下，上善吉既其高讚故，如來可之，明菩薩以波若方便故能即總知別達一切法略廣相也。（卍新續藏46，917b6-8）

[^80]: 《大般若波羅蜜多經》卷461〈68 巧便品〉：

佛告善現：「如是！如是！如汝所說。復次，善現！諸菩薩摩訶薩於佛世尊所說六種波羅蜜多相應法教若略若廣勤修學時，應於諸法如實了知略廣之相。」（大正7，328c16-19）

[^81]: 〔相〕－【宋】【元】【明】【宮】。（大正25，635d，n.6）

[^82]: 《大般若波羅蜜多經》卷461〈68 巧便品〉：

佛告善現：「色真如無生無滅，亦無住異而可施設，是名色真如相；受、想、行、識真如無生無滅，亦無住異而可施設，是名受、想、行、識真如相；乃至一切智智真如無生無滅，亦無住異而可施設，是名一切智智真如相。諸菩薩摩訶薩如實了知當於中學，於一切法如實了知略廣之相。」（大正7，329a28-b6）

[^83]: 知＝智【聖】。（大正25，635d，n.7）

[^84]: 《大般若波羅蜜多經》卷461〈68 巧便品〉：

佛告善現：「無色際是名色實際相，無受、想、行、識際是名受、想、行、識實際相，乃至無一切智智際是名一切智智實際相。諸菩薩摩訶薩如實了知當於中學，於一切法如實了知略廣之相。」（大正7，329b12-16）

[^85]: 〔性〕－【聖】。（大正25，635d，n.8）

[^86]: 《大般若波羅蜜多經》卷461〈68 巧便品〉：

佛告善現：「色如虛空，無障無礙、無生無滅、無斷無續而可施設，是名色法界相；受、想、行、識如虛空，無障無礙、無生無滅、無斷無續而可施設，是名受、想、行、識法界相；乃至一切智智如虛空，無障無礙、無生無滅、無斷無續而可施設，是名一切智智法界相。諸菩薩摩訶薩如實了知當於中學，於一切法如實了知略廣之相。」（大正7，329b23-c1）

[^87]: 《大般若波羅蜜多經》卷461〈68
巧便品〉：「所以者何？如是諸法皆無自性，若無自性則無所有，若無所有則不可說有合有散，諸菩薩摩訶薩於一切法如是了知，則能了知略廣之相。」（大正7，330a2-5）

[^88]: 〔廣〕－【宮】。（大正25，635d，n.9）

[^89]: 〔論〕－【宋】【宮】【聖】。（大正25，635d，n.10）

[^90]: 《正觀》（6），p.199：「上品」指〈68
六度相攝品〉（大正25，623b7-625b22）。

[^91]: 〔言〕－【宋】【元】【明】【宮】。（大正25，635d，n.13）

[^92]: 以＝與【石】。（大正25，635d，n.15）

[^93]: 令＝合【聖】。（大正25，636d，n.1）

[^94]: 得＝復【聖】。（大正25，636d，n.2）

[^95]: 案：此句依經「五波羅蜜亦如是，若離般若波羅蜜，不得波羅蜜名字」，應屬「輪寶喻」。

[^96]: 案：依經順序，輪寶喻為第二，有夫無夫之婦喻為第三。

[^97]: 凌＝浚【宋】【宮】，＝陵【元】【明】【聖】。（大正25，636d，n.13-2）

[^98]: 六寶：象寶、馬寶、珠寶、玉女寶、居士寶（主藏臣寶）、主兵臣寶。

[^99]: 〔行〕－【宋】【元】【明】【宮】【聖】。（大正25，636d，n.3）

[^100]: 遣：1.派遣，差遣。（《漢語大詞典》（十），p.1135）

[^101]: 至乃＝乃至【聖】。（大正25，636d，n.4）

[^102]: 仗＝杖【石】。（大正25，636d，n.5）

[^103]: 受＝授【元】【明】。（大正25，636d，n.7）

[^104]: 《正觀》（6），p.199：《摩訶般若波羅蜜經》卷18〈61
夢誓品〉（大正8，353b20-27）；《放光般若經》卷14〈62
阿惟越致相品〉（大正8，97a18-26）。

[^105]: 《正觀》（6），pp.199-200：

（1）《大智度論》卷43（大正25，370c22-371a7）、卷63（大正25，507a18-21）、卷72（大正25，563c9-11）、卷42（大正25，366b20-c4）、卷83（大正25，643b3-8）。

（2）《摩訶般若波羅蜜經》卷12〈44 遍歎品〉（大正8，311c-313a）。

（3）《放光般若經》卷10〈45 等品〉（大正8，68a-69a）。

[^106]: 〔前〕－【聖】。（大正25，636d，n.13）

[^107]: 《正觀》（6），p.200：《大智度論》卷11（大正25，139a-140a）、卷12（大正25，147b5-150a25）。

[^108]: 指＝相【宮】。（大正25，636d，n.14）

[^109]: 厭＝能勝【石】。（大正25，636d，n.15）

[^110]: 當＝尚【聖】。（大正25，636d，n.16）

[^111]: 能＝得【石】。（大正25，636d，n.17）

[^112]: 〔般若〕－【宮】。（大正25，636d，n.18）

[^113]: 言＋（大）【宋】【元】【明】【石】。（大正25，637d，n.1）

[^114]: （1）塗＝徒【石】。（大正25，637d，n.2）

（2）塗：2.道路。3.引申指途徑，門路。（《漢語大詞典》（二），p.1176）

[^115]: 〔是〕－【宮】。（大正25，637d，n.3）

[^116]: 〔而最......妙〕五字－【宋】【元】【明】【宮】【聖】。（大正25，637d，n.4）

[^117]: 玉＝王【聖】。（大正25，637d，n.5）

[^118]: 切＋（法）【宋】【元】【明】【宮】。（大正25，637d，n.6）

[^119]: （大）＋悲【石】。（大正25，637d，n.7）

[^120]: 師子雷音佛國樹說無生，聞者得道。（印順法師，《大智度論筆記》［H022］p.416）

[^121]: 參見《雜阿含經》卷44（1178經）（大正2，317b22-318b11）。

[^122]: 事＝處【宋】【元】【明】【宮】。（大正25，637d，n.8）

[^123]: 〔波羅蜜〕－【宋】【元】【明】【宮】【聖】。（大正25，637d，n.9）

[^124]: 著＝若【宋】【元】【明】。（大正25，637d，n.10）

[^125]: 〔著不......生〕六字－【聖】。（大正25，637d，n.11）

[^126]: 〔念〕－【宋】【宮】。（大正25，637d，n.12）

[^127]: 著故＝故著【聖】。（大正25，637d，n.13）

[^128]: 案：這是說明經文但言「是菩薩不見有法可著、可住」。

[^129]: 便＝更【宋】【元】【明】【宮】。（大正25，637d，n.14）

[^130]: 〔相〕－【宮】。（大正25，637d，n.15）

[^131]: 相＝根【宮】。（大正25，637d，n.16）

[^132]: 語＝諸【聖】。（大正25，637d，n.17）

[^133]: 人說＝說人【宮】。（大正25，637d，n.18）

[^134]: 教詔＝演說【石】。（大正25，637d，n.19）

[^135]: 諸＝戲論【宮】。（大正25，637d，n.20）

[^136]: 〔佛〕－【宋】【元】【明】【石】。（大正25，637d，n.21）

[^137]: 是＝有【聖】。（大正25，638d，n.1）

[^138]: 著＝者【宮】。（大正25，638d，n.2）

[^139]: 息如＝自如【聖】，＝息而【石】。（大正25，638d，n.3）

[^140]: 必＝畢竟【石】。（大正25，638d，n.4）

[^141]: 〔無所得〕－【宮】。（大正25，638d，n.5）

[^142]: 等＋（釋曰）【石】。（大正25，638d，n.6）

[^143]: 〔中〕－【宋】【元】【明】【宮】。（大正25，638d，n.7）

[^144]: 〔是〕－【聖】【石】。（大正25，638d，n.8）

[^145]: 著＝若【宮】。（大正25，638d，n.9）

[^146]: 〔相〕－【宋】【元】【明】【宮】【聖】【石】。（大正25，638d，n.10）

[^147]: 破＝故【聖】，＝誰【宮】。（大正25，638d，n.11）

[^148]: 至＝是【宮】。（大正25，638d，n.12）

[^149]: 〔無〕－【聖】。（大正25，638d，n.13）

[^150]: 〔亦〕－【宋】【元】【明】【宮】。（大正25，638d，n.14）

[^151]: （1）《摩訶般若波羅蜜經》卷14〈49 問相品〉：

須菩提白佛言：「世尊！是般若波羅蜜為大事故起。......。」

佛言：「如是，如是！須菩提！般若波羅蜜為大事故起。......須菩提！云何是般若波羅蜜為大事故起？須菩提！諸佛大事者，所謂救一切眾生，不捨一切眾生。」（大正8，327a4-14）

（2）《大智度論》卷70〈49
問相品〉：「大事者，破一切眾生大苦惱，能與佛無上大法，故名為大事。」（大正25，551c26-552a1）

[^152]: （1）參見《摩訶般若波羅蜜經》卷21〈69 方便品〉：

須菩提言：「世尊！諸菩薩摩訶薩般若波羅蜜為大事故興，所謂示是道、是非道！」

佛言：「如是，如是！須菩提！般若波羅蜜為大事故興，所謂示是道、是非道。須菩提！是般若波羅蜜為度無量眾生故興，為利益阿僧祇眾生故興。般若波羅蜜雖作是利益，亦不受色，亦不受受想行識，亦不受聲聞、辟支佛地。須菩提！般若波羅蜜是諸菩薩摩訶薩導，示阿耨多羅三藐三菩提，能令遠離聲聞、辟支佛地，住薩婆若。般若波羅蜜無所生、無所滅，諸法常住故。」（大正8，370c15-26）

（2）另參見《大智度論》卷82〈69 大方便品〉（大正25，634b18-28）。

[^153]: 「如先破染、染者事中說」，待考。

[^154]: 參見《大方等大集經》卷16〈8
虛空藏菩薩品〉（大正13，112c10-113a1），另見《維摩詰所說經》卷中〈5
文殊師利問疾品〉（大正14，547c16-22）。

[^155]: 樹＝子【元】【明】【石】。（大正25，638d，n.17）

[^156]: 菓＝樹【石】。（大正25，638d，n.18）

[^157]: 時至＝至時【石】。（大正25，638d，n.19）

[^158]: 人＝又【聖】。（大正25，638d，n.20）

[^159]: 《正觀》（6），p.200：《大智度論》卷37（大正25，332c29-333a12），《大智度論》卷30（大正25，282c-283c），《大智度論》卷78（大正25，613b15-16）。

[^160]: 瘡＝鎗【宋】【元】【明】，＝創【宮】【聖】【石】。（大正25，638d，n.21）

[^161]: 〔何〕－【聖】。（大正25，638d，n.22）

[^162]: 亦＝多【聖】。（大正25，638d，n.23）

[^163]: 夫＝人【宋】【元】【明】【宮】。（大正25，638d，n.24）

[^164]: 學＝得【石】。（大正25，638d，n.25）

[^165]: 三＝二【石】。（大正25，639d，n.1）

[^166]: 聚＝眾【聖】【石】。（大正25，639d，n.2）

[^167]: 知＝智【聖】。（大正25，639d，n.3）

[^168]: 〔識〕－【宋】【宮】【聖】。（大正25，639d，n.4），

[^169]: 《正觀》（6），p.200：《摩訶般若波羅蜜經》卷24〈79
善達品〉（大正8，398a-400c）；《放光般若經》卷18〈79
超越法相品〉（大正8，128b-130b）。

另參見《大智度論》卷89〈79 善達品〉（大正25，688a-692c）。

[^170]: 〔故〕－【宮】。（大正25，639d，n.5）

[^171]: 知先＝先知【宋】【元】【明】【宮】。（大正25，639d，n.6）

[^172]: 先＝失【聖】。（大正25，639d，n.7）

[^173]: 〔知〕－【聖】。（大正25，639d，n.8）

[^174]: 妨＝防【石】。（大正25，639d，n.9）

[^175]: 明＝眼【宋】【元】【明】【宮】【聖】。（大正25，639d，n.10）

[^176]: 相＋（相）【聖】。（大正25，639d，n.11）

[^177]: 《正觀》（6），pp.200-201：《大智度論》卷32（大正25，297c1-29）。

[^178]: 妨＝防【石】。（大正25，639d，n.9-1）

[^179]: 〔法〕－【聖】。（大正25，639d，n.14）

[^180]: 《正觀》（6），p.201：《大智度論》卷38（大正25，338a12-b16）。

[^181]: 節＝櫛【石】。（大正25，639d，n.15）

[^182]: 多＝是【宮】。（大正25，639d，n.16）

[^183]: 〔不〕－【元】【明】【石】。（大正25，639d，n.17）

[^184]: 法＝性【聖】。（大正25，639d，n.18）

[^185]: 聞＝門【宋】【元】【明】【石】。（大正25，639d，n.19）