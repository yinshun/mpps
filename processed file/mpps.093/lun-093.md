釋曰： ^lun-093-1

復有麁業，於諸法畢竟空中取相生著心──所謂取色相，受、想、行、識相，`2688`眼相乃至意相，色相乃至法相，男相、女相，三界，善、不善，有為、無為相等。 ^lun-093-2

問曰：男女相可是虛妄不實，餘色等、善不善法，若不取相，云何能厭色等、（710b）成就善法？ ^lun-093-3

答曰： ^lun-093-4

佛法中有二種空：一者、眾生空，二者、法空。 ^lun-093-5

以眾生空破眾生相，所謂男女等相； ^lun-093-6

以法空破色等法中虛妄相，如「破一切法空」中說。[^26] ^lun-093-7

能觀色等、善法如幻、如化，不取定實相，得厭心，則捨戲論常、無常等，是不名為[^27]取相。 ^lun-093-8

又色等及善法皆和合性空行故，不生諸煩惱。 ^lun-093-9

問曰：一切有為法假名和合故不應取；無為法是真實法，所謂如、法性[^28]、實際，何以不取？ ^lun-093-10

答曰：以「不取相」是無為法，「無相」名為[^29]無為法門；若取相，便是有為。 ^lun-093-11

如是等，一切虛誑取相不實。 ^lun-093-12

遠離麁身、口、意業[^30]。 ^lun-093-13

菩薩欲行淨佛[^31]土，遠離如是等麁身、口、意業，自行六波羅蜜，亦教他人令行；共清淨因緣故，則佛土[^32]清淨。 ^lun-093-14

上總相說，下別相說。[^33] ^lun-093-15

是菩薩滿三千大千世界七寶施佛及僧，作是願：「我以是布施因緣，令我國土皆七寶莊嚴。」 ^lun-093-16

問曰：若滿三千大千世界珍寶，從何處得？ ^lun-093-17

又諸佛賢聖少欲知足，誰受是[^34]者？若凡夫[^35]無厭足，何能受三千[^36]世界物？ ^lun-093-18

答曰：是菩薩是法性生身，住具足神通波羅蜜中，為供養十方佛故，以如三千世界珍寶供養。 ^lun-093-19

又此寶物，神通力所作，輕[^37]細無妨。如第三禪遍淨天，六十人坐一針頭而聽法，不相妨礙，[^38]何況大菩薩深入神通所作寶物！ ^lun-093-20

或有菩薩變身如須彌山，遍十方佛前，以為燈炷，供養於佛、若佛塔廟，而作願言：「令我國土常有光明，不須日月燈燭。」 ^lun-093-21

或有菩薩雨諸華香、幡蓋、瓔珞以為供養，復作是願：「令我國土眾生端正如華，身（710c）相嚴淨，無有醜陋。」 ^lun-093-22

如是等種種好色因緣。 ^lun-093-23

復有菩薩以天伎樂娛樂於佛、若佛塔廟。 ^lun-093-24

是菩薩或時以神通力故作天伎樂──或作天王、轉輪聖王伎樂，或作阿修羅神、龍王等天伎樂供養──願我國中常聞好音。 ^lun-093-25

問曰：諸佛賢聖是離欲人，則不須音樂歌舞，何以伎樂供養？ ^lun-093-26

`2690`答曰：諸佛雖於一切法中心無所著、於世間法盡無所須，諸佛憐愍眾生故出世，應隨供養者，令隨願得福故受。如以華香供養，亦非佛所須，佛身常有妙香，諸天所不及，為利益眾生故受。 ^lun-093-27

是菩薩欲淨佛土故求好音聲──欲使國土中眾生聞好音聲，其心柔軟；心柔軟故，易可受化。是故以音聲因緣而供養佛。 ^lun-093-28

或有菩薩滿三千大千世界香供養諸佛、若塔，根香、莖香、葉香、末香，若天香、若變化香、若菩薩果報生香，作是願：「令我國土中常有好香，無有作者。」 ^lun-093-29

或有菩薩以百味供養諸佛及僧。 ^lun-093-30

有人言：能以百種[^39]供養，是名「百味」。 ^lun-093-31

有人言：餅[^40]種數五百，其味有百，是名「百味」。 ^lun-093-32

有人言：百[^41]種藥草、藥果作歡喜丸，是名「百味」。 ^lun-093-33

有人言：飲[^42]食羹餅，總有「百味」。 ^lun-093-34

有人言：飲食種種備足[^43]故，稱為「百味」。 ^lun-093-35

人飲食故百味，天飲[^44]食則百千種味；菩薩福德生果報食及神通力變化食，則有無量味，能轉人心，令離欲清淨。 ^lun-093-36

是四種食，菩薩隨因緣供養佛及僧，是故國土中自然有百味飲食。 ^lun-093-37

或有菩薩以天塗香（天竺國熱，又以身臭，故以香塗身）[^45]供養諸佛及僧──以此因緣故，令[^46]我國（711a）土眾生受天[^47]細滑。 ^lun-093-38

問曰：沙彌戒乃至受一日戒，尚不以香塗身，云何以香供養佛及僧？ ^lun-093-39

答曰：是菩薩以身所貴物，隨所須時，用以供養，或以塗地、塗壁及行坐處。 ^lun-093-40

又以隨意五欲供養諸佛及僧及餘眾生。 ^lun-093-41

是菩薩以好車、馬、妻妾、伎直[^48]、幡蓋、金銀、衣服、珍寶，出家人所不受，則施諸眾生。 ^lun-093-42

作願言：「令我國土眾生常得隨意五欲。」 ^lun-093-43

問曰：^（1）^此五欲，佛說如火、如坑[^49]、如瘡[^50]、如獄、如怨、如賊，能奪人善根，[^51]菩薩何以願使眾生得五欲？ ^lun-093-44

^（2）^又佛說弟子應納[^52]衣[^53]、乞食、坐林樹下，[^54]菩薩何以為眾生求得五欲？ ^lun-093-45

答曰： ^lun-093-46

天上[^55]、人中五欲是福德果報。 ^lun-093-47

若今世、若後世，貧窮薄福者不能自活，則行劫盜；或為物主所害，或為財`2692`殺他；或被詰問，妄言不作。如是，次第作十不善，皆由貧窮故作。若人五欲具足，則所欲隨意，則不行十不善。 ^lun-093-48

菩薩國土眾生豐樂自恣[^56]、無所乏少，則無眾惡，但有愛、慢等軟結使。若聞佛所說、或聞弟子所說，以心柔軟故，聞法，易可得道；雖著心多，利根故，聞無常、苦、空等，即便得道。譬如垢膩之衣，則以灰泥淹之，經宿以水浣[^57]之，一時都去。 ^lun-093-49

菩薩不欲令眾生著故以五欲施，但欲令一時捨故與之。 ^lun-093-50

如汝[^58]先說：「佛教弟子納衣、乞食。」 ^lun-093-51

宿罪因緣生在惡世，染著心多，若得好衣美食著心則深；又為求好衣食故，妨廢行道。 ^lun-093-52

是菩薩淨佛國土眾生，無量福德成就，五欲一等故，不復[^59]貴著，亦不更求，故無所妨。 ^lun-093-53

又復，若行者離五欲修苦（711b）行，則增長瞋恚；又復，憶念五欲，則生煩惱，爾時則無所向。是故佛言：「捨苦樂，用智慧，處中道。」 ^lun-093-54

是故淨佛國土，五欲施無妨。 ^lun-093-55

問曰：若爾者，毘尼中，何以「一比丘言：『^我知佛法義，受五欲不妨道！』是比丘應呵，乃至三不止，擯[^60]出[^61]」？[^62] ^lun-093-56

答曰： ^lun-093-57

佛法有二種：小乘、大乘。 ^lun-093-58

小乘中，薄福之人三毒偏多。 ^lun-093-59

如《婆[^63]差[^64]經》中，佛說：「^我白衣弟子，非一非二，乃至出五百人，受赤栴`2693`檀塗身及受好香花，妻子共臥，使令奴婢，而斷三結得須陀洹[^65]；盡三結[^66]，薄三毒，得斯陀含。」[^67] ^lun-093-60

是阿梨吒比丘聞是事，即言：「^雖受五欲而不妨道！」[^68]不知是事佛為誰說。 ^lun-093-61

佛為白衣故說，此比丘持著出家法中說。 ^lun-093-62

是[^69]須陀洹、斯陀含等不作是言：「^我盡形壽不犯欲！」以有餘三毒故，時時忘道而發婬心。 ^lun-093-63

出家人於僧中口自誓言：「^我盡形壽不犯婬欲！」佛言：「^若出家人犯欲，則棄。」 ^lun-093-64

是比丘自誓而犯，是一罪；知佛所制而故違犯，是二罪。是比丘見白衣得道故，而以自身同彼，是故墮罪。 ^lun-093-65

淨佛國土有二種眾生：若出家，若在[^70]家。 ^lun-093-66

在家者雖受五欲無罪，亦無所妨；如兜率陀諸天及欝單曰[^71]人，雖受五欲，不起重罪。 ^lun-093-67

出家眾生[^72]，隨佛[^73]所聽出[^74]家五[^75]欲，亦無過咎。 ^lun-093-68

小乘法中，為阿梨吒比丘說；薄福重罪之人，心多悔故。 ^lun-093-69

淨佛[^76]土者，世世習行六波羅蜜、三解脫門，雖得五欲，亦不染著。 ^lun-093-70

如經中說，所謂菩薩摩訶薩行般若波羅蜜，作是念：「我當自入初禪，亦當教化眾生入初禪；四禪、四無量心（711c）乃至三十七品亦如是。」 ^lun-093-71

是菩薩作是願：「我作佛時，盡行四禪乃至三十七品。」如是福德故，眾生雖受五欲，不能為妨。 ^lun-093-72

是菩薩作無量阿僧祇願，隨爾所時行道，盡具足是願；是菩薩一切善法皆成就，`2694`及所成就眾生。 ^lun-093-73

一切善法成就故，得身端正，見者無厭；亦成就眾生，令得端正。 ^lun-093-74

須菩提！菩薩應如是淨佛土。 ^lun-093-75

復次，淨佛土者，乃至無三惡之名，何況有三惡道！ ^lun-093-76

問曰：諸佛以大慈悲心，為苦惱眾生故出世；若無三惡道，何所憐愍？ ^lun-093-77

答曰：佛出為度眾生故，而三惡道眾生不可度，但可令種善根而已，是故佛名「天人師」。 ^lun-093-78

若無天、人，但有三惡道，可應有難、應作是問。 ^lun-093-79

問曰：佛憐愍眾生，淨佛國土中何以無三惡道眾生？ ^lun-093-80

答曰： ^lun-093-81

憐愍一切眾生，平等無異；此中說清淨業因緣，是國土中無三惡道。 ^lun-093-82

又佛非但一國土，乃有十方恒河沙國土。佛有清淨國土、有雜國土。雜國土中則具有五道；淨佛國土，或有人、天別異，或無有人、天別異。如過去天王佛國土中，唯佛世尊以為法王，是故名為天王佛。[^77] ^lun-093-83

復有國土無三毒、邪見。 ^lun-093-84

問曰：諸佛但為除眾生煩惱故出世，邪見、三毒即是煩惱，若無煩惱，出何所為？ ^lun-093-85

`2695`答曰：有人言：是中大福德因緣故，邪見、三毒不發，故言「無」。 ^lun-093-86

復次，有人言：是中諸菩薩皆得無生法忍，常修六波羅蜜等諸功德，常遊十方度脫眾生，於諸佛所修習諸佛三昧；勝教化無數聲聞、辟支佛，亦勝教化阿鞞跋致菩薩。成就眾生菩薩、淨（712a）佛土菩薩，為近佛道故，利益轉大。 ^lun-093-87

「^是國土無二乘之名」者。 ^lun-093-88

問曰：餘佛有三乘教化，豈獨劣耶？ ^lun-093-89

答曰：佛出五濁惡世，於一道分為三乘。 ^lun-093-90

問曰：若爾，阿彌陀佛[^78]、阿閦佛等不於五濁世生，何以復有三乘？ ^lun-093-91

答曰：諸佛初發心時，見諸佛以三乘度眾生，自發願言：「我亦當以三乘度眾生。」 ^lun-093-92

「^亦無無常、苦、空、無我之名」者，以眾生深著「常」、「樂」等顛倒故，為說無常等[^79]苦法。是中無「常」、「樂」等[^80]倒故，不須無常、苦；若無病，則不須藥。 ^lun-093-93

「亦無我所有，乃至無諸煩惱結使」亦如是。 ^lun-093-94

無二乘故，亦無須陀洹等諸果，但一向著諸法實相。先得無生法忍者，得諸三昧、陀羅尼門，轉復增益諸地等[^81]功德。 ^lun-093-95

「^風吹七寶之樹，隨所應度而出聲」者，是菩薩欲使眾生易聞法故，七寶之樹出法音聲。寶樹遍滿國土故，眾生生便聞法，餘心不生，但生法心。 ^lun-093-96

問曰：諸佛有無量不可思議神通力，何以不變化作無量身[^82]說法度眾生？何須樹木音聲？ ^lun-093-97

答曰：眾生甚多，若佛處處現身眾生不信，謂為幻化，心不敬重。 ^lun-093-98

`2696`有眾生從人聞法，心不開悟；若從畜生聞法，則便信受。如《本生經》說：菩薩受畜生身，為人說法；人以希有故，無不信受。又謂畜生心直不誑故。 ^lun-093-99

有人謂畜生是有情之物，皆有欺誑；以樹木無心而有音聲，則皆信受。所謂空、無相、無作，有佛、無佛，一切法常空，空故無相，無相故無作、無起。如是等法，晝夜常出。 ^lun-093-100

餘國土以神通力、口力種種變化，此中常自然音聲。 ^lun-093-101

淨佛國土，佛常（712b）為諸佛所讚，大作功德故，能得如是淨國；若聞淨國佛名，則畢定作佛。 ^lun-093-102

問曰：餘佛種種勤苦說法，眾生尚不得道，何以但聞佛名便得道？[^83] ^lun-093-103

答曰：餘處佛種種說法，眾生或得道[^84]、或得善根，終不空說；若聞是佛名，畢至阿鞞跋致，不言[^85]今得。 ^lun-093-104

問曰：一切佛，若人好心聞名，皆當至佛，如《法華經》中說，福德若大、若小，皆當作佛。[^86]何以獨說「淨國佛」？ ^lun-093-105

答曰： ^lun-093-106

人聞餘佛名字，謂：「受生與人無異，但有一切智得道為異。」心不敬重故，雖種善根亦不能深[^87]。 ^lun-093-107

是中是法性身，佛身無量無邊，光明、說法音聲遍滿十方國土，國中眾生皆是近佛道者，無量阿僧祇由旬眾中[^88]說法；勝無量億阿僧祇日月光明，常從身出，`2697`佛令眾生見則得見，若不聽則不見。是佛一一毛孔邊常出無量無邊阿僧祇佛，一一諸佛等無異，於化佛邊展轉復出。隨應度眾生見佛優劣，根本真佛無有分別大小之異。 ^lun-093-108

如是等若見、若聞名、若聞如是功德，深信敬重故，所種善根，云何不畢定作佛？ ^lun-093-109

復次，是佛說法時，無有疑者，乃至無一人言：「是法為非[^89]佛口所說！」悉皆是法。 ^lun-093-110

問曰：人從釋迦文尼佛聞法生疑者多？ ^lun-093-111

答曰：佛此中[^90]自說因緣：「有人薄福不種善根、不得善知識故生疑。」 ^lun-093-112

著我見、邊見、邪見等諸煩惱覆故，非佛言是佛、是佛言非佛。不深種善根、不順善師，三毒、邪見一時發起，無所依隨，任意自恣[^91]──若見邪見，順其意故，言是一切智見；諸佛說畢竟空，不順其意，（712c）便言非佛；非法言法、法言非法。如是人[^92]於諸[^93]佛所多生疑，多生疑故心悔。 ^lun-093-113

是淨佛國中無如是罪人，故[^94]不生疑。 ^lun-093-114

佛言：「如是罪人，破諸法實相故，死墮地獄惡道中！ ^lun-093-115

諸菩薩得阿耨多羅三藐三菩提，見諸罪人往來生死中，以佛神通力，拔出眾生令住正定聚[^95]中，不墮三惡趣，是名淨佛土。」 ^lun-093-116

是佛土中無如是諸過。 ^lun-093-117

`2698`無不具足，於世間、出世間，有漏、無漏，有為、無為等中無有障礙──所謂國土七寶，眾生身端正，相好莊嚴，無量光明，常聞法音，常不遠離六波羅蜜乃至十八不共法。 ^lun-093-118

是中眾生皆畢竟[^96]至阿耨多羅三藐三菩提。 ^lun-093-119

問曰：上「聞佛名畢定至佛」，此「於諸法無礙[^97]必得作佛」，有何差別？ ^lun-093-120

答曰：此中眾生常見佛、常聞法、深種善根、多集佛法故，疾得作佛；聞名者，雖俱畢竟[^98]定而小不如。 ^lun-093-121

如是等，名為淨[^99]國土相，如「十地中莊嚴菩提樹」說[^100]。[^101] ^lun-093-122

`2699`〈釋畢[^102]定品第八十三〉 ^lun-093-123

（大正25，712c19-715a12） ^lun-093-124

 ^lun-093-125

問曰：上〈阿鞞跋致品〉中說：「如是相是阿鞞跋致，如是相非阿鞞跋致。」[^123]「阿鞞跋致」即是「畢定」，須菩提今何以更問？ ^lun-093-126

答曰： ^lun-093-127

是般若波羅蜜有種種門、有種種道。 ^lun-093-128

「阿鞞跋致」是一門中說；今問「畢定」，更問異門。 ^lun-093-129

復次，佛心中一切眾生、一切法皆畢定；人以智不及故，名為不畢定。 ^lun-093-130

佛知[^124]雖無量阿僧祇劫積大功德，必退作小乘者；亦知微細蜫[^125]虫雖未有善心，過`2703`爾所劫發心，後當作佛。定知一切法皆如是，從是因得是果，是故名佛；一切法中無礙，以畢定知故。 ^lun-093-131

復次，須菩提聞《法華經》中說：「於佛所作少功德，乃至戲笑一稱南無佛，漸漸必當作佛。」[^126]又聞〈阿鞞跋致品〉中有退、不退，又復聞聲聞人皆當作佛[^127]──若爾者，不應有退。 ^lun-093-132

如《法華經》中說畢定，餘《經》說（713c）有退、有不退，是故今問「為畢定、為不畢定」。 ^lun-093-133

如是等種種因緣故，問「定、不定」。 ^lun-093-134

佛答：「菩薩是畢定。」 ^lun-093-135

須菩提心以入涅槃為畢定，是故問：「為何道中畢定？」 ^lun-093-136

佛答：「非[^128]畢定二乘，但於大乘中畢定。」 ^lun-093-137

求佛道者，有上、中、下，是故問：「為初發意？為阿鞞跋致？為最後身畢定？」 ^lun-093-138

須菩提意謂為「阿鞞跋致已上，畢定住[^129]佛道中」故。 ^lun-093-139

佛答：「三種菩薩皆畢定。」 ^lun-093-140

「畢定」者，必當作佛。 ^lun-093-141

問曰：如上品中說「佛以佛眼見十方菩薩，求佛如恒河沙，得阿鞞跋致者若一、若二」；[^130]今何以言「三種菩薩盡皆畢定」？ ^lun-093-142

答曰：我先已說：般若甚深有無量門，有說「諸菩薩退而不畢定」，有處說「菩薩畢定不退」。 ^lun-093-143

`2704`如〈阿鞞跋致品〉中，須菩提問佛：「菩薩退者，於何處退？為從色，為從受、想、行、識，乃至十八不共法？畢竟空故，諸法皆不退。」[^131]此中佛何以[^132]更說不退？ ^lun-093-144

問曰：是二義何者是實？ ^lun-093-145

答曰： ^lun-093-146

二事皆實。佛口所說無不實者。 ^lun-093-147

如佛或說「諸法空無所有」，或說「布施、持戒等是有」。為初發心者說「諸法有」，為久學人著善法者說「諸法空無所有」。 ^lun-093-148

懈怠於阿耨多羅三藐三菩提不牢固者，如是人應從聲聞道得度而不求聲聞，久於生死中受苦，是故說「發心如恒河沙，得阿鞞跋致者若一、若二」。眾生聞是已，能堪受眾苦者，畢定阿耨多羅三藐三菩提；若不能者，取聲聞、辟支佛道。 ^lun-093-149

有人堪任得佛而大悲心薄、自愛身重；此人聞佛難得，多有退者，作是念：「我或[^133]不能得佛，不如早取涅槃，何用世世受勤苦為！」為是人故，（714a）說「一切菩薩乃至初發心皆畢定」，如《法華經》中說。 ^lun-093-150

問曰：若菩薩皆畢定，佛何以故種種呵二乘[^134]，不聽菩薩取二乘證？ ^lun-093-151

答曰：求佛道者應遍知法性；是人畏老、病、死故，於法性少分取證，便自止息，捨佛道、不度眾生，諸佛菩薩之所呵責：「汝欲捨去，會[^135]不得離，得阿羅漢證時，不求諸菩薩深三昧，又不廣化眾生，是則迂迴，於佛道稽留[^136]。」[^137] ^lun-093-152

問曰：阿羅漢先世因緣所受身必應當滅，住在何處而具足佛道？ ^lun-093-153

答曰：得阿羅漢時，三界諸漏因緣盡，更不復生三界。有淨佛土，出於三界，乃至[^138]無煩惱之名──於是國土佛所，聞《法華經》，具足佛道。如《法華經》說：「^有羅[^139]漢，若不聞《法華經》，自謂得滅度；我於餘國為說是事，汝皆當作佛。」[^140] ^lun-093-154

問曰：若阿羅漢往淨佛國土受法性身，如是應得疾[^141]作佛，何以言「迂迴、稽留」？ ^lun-093-155

答曰： ^lun-093-156

是人著小乘因緣，捨眾生、捨佛道；又復虛言得道。以是因緣故，雖不受生死苦惱，於菩薩根鈍，不能疾成佛道，不如直往菩薩。 ^lun-093-157

復次，佛法於五不可思議[^142]中最第一，今言「漏盡阿羅漢還作佛」，唯佛能知。論議者正[^143]可論，其事不能測知，是故不應戲論。若求得佛時，乃能了知；餘人可信而不[^144]可知。 ^lun-093-158

`2706`「畢定菩薩墮三惡道中不」者， ^lun-093-159

須菩提聞佛說無量本生因緣──或象[^145]、鹿[^146]、龜[^147]、鴿[^148]、孔雀[^149]、鸚鵡[^150]等受種種苦，是故問佛：「世尊！若菩薩受如是等畜生身，云何言『一切菩薩畢定』？」 ^lun-093-160

「畢定」者，即是阿鞞跋致；阿鞞跋致者，不墮三惡趣。 ^lun-093-161

佛（714b）反問答：「於汝意云何？八人等聖人為墮三惡道不？」 ^lun-093-162

須菩提思惟：「是諸聖人入聖道故，無墮三惡道因緣。」思惟已，答言：「不也！」 ^lun-093-163

佛言：「菩薩亦如是，墮三惡道因緣盡故，云何墮三惡道？」 ^lun-093-164

「墮三惡道因緣」者，所謂諸不善法。 ^lun-093-165

是菩薩從初發心已來，修習布施、持戒等諸善法，斷諸殺生等十不善道；若是人墮三惡道，無有是處！何以故？滅諸惡法、增益善法故。 ^lun-093-166

不善道有上、中、下：上者墮地獄，中者墮畜生，下者墮餓鬼。是菩薩三種已盡，深心悲念眾生，是故不墮。 ^lun-093-167

問曰：若爾者，三惡道可不於中生；是菩薩福德多，何以不於長壽天中生？ ^lun-093-168

答曰：是菩薩憐愍眾生，行六波羅蜜；雖能入禪波羅蜜，和合慈悲行，不著禪味，命欲終盡，念欲界法故退禪道。以彼中無苦惱、深著禪味，難可得度，故不生長壽天。 ^lun-093-169

以邊國障[^151]礙，不得修善法，故不生。所以者何？ ^lun-093-170

是菩薩拔出悋法根本；悋法因緣故，生邊國不知法處。 ^lun-093-171

復次，是菩薩常好中道、捨離二邊故，不生邊國。 ^lun-093-172

「邊國」者[^152]，無三寶之名，不識七眾，但貴今世現事，不貴福德道法，故名「邊地」──不但生邊國故名為邊地。 ^lun-093-173

若識三寶，知罪福相續因緣，解諸法實相，是人雖生閻浮提外，不名為邊，何況生閻浮提中！ ^lun-093-174

是菩薩常樂為他說法，亦深愛善法故，得隨意善眾生共生，所謂為「中國」。人[^153]於中國不生邪見家。 ^lun-093-175

何以故？ ^lun-093-176

是菩薩世世常自行正見，亦教他正見，讚正見法，歡喜讚歎行正見者，是（714c）故不生惡邪見家。 ^lun-093-177

問曰：是菩薩大福德、智慧力，應生邊地、邪見家而教化之，何以畏而不生？ ^lun-093-178

答曰：菩薩有二種：一者、成就大力菩薩，二者、屬因緣新發心菩薩。 ^lun-093-179

大菩薩為眾生隨所應度受身，不避邊地、邪見； ^lun-093-180

新發意菩薩若生是處，既不能度人，又自敗壞，是故不生。 ^lun-093-181

譬如真金在泥，終不敗壞；銅鐵則壞。 ^lun-093-182

「邪見」者，所謂無作見。 ^lun-093-183

雖六十二種皆是邪見，無作最重。所以者何？「無作」言「不應作功德、求涅槃」。若言「天作」、若言「世界始來」，雖是邪見，而不遮作福德。 ^lun-093-184

以「無作」大惡，故不生。 ^lun-093-185

又初發心菩薩深[^154]惡心行十不善道，無有是處！ ^lun-093-186

何以故？是菩薩一心迴向，貴重阿耨多羅三藐三菩提，不貴世間法。 ^lun-093-187

是人未離欲因緣故，雖起諸煩惱，終不深[^155]心作惡；雖加杖楚，終不奪命，不取他財令其失命。 ^lun-093-188

是菩薩斷一切不善法、修集一切善法故，不生八難處，常得八好處。 ^lun-093-189

須菩提問：「若菩薩有如是善根成就，云何本生因緣作鹿、馬等？」 ^lun-093-190

佛答：「菩薩實有福德善根成就，為利益[^156]眾生，故受畜生形，亦無畜生罪。」 ^lun-093-191

此中佛自說因緣，所謂：「菩薩在畜生中慈愍怨賊，阿羅漢、辟支佛所無有。」 ^lun-093-192

`2708`阿[^157]羅漢、辟支佛，怨賊來害，雖不加報，不能愛念供養供給。 ^lun-093-193

如菩薩本身作六牙白象，[^158]獵師以毒箭射胸！ ^lun-093-194

爾時，菩薩象以鼻擁抱獵者，不令餘象得害，語雌象言：「汝為菩薩婦，何緣生惡心？獵師是煩惱罪，非人過也！我得阿耨多羅三藐三菩提，當滅除其煩惱罪；譬如（715a）鬼著人，呪[^159]師來但治鬼而不瞋人。是故莫求其罪！」 ^lun-093-195

徐問獵者：「汝何以射我？」 ^lun-093-196

答言：「我須汝牙。」 ^lun-093-197

象即就石罅[^160]，拔牙與之，血肉俱出，不以為痛；供給糧食，示語道徑。 ^lun-093-198

如是等慈悲，阿羅漢、辟支佛所無有。 ^lun-093-199

如是好心，云何受畜生身？當知是變化，度於眾生。 ^lun-093-200

問曰：何以不作人身而為說法，而作此獸身？ ^lun-093-201

答曰：有時眾生見人身則不信受，見畜生身說法[^161]則生信樂，受其教化。 ^lun-093-202

又菩薩欲具足大慈悲心，欲行其實事；眾生見之驚喜，皆得入道。 ^lun-093-203

---

[^1]: 《大般若波羅蜜多經》卷476〈80 道土品〉：「^復次，善現！諸菩薩摩訶薩行深般若波羅蜜多，遠離如是所說麁重，自行布施波羅蜜多，亦教他行布施波羅蜜多。若諸有情須食施食，須飲施飲，須車乘施車乘，須衣服施衣服，隨餘所須種種資具，隨時隨處悉皆施與，如自所行教他亦爾。如是施已，持此善根與諸有情平等共有迴向所居嚴淨佛土，令速圓滿利樂有情。是菩薩摩訶薩自行淨戒、安忍、精進、靜慮、般若波羅蜜多，亦教他行淨戒乃至般若波羅蜜多。作此事已，持是善根與諸有情平等共有迴向所居嚴淨佛土，令速圓滿利樂有情。」（大正7，412b28-c10）
[^2]: 《大品經義疏》卷10〈82 淨土品〉： ^「戒^※^以三千珍寶」下第二，別明發願也。願中初因財次^※^發願，次因法以發願，餘事易明。（卍新續藏24，335c21-22） ※案：「戒」應作「或」。「次」應作「以」。
[^3]: 國土＝界土【宋】【元】【明】【宮】，＝世界【石】。（大正25，709d，n.24）
[^4]: 《大般若波羅蜜多經》卷476〈80 道土品〉： ^復次，善現！諸菩薩摩訶薩以通願力，盛滿三千大千世界上妙七寶，施佛、法、僧；施已歡喜，發弘誓願：「我持如是所種善根，與諸有情平等共有，迴向所居嚴淨佛土，當令我土七寶莊嚴，一切有情隨意受用眾妙珍寶而無貪著。」（大正7，412c10-15）
[^5]: 妓＝伎【宮】。（大正25，709d，n.25）
[^6]: 願＝令【元】【明】【聖】【石】，〔願〕－【宮】。（大正25，709d，n.26）
[^7]: 及＋（佛）【元】【明】【石】。（大正25，709d，n.27）
[^8]: 〔願〕－【宋】【元】【明】【宮】。（大正25，709d，n.28）
[^9]: 《大般若波羅蜜多經》卷476〈80 道土品〉： ^復次，善現！諸菩薩摩訶薩以通願力，營辦種種人中、天上諸妙塗香、細軟衣服，奉施諸佛、獨覺、聲聞及諸菩薩摩訶薩眾，或復施法并佛制多。施已歡喜發弘誓願：「我持如是所種善根，與諸有情平等共有迴向所居嚴淨佛土，當得無上正等覺時，令我土中諸有情類，常得如是衣服、塗香，隨意受用而無貪著。」（大正7，413a3-10）
[^10]: 《大般若波羅蜜多經》卷476〈80 道土品〉： ^復次，善現！諸菩薩摩訶薩以通願力，營辦種種人中、天上隨意所生五妙欲境，供養諸佛及佛制多、獨覺、聲聞并諸菩薩摩訶薩眾，施餘有情。施已歡喜發弘誓願：「我持如是所種善根，與諸有情平等共有迴向所居嚴淨佛土，當得無上正等覺時，令我土中諸有情類，隨心所樂上妙色、聲、香、味、觸境應念而生，歡喜受用而無貪著。」（大正7，413a10-18）
[^11]: 〔一切〕－【宋】【宮】。（大正25，709d，n.29）
[^12]: 〔品〕－【石】。（大正25，709d，n.30）
[^13]: 正＝政【石】＊。（大正25，709d，n.31）
[^14]: 《大般若波羅蜜多經》卷476〈80 道土品〉：「^如是，善現！諸菩薩摩訶薩行深般若波羅蜜多，由斯願行便能嚴淨所居佛土。善現當知！是諸菩薩摩訶薩眾隨爾所時行菩提道，應得圓滿所起願行，即爾所時精勤修學。由此因緣，自能成就一切善法，亦能令他漸次成就一切善法；自能修得殊勝相好所莊嚴身，亦能令他漸次修得殊勝相好所莊嚴身──由廣大福所攝受故。」（大正7，414a10-17）
[^15]: 《大般若波羅蜜多經》卷476〈80 道土品〉：「^謂彼土中常不聞有三種惡趣，亦不聞有諸惡見趣，亦不聞有貪瞋癡毒，亦不聞有男女形相，亦不聞有聲聞、獨覺，亦不聞有苦、無常等不可意事，亦不聞有攝受資具，亦不聞有我我所執、隨眠、纏、結、顛倒、執著，亦不聞有安立有情果位差別。」（大正7，414a21-27）
[^16]: 音＝名【石】。（大正25，710d，n.1）
[^17]: （空）＋中【石】。（大正25，710d，n.2）
[^18]: 《大般若波羅蜜多經》卷476〈80 道土品〉： ^但聞說空、無相、無願、無生、無滅、無性等聲。謂隨有情所樂差別，於樹林等內外物中，常有微風互^※^相衝擊，發起種種微妙音聲，彼音聲中說：「一切法皆無自性，無性故空，空故無相，無相故無願，無願故無生，無生故無滅。是故諸法本來寂靜，自性涅槃，如來出世、若不出世，諸法法界法爾常住，謂一切法無性、空等。」彼佛土中諸有情類若晝、若夜、若行、若立、若坐、若臥常聞如是妙法音聲。（大正7，414a27-b6） ※案：《大正藏》原作「亙」，今依《高麗藏》作「互」（第4冊，217a17）。
[^19]: 《大般若波羅蜜多經》卷476〈80 道土品〉：「^善現當知！是諸菩薩摩訶薩眾各住所居嚴淨佛土證得無上正等覺時，十方如來、應、正等覺皆共稱讚彼彼佛名，若諸有情得聞如是諸佛名者，定於無上正等菩提得不退轉。」（大正7，414b6-10）
[^20]: 《大般若波羅蜜多經》卷476〈80 道土品〉：「^善現當知！是諸菩薩摩訶薩眾各住所居嚴淨佛土證得無上正等覺時，為諸有情宣說正法，有情聞已定不生疑，謂為是法？為是非法？所以者何？彼諸有情達一切法皆即真如、法界、法性，一切是法無非法者。如是，善現！是諸菩薩摩訶薩眾皆能嚴淨如是佛土。」（大正7，414b10-16）
[^21]: 子＋（中）【宋】【元】【明】【宮】【聖】【石】。（大正25，710d，n.3）
[^22]: 國土＝世間【石】。（大正25，710d，n.4）
[^23]: 畢竟＝必【宮】。（大正25，710d，n.5）
[^24]: 〔至〕－【宋】【元】【明】。（大正25，710d，n.6）
[^25]: 《大般若波羅蜜多經》卷476〈80 道土品〉：「^如是，善現！是諸菩薩摩訶薩眾皆能如是嚴淨佛土。由所居土極清淨故，生彼有情於一切法不起疑惑，謂此是世間法、此是出世間法，此是有漏法、此是無漏法，此是有為法、此是無為法──諸如是等疑惑分別畢竟不生。由此因緣，彼有情類定得無上正等菩提。」（大正7，414c1-7）
[^26]: 《正觀》（6），p.216：《大智度論》卷31（大正25，293c19-295c6）。
[^27]: 名為＝為名【聖】。（大正25，710d，n.8）
[^28]: 性＝相【宋】【元】【明】【宮】。（大正25，710d，n.9）
[^29]: 〔為〕－【石】。（大正25，710d，n.10）
[^30]: 業＋（善）【石】。（大正25，710d，n.11）
[^31]: 佛＋（國）【石】。（大正25，710d，n.12）
[^32]: 土＝國【石】。（大正25，710d，n.13）
[^33]: 「上總相說」，參見《大智度論》卷93〈82 淨佛國土品〉（大正25，709b24-28）。 「下別相說」，參見《大智度論》卷93〈82 淨佛國土品〉（大正25，709b28-710a24）。
[^34]: 是＋（法）【石】。（大正25，710d，n.14）
[^35]: 夫＝人【宋】【元】【明】【宮】。（大正25，710d，n.15）
[^36]: （大千）＋世【聖】。（大正25，710d，n.16）
[^37]: 輕＝輊【聖】。（大正25，710d，n.17）
[^38]: 《中阿含經》卷5（21經）《等心經》：「^舍梨子！諸等心天或十、二十，或三十、四十，或五十、六十，共住錐頭處，各不相妨。舍梨子！諸等心天非生彼中，甫修善心，極廣甚大，令諸等心天或十、二十，或三十、四十，或五十、六十，共住錐頭處，各不相妨。」（大正1，449b22-27）
[^39]: 種＋（羹）【元】【明】【聖】【石】。（大正25，710d，n.18）
[^40]: （好）＋餅【聖】【石】。（大正25，710d，n.19）
[^41]: 〔種〕－【聖】。（大正25，710d，n.20）
[^42]: 飲＝飯【宋】【元】【明】【宮】。（大正25，710d，n.21）
[^43]: 足＝具【石】。（大正25，710d，n.22）
[^44]: 〔飲〕^※^－【宋】【元】【明】【宮】。（大正25，710d，n.23） ※案：《大正藏》原作「飯」，但本文是「天飲食則百千種味」，故應改作「飲」。
[^45]: 案：「^天竺國熱，又以身臭，故以香塗身」應是夾註，故前後加括號。
[^46]: 令＝今【聖】。（大正25，710d，n.24）
[^47]: 天＋（香）【元】【明】。（大正25，711d，n.1）
[^48]: 直＝樂【宋】【元】【明】【宮】。（大正25，711d，n.2）
[^49]: 坑＝[土*（爪/（夙-歹+（舉-與））]【石】。（大正25，711d，n.3）
[^50]: 瘡＝創【聖】【石】。（大正25，711d，n.4）
[^51]: 詳見《中阿含經》卷54（200經）《阿梨吒經》（大正1，763c12-764a1），《中阿含經》卷55（203經）《晡利多經》（大正1，774a16-775a20）。
[^52]: 納＝衲【明】＊。（大正25，711d，n.5）
[^53]: （1）納衣，或稱糞掃衣。參見《十誦律》卷27： ^佛言：「比丘，善哉！糞掃衣補帖，應用當割截衣，從今聽畜糞掃衣四種。何等四種？一、塚間衣，二、出來衣，三、無主衣，四、土衣。何等塚間衣？有衣，裹死人棄塚間，是為塚間衣。何等出來衣？裹死人衣，持來施比丘，是為出來衣。何等無主衣？若聚落中、若空地，衣不屬他──若男子、若女人、若黃門、若二根，是為無主衣。何等為土衣？有巷陌中、若塚間、若糞掃中有棄弊物，是為土衣。若比丘得塚間新衣，應兩重作僧伽梨，一重欝多羅僧，一重安陀會，二重尼師檀。復次，欲作三重僧伽梨，三重尼師檀。若比丘得塚間故衣，應四重作僧伽梨，二重欝多羅僧，二重安陀會，四重作尼師檀；出來衣、無主衣亦如是；土衣聽隨意作重。」（大正23，195a25-b10） （2）《十住毘婆沙論》卷16：「^糞掃衣有十利：一、不以衣故與在家者和合，二、不以衣故現乞衣相，三、亦不方便說得衣相，四、不以衣故四方求索，五、若不得衣亦不憂，六、得亦不喜，七、賤物易得無有過患，八、是順行初受四依法，九、入在麁衣數中，十、不為人所貪著。」（大正26，114c11-16） （3）《一切經音義》卷11：「^糞掃衣（上，分問反；下，桑到反。糞掃衣者，多聞知足上行比丘常服衣也。此比丘高行制貪，不受施利，捨棄輕妙上好衣服，常拾取人間所棄糞掃中破帛，於河澗中浣濯令淨，補納成衣，名糞掃衣，今亦通名納衣。律文名無畏衣──惡人、劫賊之所不奪；經中亦名功德衣──一切如來之所讚嘆。服此衣者，諸天常來禮敬供養。是故如來讚大迦葉，命令同坐，易衣而披之。故名功德衣也）。」（大正54，372a2-5）
[^54]: 十二頭陀行，參見《大智度論》卷68〈47 兩不和合品〉（大正25，537b27-538b16）。
[^55]: 〔上〕－【宋】【元】【明】【宮】【聖】【石】。（大正25，711d，n.6）
[^56]: 恣（^ㄗˋ）：3.滿足。（《漢語大詞典》（七），p.505）
[^57]: 浣（^ㄏㄨㄢˋ）：1.洗滌。（《漢語大詞典》（五），p.1280）
[^58]: 先＝所【石】。（大正25，711d，n.7）
[^59]: 貴＝貪【明】。（大正25，711d，n.8）
[^60]: （1）擯＝儐【宮】。（大正25，711d，n.9） （2）擯（^ㄅㄧㄣˋ）：1.排斥，棄絕。（《漢語大詞典》（六），p.944）
[^61]: 〔出〕－【宋】【宮】。（大正25，711d，n.10）
[^62]: 參見《十誦律》卷15（大正23，106a3-b24）。
[^63]: 婆＝波【聖】。（大正25，711d，n.11）
[^64]: 差＝蹉【元】【明】【聖】【石】。（大正25，711d，n.12）
[^65]: 洹＋（須陀洹）【石】。（大正25，711d，n.13）
[^66]: 結＝世若【宋】【元】【明】【宮】【聖】【石】。（大正25，711d，n.14）
[^67]: （1）參見《雜阿含經》卷34（964經）（大正2，246c16-247a8）。 （2）《婆差經》：白衣受欲得道。（印順法師，《大智度論筆記》［H008］p.396）
[^68]: （1）參見《中阿含經》卷54（200經）《阿梨吒經》（大正1，763b2-766b26）。 （2）阿梨吒比丘：欲不妨道。（印順法師，《大智度論筆記》［H027）p.421）
[^69]: 印順法師，《大智度論》（標點本），p.3471夾註：「^是在家須陀洹、斯陀含等。」
[^70]: 家＋（若）【聖】。（大正25，711d，n.15）
[^71]: 曰＝越【明】。（大正25，711d，n.16）
[^72]: 〔隨〕－【聖】【石】。（大正25，711d，n.17）
[^73]: 所＋（不）【元】【明】【聖】【石】。（大正25，711d，n.18）
[^74]: 出＝在【元】【明】【聖】【石】。（大正25，711d，n.19）
[^75]: （受）＋五【元】【明】【聖】【石】。（大正25，711d，n.20）
[^76]: 佛＋（國）【元】【明】【石】＊。（大正25，711d，n.21）
[^77]: （1）參見《佛說海龍王經》卷2〈7 總持門品〉： ^爾時佛告龍王：「菩薩以是離諸幽冥之路，趣諸通慧。往古不可計無央數劫不可思議，彼時有佛，號曰梵首天王如來、至真、等正覺、明行成為、善逝、世間解、無上士、道法御、天人師，號佛、世尊，世界曰集異德，劫名淨除。彼時集異德世界豐盛安隱，......心有所念，衣食、室宇所欲隨意，悉自然至，天、人一等，無有窮厄匱乏者也，衣服、飲食如兜術天上，其國所有等無差特。其如來壽命滿六十七萬^※^二千歲，其土人民壽亦復如是，無中夭者。佛土菩薩七十二那術，聲聞甚少。」（大正15，140a16-b10） ※（劫）＋萬【宮】。（大正15，140d，n.26） （2）無人天異，過去。（印順法師，《大智度論筆記》［H016］p.407）
[^78]: 〔佛〕－【聖】。（大正25，712d，n.1）
[^79]: 〔等〕－【元】【明】。（大正25，712d，n.2）
[^80]: 等＋（顛）【石】。（大正25，712d，n.3）
[^81]: 等＝善【石】。（大正25，712d，n.4）
[^82]: 〔身〕－【宋】【元】【明】【宮】。（大正25，712d，n.5）
[^83]: 參見《大智度論》卷34〈1 序品〉（大正25，313a25-314a4）。
[^84]: 〔或得道〕－【宋】【元】【明】【宮】。（大正25，712d，n.6）
[^85]: 今＝令【宋】。（大正25，712d，n.7）
[^86]: （1）《妙法蓮華經》卷4〈10 法師品〉： ^藥王！若有人問：「何等眾生於未來世當得作佛？」 應示：「是諸人等，於未來世必得作佛。」何以故？若善男子、善女人於《法華經》乃至一句受持、讀、誦、解說、書寫，種種供養經卷──華、香、瓔珞、末香、塗香、燒香、繒蓋、幢幡、衣服、伎樂，合掌恭敬；是人，一切世間所應瞻奉，應以如來供養而供養之。當知此人是大菩薩，成就阿耨多羅三藐三菩提，哀愍眾生，願生此間，廣演分別《妙法華經》，何況盡能受持、種種供養者！（大正9，30c15-24） （2）《法華經》：福德大小皆當作佛。（印順法師，《大智度論筆記》［H015］p.407）
[^87]: 深＝染【石】。（大正25，712d，n.8）
[^88]: 中＝生【聖】。（大正25，712d，n.9）
[^89]: （為）＋佛【聖】。（大正25，712d，n.10）
[^90]: 佛此中＝此中佛【石】。（大正25，712d，n.11）
[^91]: 自恣：放縱自己，不受約束。（《漢語大詞典》（八），p.1324）
[^92]: 〔人〕－【聖】。（大正25，712d，n.12）
[^93]: 諸＝餘【石】。（大正25，712d，n.13）
[^94]: 〔故〕－【石】。（大正25，712d，n.14）
[^95]: （1）《大智度論》卷84〈70 三惠品〉：「^能破顛倒者名正定；必不能破顛倒者，是邪定；得因緣能破，不得則不能破，是名不定。」（大正25，647c28-648a1） （2）參見印順法師，《大乘起信論講記》，p.299：「^佛說有三聚（類）眾生：一、正定聚，二、邪定聚，三、不定聚。定，是決定。正定，是決定了走上聖道的，此在初住菩薩。邪定，是決定了走上惡趣的；短期內，沒有迴邪向正、趣入聖道的可能。正定聚，約信、進、念、定、慧──五根已成就而說。邪定聚，約殺父、殺母、殺阿羅漢、破和合僧、出佛身血──造成五無間業而說。在正定聚、邪定聚間，一般人、天眾生，是不定聚。如遇正師正法，即可轉成正定聚，遇邪師邪法，即可轉成邪定聚。」 （3）參見印順法師，《寶積經講記》，p.138：「^眾生有三類：成就八正道，一定趣入出世解脫的，叫正定聚。如成就八邪道，一定要墮入三惡道的，叫邪定聚。成就人天善法的中等眾生，叫不定聚。」
[^96]: 竟＝定【元】【明】【聖】【石】。（大正25，712d，n.15）
[^97]: （障）＋礙【宋】【元】【明】【宮】。（大正25，712d，n.16）
[^98]: 〔竟〕－【元】【明】。（大正25，712d，n.17）
[^99]: 淨＋（佛）【元】【明】。（大正25，712d，n.18）
[^100]: 說＋（釋第八十二品）【聖】，（釋八十一品竟）【石】。（大正25，712d，n.19）
[^101]: 《正觀》（6），p.216：《大智度論》卷50（大正25，419b11-17）。
[^102]: （1）畢＝必【元】【明】。（大正25，712d，n.22） （2）畢：14.通"必"一定。（《漢語大詞典》（七），p.1319）
[^103]: 《大品經義疏》卷10：「^此下第二大段，明自他行成，位階不退。就中為二：第一、明自壞^※^成。第二、明化他德成。初中為二：第一、所但大乘畢定作佛。第二、明畢定菩薩所於果報永無八難。」（卍新續藏24，336a24-b3） ※「壞」疑「德」。（卍新續藏24，336d，n.2）
[^104]: （1）《放光般若經》卷19〈83 畢竟品〉：「^云何菩薩摩訶薩為畢竟耶？為不畢竟？」（大正8，136c13-14） （2）《大般若波羅蜜多經》卷477〈81 正定品〉：「^是諸菩薩摩訶薩為住正性定聚？為住不定聚耶？」（大正7，414c17-18）
[^105]: 定＋（耶）【元】【明】【聖】。（大正25，712d，n.25）
[^106]: 〔最〕－【宋】【元】【明】【宮】。（大正25，712d，n.26）
[^107]: （1）《大般若波羅蜜多經》卷477〈81 正定品〉： ^具壽善現復白佛言：「是諸菩薩摩訶薩為何時住正性定聚？初發心耶？不退位耶？最後有耶？」 佛告善現：「是諸菩薩摩訶薩若初發心、若不退位、若最後有，皆住菩薩正性定聚。」（大正7，414c23-27） （2）「畢定眾」，參見《摩訶般若波羅蜜經》卷4〈13 金剛品〉（大正8，243b11-19），《大智度論》卷45〈13 摩訶薩品〉（大正25，382b13-21）。
[^108]: 《中阿含經》卷29（124經）《八難經》： ^爾時世尊告諸比丘：「人行梵行而有八難、八非時也。云何為八？^（1）^若時如來、無所著、等正覺、明行成為、善逝、世間解、無上士、道法御、天人師，號佛、眾祐，出世說法，趣向止息、趣向滅訖、趣向覺道，為善逝所演；彼人爾時生地獄中，是謂人行梵行第一難、第一非時。復次......，彼人爾時^（2）^生畜生中、^（3）^生餓鬼中、^（4）^生長壽天中、^（5）^生在邊國夷狄之中，無信、無恩、無有反復，若無比丘、比丘尼、優婆塞、優婆夷，是謂人行梵行第五難、第五非時。^（6）^復次......，彼人爾時雖生中國，而聾瘂如羊鳴，常以手語，不能知說善惡之義，是謂人行梵行第六難、第六非時。^（7）^復次......，彼人爾時雖生中國，......，然有邪見及顛倒見，......，是謂人行梵行第七難、第七非時。^（8）^復次，若時如來、無所著、等正覺、明行成為、善逝、世間解、無上士、道法御、天人師，號佛、眾祐，不出於世，亦不說法，趣向止息，趣向滅訖，趣向覺道，為善逝所演。彼人爾時生於中國，不聾、不瘂、不如羊鳴，不以手語，又能知說善惡之義，而有正見、不顛倒見，如是見、如是說：『有施、有齋，亦有呪說，有善惡業，有善惡業報，有此世彼世，有父有母，世有真人往至善處、善去、善向，此世彼世自知自覺，自作證成就遊。』是謂人行梵行第八難、第八非時。」（大正1，613b1-c10）
[^109]: 《大般若波羅蜜多經》卷477〈81 正定品〉：「^復次，善現！諸菩薩摩訶薩初發無上正等覺心，以勝意樂受行十種不善業道，無有是處。」（大正7，415a15-16）
[^110]: 《大品經義疏》卷10：「^第二、如化他位^※^成。為二。初、正明自位既成故能化物無染，第二、出其化本亦是。」（卍新續藏24，336c17-19） ※「位」同作「德」（卍新續藏24，336d，n.7）
[^111]: 《大般若波羅蜜多經》卷477〈81 正定品〉： ^具壽善現復白佛言：「若菩薩摩訶薩從初發心成就如是功德善根，不生惡處；何故如來每為眾說自本生^※^事多百千種，於中亦有生諸惡處？爾時善根為何所在？」（大正7，415a17-20） ※案：《大正藏》原作「性」，今依《高麗藏》作「生」（第4冊，218b20）。
[^112]: 是＝大【元】【明】。（大正25，713d，n.2）
[^113]: 《大般若波羅蜜多經》卷477〈81 正定品〉： ^佛告善現：「諸菩薩摩訶薩不由穢業受惡趣身，但為饒益諸有情類，由故思願而受彼身，是故不應引彼為難。」 復告善現：「於意云何？有諸獨覺或阿羅漢方便善巧如諸菩薩成就殊勝方便善巧，受白象等傍生之身，見怨賊來欲為損害，便起無上安忍慈悲，欲令彼人得利樂故，自捨身命不害彼不？」 善現對曰：「諸獨覺等無如是事。」 佛告善現：「由此因緣，當知菩薩為欲饒益諸有情故，為大慈悲速圓滿故，雖現受種種傍生之身，而不為傍生過失所染。」（大正7，415a20-b1）
[^114]: 《大品經義疏》卷10：「^第二、出其化本。為三：初、以般若方便力故現生惡道，惡道不染；二、以般若方便力起神通；三、以神通力化眾生淨佛土滿菩提。」（卍新續藏24，336c22-24）
[^115]: 《大般若波羅蜜多經》卷477〈81 正定品〉： ^具壽善現復白佛言：「諸菩薩摩訶薩住何善根，為欲饒益諸有情故受傍生身？」（大正7，415b1-3）
[^116]: 《大般若波羅蜜多經》卷477〈81 正定品〉： ^佛告善現：「諸菩薩摩訶薩有何善根不應圓滿？然諸菩薩摩訶薩眾為求無上正等菩提，一切善根皆應圓滿，謂諸菩薩從初發心乃至安坐妙菩提座，無有善根不應圓滿。要具圓滿一切善法，方得無上正等菩提；若一善法未能圓滿，而得無上正等菩提，無有是處。是故，菩薩從初發心乃至安坐妙菩提座，於其中間常學圓滿一切善法；學已，當得一切相智，永斷一切習氣相續，乃能證得一切智智。」（大正7，415b3-12）
[^117]: （1）《放光般若經》卷19〈83 畢竟品〉：「^菩薩具足善法、盡得賢聖無漏之法而生惡趣至畜生道耶？」（大正8，137a13-15） （2）《大般若波羅蜜多經》卷477〈81 正定品〉：「^云何菩薩摩訶薩成就白法及真聖智而生惡趣受傍生身？」（大正7，415b13-14）
[^118]: 淨＋（法）【宋】【元】【明】【宮】。（大正25，713d，n.7）
[^119]: 所＝應【元】【明】【聖】【石】。（大正25，713d，n.8）
[^120]: 苦＋（痛）【宋】【元】【明】【宮】【石】。（大正25，713d，n.9）
[^121]: 《大般若波羅蜜多經》卷477〈81 正定品〉： ^佛告善現：「諸菩薩摩訶薩亦復如是，雖成白法及真聖智，而為饒益諸有情故，現受種種傍生等身；雖受彼身而實非彼，亦不為彼過失所污。」（大正7，415c6-9）
[^122]: 《大般若波羅蜜多經》卷477〈81 正定品〉： ^具壽善現復白佛言：「諸菩薩摩訶薩如是廣大方便善巧，雖成就白法及真聖智，而為有情故受種種身，隨其所應現作饒益。」（大正7，415c9-12）
[^123]: 《正觀》（6），p.216：《摩訶般若波羅蜜經》卷16〈55 不退品〉（大正8，339a-341b），《摩訶般若波羅蜜經》卷17〈56 堅固品〉（丹本：〈轉不轉品〉）（大正8，341b-343c）；《放光般若經》卷12〈56 阿惟越致品〉（大正8，86a-87c），《放光般若經》卷13〈57 堅固品〉（大正8，87c-89c），《大智度論》卷73〈55 阿毘跋致品〉（大正25，570a19-577a19），《大智度論》卷74〈56 轉不轉品〉（大正25，577a28-580b1）。
[^124]: 知＝智【宋】【元】【明】。（大正25，713d，n.11）
[^125]: 蜫＝昆【石】。（大正25，713d，n.12）
[^126]: （1）《妙法蓮華經》卷1〈2 方便品〉：「^若人散亂心入於塔廟中，一稱南無佛，皆已成佛道。」（大正9，9a24-25） （2）《法華經》：畢竟成佛。（印順法師，《大智度論筆記》［H015］p.407）
[^127]: 如《妙法蓮華經》卷2〈4 信解品〉：「^我等今日聞佛音教，歡喜踊躍，得未曾有。佛說聲聞當得作佛。」（大正9，17c11-12）
[^128]: 非＝不【宋】【元】【明】【宮】【聖】【石】。（大正25，713d，n.14）
[^129]: 住＝安立【宋】【元】【明】【宮】【聖】，住＝安住【石】。（大正25，713d，n.15）
[^130]: 《正觀》（6），p.216：《摩訶般若波羅蜜經》卷9〈32 大明品〉（大正8，284c6-10），《放光般若經》卷7〈33 守行品〉（大正8，47a2-5）。
[^131]: 參見《摩訶般若波羅蜜經》卷16〈55 不退品〉（大正8，339a17-b2）。
[^132]: 〔何以〕－【宮】【聖】【石】。（大正25，713d，n.19）
[^133]: 或＋（以）【宋】【元】【明】【宮】。（大正25，713d，n.21）
[^134]: 乘＋（人）【明】。（大正25，714d，n.1）
[^135]: 會：21.副詞。應當，總會。（《漢語大詞典》（五），p.782）
[^136]: （1）稽：7.延誤，延遲。（《漢語大詞典》（八），p.119） （2）稽留：1.延遲，停留。（《漢語大詞典》（八），p.121）
[^137]: 參見《妙法蓮華經》卷4〈8 五百弟子受記品〉： ^佛亦如是，為菩薩時，教化我等，令發一切智心；而尋廢忘，不知不覺。既得阿羅漢道，自謂滅度，資生艱難，得少為足。一切智願，猶在不失。今者世尊覺悟我等，作如是言：「諸比丘！汝等所得，非究竟滅。我久令汝等種佛善根，以方便故，示涅槃相──而汝謂為實得滅度。」（大正9，29a16-22）
[^138]: 〔至〕－【宋】【元】【明】【宮】【聖】。（大正25，714d，n.6）
[^139]: （阿）＋羅【宋】【元】【明】【宮】。（大正25，714d，n.7）
[^140]: （1）《妙法蓮華經》卷3〈7 化城喻品〉：「^我滅度後，復有弟子不聞是經、不知不覺菩薩所行，自於所得功德生滅度想，當入涅槃。我於餘國作佛，更有異名；是人雖生滅度之想，入於涅槃，而於彼土求佛智慧，得聞是經，唯以佛乘而得滅度，更無餘乘，除諸如來方便說法。」（大正9，25c14-20） （2）《法華經》：羅漢滅度，餘國聞法得佛。（印順法師，《大智度論筆記》［H016］p.407）
[^141]: 得疾＝疾得【宋】【元】【明】【宮】【聖】【石】。（大正25，714d，n.9）
[^142]: （1）參見《大智度論》卷30〈1 序品〉：「^經說五事不可思議，所謂^（1）^眾生多少、^（2）^業果報、^（3）^坐禪人力、^（4）^諸龍力、^（5）^諸佛力。」（大正25，283c17-19） （2）「四種不可思議」，參見《增壹阿含經》卷18〈26 四意斷品〉：「^舍利弗當知，如來有四不可思議事，非小乘所能知。云何為四？世不可思議，眾生不可思議，龍不可思議，佛土境界不可思議。是謂，舍利弗！有四不可思議。」（大正2，640a4-8） 另參見《增壹阿含經》卷21〈29 苦樂品〉（大正2，657a19-b27），《大寶積經》卷8〈3 密迹金剛力士會〉（大正11，43c14-20）。 （3）「六種不可思議」，參見《大方便佛報恩經》卷1〈2 孝養品〉：「^當知如來不可思議，世界不可思議，業報不可思議，眾生不可思議，禪定不可思議，龍王不可思議。」（大正3，128a15-17） 《瑜伽師地論》卷25：「^云何思正法？謂如有一即如所聞所信正法，獨處空閑遠離六種不應思處，謂思議我，思議有情，思議世間，思議有情業果異熟，思議靜慮者、靜慮境界，思議諸佛、諸佛境界。」（大正30，419a17-21） 另參見《瑜伽師地論》卷64（大正30，655a7-b5）、卷95（大正30，844c29-845a8）。
[^143]: 正：39.副詞。僅，只。（《漢語大詞典》（五），p.302）
[^144]: 不＝未【宋】【元】【明】【宮】【聖】。（大正25，714d，n.11）
[^145]: 參見《六度集經》卷4（28）（大正3，17a19-b29）。
[^146]: 參見《六度集經》卷3（18）（大正3，12b29-13a4）。
[^147]: 參見《六度集經》卷6（61）（大正3，33c26-34a8）。
[^148]: 參見《六度集經》卷6（63）（大正3，34a27-b11）。
[^149]: 參見《六度集經》卷3（20）（大正3，13a15-b29）。
[^150]: 參見《六度集經》卷4（29）（大正3，17c1-22）。
[^151]: 障＝遮【宋】【元】【明】【宮】。（大正25，714d，n.14）
[^152]: 〔者〕－【宋】【元】【明】【宮】。（大正25，714d，n.15）
[^153]: 人＝又【宋】【元】【明】【宮】【聖】【石】。（大正25，714d，n.16）
[^154]: 深＝染【元】【明】。（大正25，714d，n.22）
[^155]: 深＝染【元】【明】。（大正25，714d，n.22-1）
[^156]: 〔益〕－【宋】【元】【明】【宮】。（大正25，714d，n.23）
[^157]: 〔阿〕－【宋】【元】【明】【宮】。（大正25，714d，n.24）
[^158]: （1）參見《大智度論》卷12〈1 序品〉（大正25，146b22-c5）。 （2）參見Lamotte（1949, p.716, n.1）：關於此一著名的本生談，見下述之資料： 巴利資料：Jātaka（《本生經》）, no. 514, V, p.36-p.57（《日譯南傳大藏經》第35卷，《小部經典》p.286-p.315）。 漢文資料：《六度集經》卷4（28經）（大正3，17a-c），《大莊嚴論經》卷14（68經^※^）（大正4，336b-338a），《雜寶藏經》卷2（10經）（大正4，453c-454b），《摩訶僧祇律》卷2（大正22，240b-241a），《根本說一切有部毘奈耶藥事》卷15（大正24，71a-72a），《西域記》卷7（大正51，906a）。 ※案：《大正藏》之《大莊嚴論經》「68經」包含了「瞿曇彌比丘尼」與「六牙白象」二則事緣，嚴格說來，「六牙白象」應改作「69經」，以下經號依此類推。 （3）本生──六牙白象護獵人。（印順法師，《大智度論筆記》［H013］p.402）
[^159]: 呪＝祝【宋】【元】【明】【宮】。（大正25，715d，n.1）
[^160]: （1）石罅：石頭的縫隙。（《漢語大詞典》（七），p.1001） （2）罅（^ㄒㄧㄚˋ）：1.裂，開裂。2.裂縫，縫隙。（《漢語大詞典》（八），p.1078）
[^161]: 本生：化畜生身說法。（印順法師，《大智度論筆記》［H013］p.404）