【經】 ^jin-94-1

釋畢定品〉） ^jin-94-2

釋畢定品〉） ^jin-94-3

「世尊！菩薩摩訶薩住何等白淨法，能作如是方便力[^3]而不受染污？」[^4] ^jin-94-4

佛言：「菩薩用般若波羅蜜作如是方便力，於十方如恒河沙等國土中饒益眾生，亦不貪著是身。何以故？著者、著法、著處──是三法皆不可得，自性空故。 ^jin-94-5

空不著空，空中無著者，亦無著處。何以故？空中，空相不可得。 ^jin-94-6

須菩提！是名不可得空。 ^jin-94-7

菩薩住是空[^5]中，能得阿耨多羅三藐三菩提。」[^6] ^jin-94-8

「世尊！菩薩但住般若波羅蜜中得阿耨多羅三藐三菩提，不住餘法中耶？」 ^jin-94-9

\`2710\`「須菩提！頗有（715b）法不入般若波羅蜜者不？」 ^jin-94-10

「世尊！若般若波羅蜜自性空，云何一切法皆入般若波羅蜜中？世尊！空中無有法若入、若不入。」 ^jin-94-11

「須菩提！一切法、一切法相空不？」 ^jin-94-12

「世尊！空。」 ^jin-94-13

「須菩提！若一切法、一切法相空，云何言『一切法不入空中』？」 ^jin-94-14

須菩提白佛言：「世尊！云何菩薩摩訶薩行般若波羅蜜時，住一切法空中，能起神通波羅蜜；[^7]住是神通波羅蜜中，到十方如恒河沙等國土，供養現在諸佛，聞諸佛說法，於諸佛所種善根？」 ^jin-94-15

佛告須菩提：「菩薩摩訶薩行般若波羅蜜時，觀是十方如恒河沙等國土皆空，是國土中諸佛亦性空，但假名字故，諸佛現身所假名字亦空。 ^jin-94-16

若十方國土及諸佛性不空者，空為有偏；以空不偏故，一切法、一切法相空。以是故，一切法、一切法相空。[^8] ^jin-94-17

是故菩薩摩訶薩行般若波羅蜜，用方便力，生神通波羅蜜；住是神通波羅蜜中，起天眼、天耳、如意足、知他心智[^9]、宿命智[^10]，知眾生生死。[^11] ^jin-94-18

若菩薩遠離神通波羅蜜，不能得饒益眾生，亦不能得阿耨多羅三藐三菩提。是菩薩摩訶薩神通波羅蜜，是阿耨多羅三藐三菩提[^12]道。 ^jin-94-19

何以故？用是天眼自見諸善法，亦教他人令得諸善法，於善法亦不著，諸善法自性空故。空無所著，若著則受味，是空中無有味。[^13] ^jin-94-20

是菩薩摩訶薩行般若波羅蜜時，能生如是天眼，用是眼[^14]觀一切法空；見是法空，不取相、不作業；亦為[^15]人說是法，亦不得眾生相、不得眾生名。[^16] ^jin-94-21

如是菩薩摩訶薩用無所得法故起神通波羅蜜，用是神通波羅蜜，神通所應作者（715c）能作。[^17] ^jin-94-22

是菩薩用天眼通過於人眼，見十方國土；見已，飛到十方，饒益眾生──或以布施、或以持戒、或以忍辱、或以精進、或以禪定、或以智慧，饒益眾生；或以三十七助道法，或以諸禪、解脫、三昧，或以聲聞法、或以辟支佛法、或以菩薩法、或以佛法，饒益眾生。 ^jin-94-23

為慳者如是說[^18]法：『諸眾生！當行布施。貧窮是苦惱法！貧窮之人自不能益，何能益他？以是故，汝等當勤布施，自身得樂，亦能令他得樂；莫以貧窮故共相食噉，不得離三惡道。』 ^jin-94-24

為破戒者說法：『諸眾生！破戒法大苦惱！破戒之人自不能益，何能益他？破戒法受苦果報──若在地獄，若在餓鬼，若在畜生。汝等墮三惡道中，自不能救，何能救人？以是故，汝等[^19]不應隨破戒心，死時有悔。』 ^jin-94-25

若有共相瞋諍者，說如是法：『諸眾生！莫共相瞋！瞋亂心人，不順善法。汝等今共相瞋亂心，或墮地獄，若餓鬼、畜生中。以是故，汝等不應生一念瞋恚心，何況多！』 ^jin-94-26

為懈怠眾生說法，令得精進。 ^jin-94-27

散亂眾生，令得禪定。 ^jin-94-28

愚癡眾生，令得智慧亦如是。 ^jin-94-29

行婬欲者，令觀不淨；瞋恚者，令觀慈心；愚癡眾生，令觀十二因緣。 ^jin-94-30

行非道眾生，令入正道，所謂聲聞道、辟支佛道、佛道。為是眾生如是說法：『汝等所著是法性空，性空法中不可得著，不著相是空相。』 ^jin-94-31

如是，須菩提！菩薩摩訶薩行般若波羅蜜時，住神通波羅蜜中，為眾生作利益。 ^jin-94-32

須菩提！菩薩若遠離神通，不能隨眾生意善說[^20]法。以是故，須菩提！菩薩摩訶薩行般若波羅蜜時，應起神通。 ^jin-94-33

須菩提！譬如鳥無翅不能高（716a）翔；菩薩無神通，不能隨意教化眾生。 ^jin-94-34

以是故，須菩提！菩薩摩訶薩行般若波羅蜜，應起諸神通；起諸神通已，若欲饒益眾生，隨意能益。 ^jin-94-35

是菩薩用天眼見如恒河沙等諸國土及見是國土中眾生；見已，用神通力往到其所，知眾生心，隨其所應而為說法──或說布施，或說持戒，或說禪定，乃至或說涅槃法。 ^jin-94-36

是菩薩用天耳聞二種音聲：若人、若非人。用天耳聞十方諸佛所說法，皆能受持；如所聞法為眾生說──或說布施，乃至或說涅槃。 ^jin-94-37

是菩薩淨他心智，用他心智知眾生心，隨其所應而為說法──或說布施，乃至或說涅槃。 ^jin-94-38

是菩薩宿命智憶念種種本生處，亦自憶、亦憶他人；用是宿命智，念過去在在處處諸佛名字及弟子眾；有眾生信樂宿命者，為現宿命事而為說法──或說布施，乃至或說涅槃。 ^jin-94-39

用如意神通力到種種無量諸佛國土，供養諸佛，從諸佛種善根，還來本國。 ^jin-94-40

是菩薩漏盡神通智證，用是漏盡神通智證故，為眾生隨應說法──或說布施，乃至或說涅槃。 ^jin-94-41

如是，須菩提！菩薩摩訶薩行般若波羅蜜時，應如是起諸[^21]神通。 ^jin-94-42

菩薩用修是神通故，隨意受身，苦樂不染；譬如佛所化人，作一切事，苦樂不染。[^22] ^jin-94-43

菩薩摩訶薩行般若波羅蜜時，應如是遊戲神通，能淨佛國土、成就眾生。 ^jin-94-44

復次，須菩提！菩薩摩訶薩不淨佛國土、不成就眾生，不能得阿耨多羅三藐三菩提。 ^jin-94-45

何以故？因緣不具足故，不能得阿耨多羅三藐三菩提。」 ^jin-94-46

須菩提白佛言：「世尊！何等是菩薩摩訶薩因緣具足已，得阿耨多羅（716b）三藐三菩提？」 ^jin-94-47

佛告須菩提：「一切善法是菩薩阿耨多羅三藐三菩提因緣。」[^23] ^jin-94-48

須菩提白佛言：「世尊！何等是善法，以是善法故，得阿耨多羅三藐三菩提？」 ^jin-94-49

佛告須菩提：「菩薩從初發意已來，檀波羅蜜是善法因緣，是中無分別是施者、是受者，性空故。用是檀波羅蜜，能自利益，亦能利益眾生──從生死拔出，令得涅槃[^24]。是諸善法皆是菩薩摩訶薩阿耨多羅三藐三菩提因緣。[^25] ^jin-94-50

行是道，過去、未來、現在諸菩薩摩訶薩得度生死──已度、今度、當度。[^26] ^jin-94-51

尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，四禪、四無量心、四無色定，四念處乃至八聖道分，十八空，八背捨、九次第定，陀羅尼門，佛十力、四無所畏、四無礙智、十八不共法──如是等功德，皆是阿耨多羅三藐三菩提道。 ^jin-94-52

須菩提！是名善法。 ^jin-94-53

菩薩摩訶薩具足是善法已，當得一切種智；得一切種智已，當轉法輪；轉法輪已，當度眾生。」 ^jin-94-54

【經】 ^jin-94-55

須菩提白佛言：「世尊！若是諸法是菩薩法，何等是佛法？」[^48] ^jin-94-56

佛告須菩提：「如汝所問『是諸法是菩薩法，何等是佛法』者。 ^jin-94-57

須菩提！菩薩法亦是佛法。 ^jin-94-58

若知一切種[^49]，是得一切種智，斷一切煩惱習，菩薩當得是法；佛以一念相應慧知一切法已，得阿耨多羅三藐三菩提。 ^jin-94-59

須菩提！是為菩薩、佛之差別。[^50] ^jin-94-60

譬如向道、得果異，是二人俱為聖人[^51]。 ^jin-94-61

如是，須菩提！菩薩摩訶薩無礙道中行，是名菩薩摩訶薩；解脫道中無一切闇蔽[^52]，是為佛。」[^53] ^jin-94-62

須菩提白佛言：「世尊！若一切法自相空，自相空法中，云何有差別之異──是地獄、\`2723\`是餓鬼、是畜生、是天、是人，是性地人[^54]、是八地人[^55]、是須陀洹人、是斯陀含、阿那含、阿羅漢人、是辟支佛、是菩薩、是多陀阿伽度、阿羅呵、三藐三佛陀？ ^jin-94-63

世尊！如諸人不可得，業因緣亦不可得，果報亦不可得！」 ^jin-94-64

佛言：「如是！如是！如汝所言，自相空法中，無眾生、無業因緣、無果報。 ^jin-94-65

須菩提！眾生不知是諸法自相空，是（718c）眾生作業因緣──若善、若惡、若無動：罪業因緣故，墮三惡道中； ^jin-94-66

福業因緣故，在人、天中生； ^jin-94-67

無動業因緣故，色、無色界中生。 ^jin-94-68

是菩薩摩訶薩行檀波羅蜜乃至十八不共法時，盡受行是助道法[^56]；如金剛三昧得阿耨多羅三藐三菩提；得已，饒益眾生。是利常不失故，不墮五[^57]道生死中。」 ^jin-94-69

須菩提白佛言：「世尊！佛得阿耨多羅三藐三菩提已，得五道生死不？」[^58] ^jin-94-70

佛言：「不得也！須菩提！」 ^jin-94-71

「世尊！得業若黑、若白[^59]、若不黑不白不？」[^60] ^jin-94-72

佛言：「不也！」 ^jin-94-73

「世尊！若不得，云何說是地獄、餓鬼、畜生、人、天、須陀洹乃至阿羅漢、辟支佛、菩薩、諸佛？」[^61] ^jin-94-74

「須菩提！若眾生知諸法自相空，菩薩摩訶薩不求阿耨多羅三藐三菩提，亦不拔眾生於三惡趣，乃至五道往來[^62]生死中。 ^jin-94-75

須菩提！以眾生實不知諸法自性空故，不得脫五道生死；是菩薩從諸佛所聞諸法自性[^63]空，發意求阿耨多羅三藐三菩提。 ^jin-94-76

須菩提！諸法不爾如凡夫人所著； ^jin-94-77

是眾生於無所有法中，顛倒妄想分別得法──無眾生有眾生相[^64]，無色色[^65]相，無受想行識受[^66]想行識相；乃至一切有為法無所有，用顛倒妄想心，作身、口、意業因緣，往來五道生死中，不得脫。[^67] ^jin-94-78

是菩薩摩訶薩行般若波羅蜜時，一切善法內般若波羅蜜中，行菩薩道，得阿耨多羅三（719a）藐三菩提；[^68] ^jin-94-79

得阿耨多羅三藐三菩提已，為眾生說四聖諦──苦、苦集、苦滅、苦滅道，開示分別。一切助道善法皆入四聖諦中，[^69]用是助道善法故，分別有三寶。何等三？佛寶、法寶、\`2725\`僧寶。不信拒逆[^70]是三寶故，不得離五道生死。」[^71] ^jin-94-80

須菩提白佛言：「世尊！用苦聖諦得度？用苦智得度？用集聖諦得度？用集智得度？用滅聖諦得度？用滅智得度？用道聖諦得度？用道智得度？」 ^jin-94-81

佛告須菩提：「非苦聖諦得度，亦非苦智得度；乃至非道聖諦得度，亦非道智得度。 ^jin-94-82

須菩提！是四聖諦平等故，我說即是涅槃；不以苦聖諦，不以集、滅、道聖諦，亦不以苦智，不以集、滅[^72]、道[^73]智得涅槃。」[^74] ^jin-94-83

須菩提白佛言：「世尊！何等是四聖諦平等？」 ^jin-94-84

「須[^75]菩提！若無苦、無苦智，無集、無集智，無滅、無滅智，無道、無道智，是名四聖諦平等。 ^jin-94-85

復次，須菩提！是四聖諦如、不異、法相、法性、法住、法位、實際，有佛、無佛，法相常住，為不誑不失故。[^76] ^jin-94-86

是菩薩摩訶薩行般若波羅蜜時，為通達實諦故，行般若波羅蜜。」[^77] ^jin-94-87

須菩提白佛言：「世尊！云何菩薩摩訶薩為通達實諦故，行般若波羅蜜時，如通達實諦故，不墮聲聞、辟支佛地，直入菩薩位中？」 ^jin-94-88

佛告須菩提：「若菩薩摩訶薩如實見諸法；見已，得無所有法；得無所有法已，見一切法空──四聖諦所攝、四聖諦所不攝法皆空。 ^jin-94-89

若如是觀，是時，便入菩薩位中；是為菩薩住性地中，不從頂墮。 ^jin-94-90

用是頂墮故，墮聲聞、辟支佛地。[^78] ^jin-94-91

是菩薩住性地中，能生四禪、四無量心、四無色定。 ^jin-94-92

是菩薩住是初定地中，分別一切諸（719b）法，通達四聖諦──知苦，不生緣苦心；乃至知道，不生緣道心。但順阿耨多羅三藐三菩提心，觀諸法如實相。」[^79] ^jin-94-93

「世尊！云何觀諸法如實相？」 ^jin-94-94

佛言：「觀諸法空。」 ^jin-94-95

「世尊！何等空？」 ^jin-94-96

佛[^80]言：「自性[^81]空。是菩薩用如是智慧觀一切法空，無法性可見住是性中得阿耨多羅\`2727\`三藐三菩提。[^82] ^jin-94-97

何以故？無性相是阿耨多羅三藐三菩提；非諸佛所作，非辟支佛所作，亦非阿羅漢所作，亦非向道人所作，亦非得果人所作，亦非菩薩所作。[^83] ^jin-94-98

但眾生不知不見諸法如實相，以是事故，菩薩摩訶薩行般若波羅蜜，以方便力故，為是眾生說法。」 ^jin-94-99

---

[^1]: 畢＝必【元】【明】。（大正25，715d，n.9）

[^2]: 之餘＝下【宋】【元】【宮】，＝之下【明】。（大正25，715d，n.10）

[^3]: 〔力〕－【宋】【元】【明】【宮】【聖】。（大正25，715d，n.12）

[^4]: （1）《放光般若經》卷19〈83
畢竟品〉：「世尊！菩薩住何善法，乃能作是善權方便，不與同趣？」（大正8，137b2-4）

（2）《大般若波羅蜜多經》卷477〈81
正定品〉：「世尊！諸菩薩摩訶薩住何等法，能作如是方便善巧，雖受諸趣種種身形，而不為彼過失所污？」（大正7，415c12-14）

[^5]: 〔空〕－【宋】【元】【明】【宮】。（大正25，715d，n.15）

[^6]: （1）《放光般若經》卷19〈83 畢竟品〉：

佛言：「菩薩住於般若波羅蜜者，能作是漚惒拘舍羅，持是方便，為十方恒沙眾生作本而不與同歸。何以故？亦不見法有能近者，亦無有法而污染者。何以故？諸法所有皆空故，是故空不污染空，空亦不污人，人亦不污空。何以故？空，空不可得，是故無所得空。菩薩住於無所得空，成阿惟三佛。」（大正8，137b4-10）

（2）《大般若波羅蜜多經》卷477〈81 正定品〉：

佛告善現：「諸菩薩摩訶薩住深般若波羅蜜多，能作如是方便善巧，由斯方便善巧力故，雖往十方殑伽沙等諸佛世界現種種身，利益安樂彼有情類，而於其中不起染著。所以者何？是菩薩摩訶薩於一切法都無所得，謂都不得能染、所染及染因緣。所以者何？以一切法自性空故。善現！當知空不能染著空，空亦不能染著餘法，亦無餘法能染著空。所以者何？空中，空性尚不可得，況有餘法而可得者！如是名為不可得空，諸菩薩摩訶薩安住此中，能證無上正等菩提，為諸有情常作饒益。」（大正7，415c14-25）

[^7]: （1）《放光般若經》卷19〈83
畢竟品〉：「菩薩行般若波羅蜜，云何住於空具足神通之慧？」（大正8，137b17-18）

（2）《大般若波羅蜜多經》卷477〈81
正定品〉：「云何菩薩摩訶薩行深般若波羅蜜多時，安住諸法自性空中，引發神通波羅蜜多？」（大正7，416a9-11）

[^8]: （1）《大般若波羅蜜多經》卷477〈81 正定品〉：

佛告善現：「諸菩薩摩訶薩行深般若波羅蜜多時，遍觀十方殑伽沙等諸佛世界及諸佛眾并所說法自性皆空，唯有世俗假說名字說為世界、佛眾及法，如是世俗假說名字亦自性空。善現當知！若十方界及諸佛眾并所說法假說名字自性不空，則所說空應成一分，以所說空非成一分故，一切法自性皆空，其理周圓無二、無別。」（大正7，416a14-21）

（2）《大般若波羅蜜多經》卷536〈31 宣化品〉：

佛告善現：「若菩薩摩訶薩行深般若波羅蜜多，遍觀十方殑伽沙等諸佛世界及諸佛眾并所說法自性皆空，但有世俗施設名字說為世界、佛眾及法，如是世俗施設名字自性亦空。善現當知！若十方界及諸佛眾并所說法施設名字自性不空，則所說空應成少分；以所說空非成少分故，一切法自性皆空，其理周圓無二、無別。」（大正7，752c24-753a3）

[^9]: 〔智〕－【宋】【元】【明】【宮】。（大正25，715d，n.16）

[^10]: 〔智〕－【宋】【宮】。（大正25，715d，n.17）

[^11]: 《大般若波羅蜜多經》卷477〈81
正定品〉：「諸菩薩摩訶薩行深般若波羅蜜多時，由遍觀空方便善巧，引發神通波羅蜜多，安住神通波羅蜜多，便能引發天眼、天耳、神境、他心、宿住、隨念及知漏盡微妙通慧。」（大正7，416a21-25）

[^12]: 菩提＋（利益）【宋】【元】【明】【宮】。（大正25，715d，n.19）

[^13]: 《大般若波羅蜜多經》卷477〈81
正定品〉：「善現當知！諸菩薩摩訶薩非離神通波羅蜜多，有能自在成熟有情、嚴淨佛土，證得無上正等菩提。是故神通波羅蜜多是菩提道，諸菩薩摩訶薩皆依此道求趣無上正等菩提，於求趣時能自圓滿一切善法，亦能教他修諸善法，雖作是事而於善法都無執著。所以者何？是菩薩摩訶薩知諸善法皆自性空，非自性空有所執著，若有執著則有愛味，由無執著亦無愛味，自性空中無愛味故，能味、所味及味因緣於空法中不可得故。」（大正7，416a25-b6）

[^14]: （天）＋眼【宋】【元】【明】【宮】。（大正25，715d，n.20）

[^15]: （不）＋為【石】。（大正25，715d，n.21）

[^16]: 《大般若波羅蜜多經》卷477〈81
正定品〉：「善現當知！諸菩薩摩訶薩行深般若波羅蜜多時，安住神通波羅蜜多，引發天眼清淨過人，用此天眼觀一切法自性皆空。見一切法自性空故，不依法相造作諸業，雖為有情說如是法，而亦不得諸有情相及彼施設。」（大正7，416b6-10）

[^17]: 《大般若波羅蜜多經》卷477〈81
正定品〉：「是菩薩摩訶薩以無所得而為方便，引發菩薩殊勝神通，用此神通作所應作一切事業。」（大正7，416b10-12）

[^18]: 如是說＝說如是【元】【明】【石】。（大正25，715d，n.25）

[^19]: 〔等〕－【宋】【元】【明】【宮】。（大正25，715d，n.28）

[^20]: 善說＝說善【宋】【元】【明】【宮】【聖】【石】。（大正25，715d，n.31）

[^21]: 〔諸〕－【宋】【元】【明】【宮】。（大正25，716d，n.7）

[^22]: 《大般若波羅蜜多經》卷477〈81
正定品〉：「如是，善現！諸菩薩摩訶薩行深般若波羅蜜多時，應引發神通波羅蜜多。是菩薩摩訶薩修習神通波羅蜜多得圓滿故，隨意所樂受種種身，不為苦樂過失所染，如佛化身雖能施作種種事業，而不為彼苦樂過失之所雜染。」（大正7，417c4-9）

[^23]: 《大般若波羅蜜多經》卷477〈81 正定品〉：

具壽善現白言：「世尊！何等名為諸菩薩摩訶薩菩提資糧，諸菩薩摩訶薩圓滿如是菩提資糧，方能證得所求無上正等菩提？」

佛告善現：「一切善法皆是菩薩菩提資糧。」（大正7，417c16-20）

[^24]: （1）盤＝槃【元】【明】【聖】。（大正25，716d，n.11）

（2）案：《大正藏》原作「盤」，今依【元】【明】【聖】作「槃」。

[^25]: 《大般若波羅蜜多經》卷477〈81 正定品〉：

佛告善現：「諸菩薩摩訶薩從初發心修行布施波羅蜜多乃至般若波羅蜜多，於中都無分別執著，謂作是念：『此是布施乃至般若，由此、為此而修布施乃至般若。』是三分別執著都無，知一切法自性空故。由此所修布施等六波羅蜜多，能自饒益，亦能饒益一切有情，令出生死、證涅槃故，說為善法，亦名菩薩菩提資糧，亦名菩薩摩訶薩道。」（大正7，417c21-29）

[^26]: （1）《放光般若經》卷19〈83
畢竟品〉：「過去、當來、今現在菩薩從是得度，亦復持是度脫眾生。」（大正8，138a23-24）

（2）《大般若波羅蜜多經》卷477〈81
正定品〉：「過去、未來、現在菩薩摩訶薩眾行此道故，已得、當得、今得無上正等菩提；亦令有情已、當、今度生死大海，得涅槃樂。」（大正7，417c29-418a2）

[^27]: 住＝作【宋】【宮】【聖】。（大正25，716d，n.14）

[^28]: （1）《摩訶般若波羅蜜經》卷26：

須菩提白佛言：「世尊！菩薩摩訶薩住何等善根中受如是諸身？」佛告須菩提：「菩薩摩訶薩從初發意乃至道場，於其中間，無有善根不具足者。具足已，當得阿耨多羅三藐三菩提。以是故，菩薩摩訶薩從初發意，應當學具足一切善根。學善根已，當得一切種智，當斷一切煩惱習。」（大正8，409c12-15）

（2）參見《大智度論》卷93〈83 畢定品〉（大正25，713a19-23）。

[^29]: 參見《摩訶般若波羅蜜經》卷26〈83
畢定品〉（大正8，409c18-410a10），《大智度論》卷93〈83
畢定品〉（大正25，713a23-b14）。

[^30]: 著＝者【宋】【元】【明】【宮】【聖】【石】。（大正25，716d，n.18）

[^31]: 《大智度論》卷28〈1
序品〉：「問曰：以何智能知一切眾生心、心數法？答曰：諸佛有無礙解脫，入是解脫中，能知一切眾生心、心數法。諸大菩薩得相似無礙解脫，亦能知一切眾生心、心數法。新學菩薩欲得是大菩薩無礙解脫及佛無礙解脫，以此無礙解脫知一切眾生心、心數法；大菩薩欲得佛無礙解脫。」（大正25，265c1-9）

[^32]: 祇＋（劫）【元】【明】【石】。（大正25，716d，n.20）

[^33]: 參考《正觀》（6），p.218：《大智度論》卷33（大正25，305c17-25）、卷67（大正25，530a13-b3）。

[^34]: 磨滅：1.消失，湮滅。2.銷磨。（《漢語大詞典》（七），p.1106）

[^35]: 鷺＝鶴【宋】【元】【明】【宮】【石】。（大正25，717d，n.12）

[^36]: 期＝其【宋】【宮】【聖】【石】。（大正25，717d，n.13）

[^37]: 增＝猛【元】【明】【聖】【石】。（大正25，717d，n.14）

[^38]: 子＝母【明】。（大正25，717d，n.17）

[^39]: 愛＋（心）【元】【明】【石】。（大正25，717d，n.18）

[^40]: 瞋＋（心）【元】【明】【石】。（大正25，717d，n.19）

[^41]: 無＝不【元】【明】【石】。（大正25，718d，n.2）

[^42]: 深＝染【石】。（大正25，718d，n.3）

[^43]: 則＝即【宋】【元】【明】【宮】。（大正25，718d，n.4）

[^44]: 作＝能【宋】【元】【明】【宮】【聖】【石】。（大正25，718d，n.6）

[^45]: 染＝深【宋】【元】【明】【聖】【石】。（大正25，718d，n.7）

[^46]: 〔諸法〕－【宋】【元】【明】【宮】。（大正25，718d，n.13）

[^47]: 四諦品＝差別品【宮】。（大正25，718d，n.17）

[^48]: 《大般若波羅蜜多經》卷477〈82 佛法品〉：

爾時，具壽善現白佛言：「世尊！若此諸善法是菩薩法者，復有何等是佛法耶？」（大正7，418a26-27）

[^49]: 種＋（智）【石】。（大正25，718d，n.20）

[^50]: 《大般若波羅蜜多經》卷477〈82 佛法品〉：

佛告善現：「即菩薩法亦是佛法，謂諸菩薩於一切法覺一切相，由此當得一切相智，永斷一切習氣相續。若諸如來、應、正等覺，於一切法以一剎那相應妙慧現等覺已，證得無上正等菩提。善現！是名菩薩與佛二法差別。」（大正7，418a27-b3）

[^51]: 聖人＋（而有得向之異）【宋】【元】【明】【宮】，＋（而有得向亦肴）【聖】，聖人＝賢聖而有得向之異【石】。（大正25，718d，n.21）

[^52]: 闇蔽：1.愚昧蔽塞。（《漢語大詞典》（十二），p.136）

[^53]: 《大般若波羅蜜多經》卷477〈82
佛法品〉：「如二聖者雖俱是聖，而有行向、住果差別，所成就法非無有異。如是，善現！若無間道中行於一切法，未離闇障，未到彼岸，未得自在，未得果時，名為菩薩。若解脫道中行於一切法，已離闇障，已到彼岸，已得自在，已得果時，乃名為佛。是為菩薩與佛有異，由位有異法非無別，而不可說法性有異。」（大正7，418b3-10）

[^54]: 《大智度論》卷75〈57
燈炷品〉：「性地者，聲聞人，從煖法乃至世間第一法；於菩薩，得順忍，愛著諸法實相，亦不生邪見，得禪定水。」（大正25，586a5-8）

[^55]: （1）地人＝人地【元】【明】【石】。（大正25，718d，n.22）

（2）《大智度論》卷75〈57
燈炷品〉：「八人地者，從苦法忍乃至道比智忍，是十五心；於菩薩則是無生法忍，入菩薩位。」（大正25，586a8-9）

[^56]: 《大般若波羅蜜多經》卷477〈82
佛法品〉：「善現！諸菩薩摩訶薩於如是等菩提分法，無間無缺修令圓滿。」（大正7，418c4-6）

[^57]: 五＝六【宋】【元】【明】【宮】【石】。（大正25，718d，n.24）

[^58]: 《大般若波羅蜜多經》卷477〈82 佛法品〉：

具壽善現復白佛言：「佛得無上正等覺已，為得諸趣生死法不？」（大正7，418c9-10）

[^59]: 若白＋（若黑白）【聖】【石】。（大正25，718d，n.25）

[^60]: 《大般若波羅蜜多經》卷477〈82 佛法品〉：

具壽善現復白佛言：「佛得無上正等覺已，為得黑業、白業、黑白業、非黑白業不？」（大正7，418c10-12）

[^61]: 《大般若波羅蜜多經》卷477〈82 佛法品〉：

具壽善現復白佛言：「若佛不得諸趣生死及業差別，如何施設此是地獄、此是傍生、此是鬼界、此是人、此是天，此是種性地、此是第八地、此是預流、此是一來、此是不還、此是阿羅漢、此是獨覺、此是菩薩、此是如來？」（大正7，418c12-17）

[^62]: 五道往來＝往來六道【元】【明】【聖】【石】，五＝六【宋】【宮】。（大正25，718d，n.27）

[^63]: 性＝相【宋】【元】【明】【宮】。（大正25，718d，n.29）

[^64]: 相＝想【元】【明】【聖】【石】。（大正25，718d，n.31）

[^65]: （有）＋色【元】【明】。（大正25，718d，n.32）

[^66]: （有）＋受【元】【明】。（大正25，718d，n.33）

[^67]: 《大般若波羅蜜多經》卷477〈82 佛法品〉：

善現當知！諸菩薩摩訶薩常作是念：「非一切法實有自相，如諸愚夫異生所執，然彼分別顛倒力故，非實有中起實有想，謂無我中起於我想，無有情中起有情想，廣說乃至無見者中起見者想，於無色中起於色想，無受、想、行、識中起受、想、行、識想，乃至一切有為法中虛妄分別顛倒力故，非實謂實，非有執有，由斯造作身、語、意業，不能解脫惡趣生死，我當拔濟令得解脫。」（大正7，418c25-419a4）

[^68]: （1）《放光般若經》卷19〈84
分別品〉：「菩薩行般若波羅蜜，持諸善法皆內於般若波羅蜜，行菩薩行以成阿惟三佛。」（大正8，138c10-12）

（2）《大般若波羅蜜多經》卷477〈82
佛法品〉：「是菩薩摩訶薩作此念已，行深般若波羅蜜多，以諸善法攝在其中，無倒修行諸菩薩行，漸次圓滿菩提資糧；菩提資糧得圓滿已，證得無上正等菩提。」（大正7，419a4-8）

[^69]: 參見《中阿含經》卷7（30經）《象跡喻經》：

爾時，尊者舍梨子告諸比丘：「諸賢！若有無量善法，彼一切法皆四聖諦所攝、來入四聖諦中──謂四聖諦於一切法最為第一。所以者何？攝受一切眾善法故。諸賢！猶如諸畜之跡，象跡為第一。所以者何？彼象跡者最廣大故。如是，諸賢！無量善法，彼一切法皆四聖諦所攝、來入四聖諦中──謂四聖諦於一切法最為第一。」（大正1，464b20-27）

[^70]: 拒逆：違抗。（《漢語大詞典》（六），p.363）

[^71]: 《大般若波羅蜜多經》卷477〈82
佛法品〉：「復以一切菩提分法，依通達智攝在如是四聖諦中，復依一切菩提分法，以微妙智施設建立佛、法、僧寶。由此三寶出現世間，諸有情類解脫生死；若諸有情不能歸信佛、法、僧寶，造作諸業輪迴諸趣，受苦無窮──故應歸依佛、法、僧寶。」（大正7，419a11-16）

[^72]: （智）＋滅【石】。（大正25，719d，n.5）

[^73]: （智）＋道【石】。（大正25，719d，n.6）

[^74]: 《大般若波羅蜜多經》卷477〈82 佛法品〉：

佛告善現：「非由苦、集、滅、道聖諦，諸有情類得般涅槃；非由苦、集、滅、道聖智，諸有情類得般涅槃。善現！我說四聖諦平等性即是涅槃，如是涅槃不由苦、集、滅、道諦得，不由苦、集、滅、道智得，但由般若波羅蜜多證平等性名得涅槃。」（大正7，419a18-23）

[^75]: （相）＋須【宋】【元】【明】【宮】【聖】【石】。（大正25，719d，n.7）

[^76]: 《大般若波羅蜜多經》卷477〈82 佛法品〉：

佛告善現：「若於是處無苦、集、滅、道諦，無苦、集、滅、道智，名四聖諦平等之性。此平等性即四聖諦所有真如、法界、法性、不虛妄性、不變異性、平等性、離生性、法定、法住、實際、虛空界、不思議界，若佛出世、若不出世性相常住，無失壞、無變易，如是名為苦、集、滅、道平等之性。」（大正7，419a24-b1）

[^77]: 《大般若波羅蜜多經》卷477〈82
佛法品〉：「諸菩薩摩訶薩行深般若波羅蜜多時，為欲隨覺此四聖諦平等性故行深般若波羅蜜多，若能隨覺此四聖諦平等性時，名真隨覺一切聖諦，疾證無上正等菩提。」（大正7，419b1-5）

[^78]: 《大般若波羅蜜多經》卷477〈82 佛法品〉：

佛告善現：「諸菩薩摩訶薩行深般若波羅蜜多時，無有少法不如實見；於一切法如實見時，於一切法都無所得；於一切法無所得時，則如實見一切法空，謂如實見四諦所攝及所不攝諸法皆空。如是見時，能入菩薩正性離生；由能入菩薩正性離生故，便住菩薩種性地中；既住菩薩種性地中，則能決定不從頂墮；若從頂墮，應墮聲聞或獨覺地。」（大正7，419b9-17）

[^79]: 《大般若波羅蜜多經》卷477〈82
佛法品〉：「是菩薩摩訶薩安住菩薩種性地中，起四靜慮及四無量、四無色定。是菩薩摩訶薩安住如是奢摩他地，便能決擇一切法性，及隨覺悟四聖諦理。爾時，菩薩雖遍知苦而能不起緣執苦心，雖永斷集而能不起緣執集心，雖能證滅而能不起緣執滅心，雖能修道而能不起緣執道心，但起隨順趣向臨入無上正等菩提之心，如實觀察諸法實相。」（大正7，419b17-25）

[^80]: （觀）＋佛【石】。（大正25，719d，n.9）

[^81]: （1）性＝相【宋】【元】【明】【宮】【聖】【石】。（大正25，719d，n.10）

（2）案：此處經作「自性空」，但《放光般若經》作「相空」，《大般若波羅蜜多經》（二分本）及《大智度論》釋文，皆作「自相空」。

[^82]: （1）《放光般若經》卷19〈84
分別品〉：「如自觀身相空，作是比觀者為見諸法空，不見有法逮覺道者。」（大正8，139a4-6）

（2）《大般若波羅蜜多經》卷477〈82
佛法品〉：「是菩薩摩訶薩於一切法如實觀察皆自相空，如是觀察諸法皆空。是菩薩摩訶薩以如是相毘鉢舍那如實觀見諸法皆空，都不見有諸法自性可住彼性證得無上正等菩提。」（大正7，419b29-c4）

[^83]: 《大般若波羅蜜多經》卷477〈82
佛法品〉：「所以者何？諸佛無上正等菩提及一切法皆以無性而為自性，所謂色乃至識皆以無性而為自性，......諸佛無上正等菩提亦以無性而為自性。如是無性非諸佛作，非獨覺作，非菩薩作，非聲聞作，亦非住果、行向者作。」（大正7，419c4-420a8）

[^84]: 周遍：1.普遍，遍及。（《漢語大詞典》（三），p.305）

[^85]: （智）＋門【石】。（大正25，719d，n.13）

[^86]: 已＝以【石】。（大正25，719d，n.14）

[^87]: 〔雖〕－【宋】【元】【明】【宮】【聖】，雖＝報【石】。（大正25，719d，n.15）

[^88]: （報）＋斷【石】。（大正25，719d，n.16）

[^89]: （諸）＋業【聖】【石】。（大正25，719d，n.17）

[^90]: （少少）＋生【石】。（大正25，719d，n.18）

[^91]: 墮＝隨【宋】【宮】。（大正25，719d，n.20）

[^92]: 不＋（得）【明】。（大正25，720d，n.1）

[^93]: 悶：1.煩憂，憤懣。3.愚昧、渾噩貌。（《漢語大詞典》（十二），p.96）

[^94]: 〔處〕－【石】。（大正25，720d，n.2）

[^95]: 案：「八部」即指天、龍、夜叉、乾闥婆、阿修羅、迦樓羅、緊那羅、摩睺羅迦。

[^96]: 〔為〕－【宋】【元】【明】【宮】。（大正25，720d，n.3）

[^97]: 〔能〕－【聖】。（大正25，720d，n.4）

[^98]: （黑）＋是【聖】。（大正25，720d，n.5）

[^99]: 觀＋（觀）【宋】【元】【明】【明】【聖】【石】。（大正25，720d，n.6）

[^100]: 無＋（黑）【元】【明】。（大正25，720d，n.7）

[^101]: 參見《阿毘達磨俱舍論》卷16〈4 分別業品〉：

諸無漏業，能永斷盡前三業者，名為「非黑」，不染污故；亦名「非白」，以不能招白異熟故。

此「非白」言是密意說，以佛於彼《大空經》中告阿難陀：「諸無學法，純善、純白、一向無罪。」本論亦言：「云何白法？謂諸善法、無覆無記。」無異熟者，不墮界故、與流轉法性相違故。（大正29，83c8-14）

[^102]: 案：上說「人是白黑業」，此處說「人是白業」。參見《大般若波羅蜜多經》卷471〈76
眾德相品〉：「具壽善現復白佛言：『若色等法與真法界、真如、實際無有異者，云何世尊施設黑業有黑異熟，謂感地獄、傍生、鬼界？施設白業有白異熟，謂感人、天？施設黑白業有黑白異熟，謂感一分傍生、鬼界及一分人？施設非黑非白業有非黑非白異熟，謂感預流、一來、不還、阿羅漢果、獨覺菩提、諸佛無上正等菩提？』」（大正7，383a14-21）

[^103]: 修羅＝羅漢【石】。（大正25，720d，n.8）

[^104]: 望＝妄【宋】【元】【明】【宮】。（大正25，720d，n.9）

[^105]: 〔人〕－【宋】【元】【明】【宮】。（大正25，720d，n.10）

[^106]: 〔中〕－【宋】【元】【明】【宮】。（大正25，720d，n.11）

[^107]: 眾生法＝眾生【元】【明】，眾生法＝憶【石】。（大正25，720d，n.12）

[^108]: （滅）＋道【元】【明】。（大正25，720d，n.16）

[^109]: 敷演：1.陳述而加以發揮。（《漢語大詞典》（五），p.505）

[^110]: 參見《中阿含經》卷27（111經）《達梵行經》（大正1，600b8-25）。

[^111]: 〔法〕－【聖】。（大正25，720d，n.17）

[^112]: （因）＋緣【宋】【元】【明】【宮】【石】。（大正25，720d，n.19）

[^113]: 妄＝誑【元】【明】。（大正25，720d，n.20）

[^114]: 二諦：苦諦、集諦。

[^115]: 又＝人【聖】。（大正25，720d，n.23）

[^116]: 《中阿含經》卷54（200經）《阿梨吒經》：

世尊告曰：「如是，我為汝等長夜說栰喻法，欲令棄捨，不欲令受。若汝等知我長夜說栰喻法者，當以捨是法，況非法耶！」（大正1，764c12-14）

[^117]: 定法＝無為滅【宋】【元】【明】【宮】。（大正25，720d，n.25）

[^118]: 參見《放光般若經》卷2（大正8，12c1-3），《摩訶般若波羅蜜經》卷2（大正8，232b21-23）。

[^119]: 住＝位【宋】【元】【明】【宮】【聖】【石】。（大正25，721d，n.1）

[^120]: 天＝大【宋】【元】【明】【宮】【聖】【石】。（大正25，721d，n.2）

[^121]: 妄＝誑【元】【明】。（大正25，721d，n.20-1）

[^122]: 地＝定【明】。（大正25，721d，n.4）

[^123]: 苦＝若【元】【明】。（大正25，721d，n.5）

[^124]: 一＋（切）【聖】。（大正25，721d，n.6）

[^125]: 忍法＝法忍【元】【明】【石】。（大正25，721d，n.8）

[^126]: 是＝見【石】。（大正25，721d，n.9）

[^127]: 導＝道【石】。（大正25，721d，n.10）

[^128]: 中主＝生中【宋】【元】【明】【宮】【聖】。（大正25，721d，n.11）