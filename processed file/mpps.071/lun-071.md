`2021` ^lun-071-1

問曰：上來數說是般若波羅蜜甚深因緣，[^22]今何以復重說？ ^lun-071-2

答曰： ^lun-071-3

處處說甚深，多有所益；凡人不知，謂為重說。 ^lun-071-4

譬如大國王未有嫡子，求禱神祇，積年[^23]無應。 ^lun-071-5

時王出行，夫人產子男[^24]，遣信[^25]告王：「大夫人產男。」 ^lun-071-6

王聞喜而不答，乃至十反。 ^lun-071-7

使者白王：「向所白者王不聞耶？」 ^lun-071-8

王曰：「我即聞之，久來願滿故，（554c）喜心內悅，樂聞不已耳！」 ^lun-071-9

即勅有司賜此人百萬兩金，一語十萬兩。 ^lun-071-10

王聞使者言語，語中有利益，非重語[^26]，不知者謂為重。 ^lun-071-11

處處說甚深亦如是──佛與菩薩、須菩提知大有利益，須菩提聞佛說深般若不能得底，轉覺甚深。聽者處處聞甚深，得禪定、智慧利益等；凡夫人謂為重說。 ^lun-071-12

復次，深淺無定，隨眾生──解者無深，不解者謂為深。 ^lun-071-13

般若波羅蜜除佛無能遍知故，常[^27]言「甚深」。是故佛為眾生故說「甚深」，無定甚深相；若定甚深，無人能行。 ^lun-071-14

是故言：「^菩薩謂般若甚深，為不行般若波羅蜜。」[^28] ^lun-071-15

甚深因緣，所謂「為大事故起，乃至無等等事故起。」 ^lun-071-16

大事等義如先說。[^29] ^lun-071-17

此中佛自說大事等因緣，所謂「^般若波羅蜜含受五波羅蜜等諸法。」 ^lun-071-18

問曰：五波羅蜜等各異相，云何言「般若波羅蜜中含受」？ ^lun-071-19

答曰： ^lun-071-20

是中說經[^30]中含受。 ^lun-071-21

復次，五波羅蜜等諸法與般若波羅蜜和合方便迴向故，五波羅蜜等諸法[^31]得至佛道。[^32] ^lun-071-22

「灌頂王」如佛，「國事」是種種度眾生法，「大臣」是般若波羅蜜。 ^lun-071-23

佛委仗般若波羅蜜成辦種種法故，安處禪定，快樂無事。 ^lun-071-24

又如欲除乾薪草木，以火投中，則火力能燒令盡，人便無事。 ^lun-071-25

復次，是般若波羅蜜不取、不著色等諸法故名「含受」。 ^lun-071-26

初染曰「取」，生愛曰「著」。 ^lun-071-27

須菩提問：「云何般若為色等諸法不取、不著故名含受？」 ^lun-071-28

佛於四答[^33]中以反問答：「於汝意云何？以智慧眼見是色等法可取、可著不？」 ^lun-071-29

須菩提意念：「若智慧眼見空、無相、無作、無量、不可思議相，云何當（555a）答色等法定相可取、可著？」 ^lun-071-30

佛可其所說：「汝未得一切智，不見色等諸法；我一切智人亦不見色等諸法。」是故歎言：「善哉！」 ^lun-071-31

是時諸天子讚歎般若波羅蜜及行般若波羅蜜者，作是言：「若三千大千世界中眾生皆作信行、法行乃至辟支佛，若智、若斷──智者，十智。[^34]斷者，二種斷：有殘`2023`斷、無殘斷；學人有殘斷，無學人無殘斷。不如是菩薩一日行深般若波羅蜜。何以故？是諸賢聖智、斷，皆是菩薩無生法忍。」 ^lun-071-32

問曰：若諸賢聖智、斷即是無生忍者，何以言「不如」？ ^lun-071-33

答曰：信行等人^(1)^無大悲、^(2)^捨眾生故不如；^(3)^無方便力，不能於涅槃自反。 ^lun-071-34

譬如眾水[^35]會恒河俱入大海，欲入海時水勢湊[^36]急，眾生在中無能自反，惟有大力者乃能自出。 ^lun-071-35

復次，諸餘賢聖智、斷成就，菩薩[始得]{.underline}無生忍而力能過之，是故勝。智、斷功德雖成就，不及菩薩初忍；譬如大臣功業雖大，不及太子。 ^lun-071-36

復次，煖、頂、忍法是小乘初門，菩薩法忍是大乘初門；[^37]聲聞、辟支佛雖終成，尚不及菩薩初入道門，何況成佛！ ^lun-071-37

問曰：聲聞、辟支佛法是小乘，菩薩是大乘，云何言「二乘智、斷即是菩薩無生忍」？ ^lun-071-38

答曰：所緣同，[^38]如、法性、實際亦同。 ^lun-071-39

利鈍智慧為異，又有無量功德及大悲心守護故勝。 ^lun-071-40

餘種種說，是讚般若波羅蜜。 ^lun-071-41

行般若波羅蜜[^39]人有上、中、下：下者，聞般若波羅蜜直信聽受，不問中義；中者，既聞已，問義而不能行；上者，聞、解、能行。 ^lun-071-42

下者，雖得人身，聞般若疑悔，難悟，根鈍、福薄故；中者，得人身，聞般若，一心（555b）信樂，能知義趣，從一日至四、五日，心能堅固；過是已往不能信樂，或欲聞、或不欲聞，以其宿世雖解義而不能行，根鈍、福薄故；上者，得人身，聞般若，心即深解，信樂不捨，常隨法師。[^40] ^lun-071-43

上二種菩薩不能得上地故，當墮二乘，不為般若所守護故。 ^lun-071-44

為更明了是事故，佛於後品中為作譬喻：如大海水中船破，若得所依則能渡，不得所依則不能渡。[^41] ^lun-071-45

〈釋譬喻品第五十一〉[^42] ^lun-071-46

（大正25，555b10-557b12） ^lun-071-47

釋曰： ^lun-071-48

菩薩有二種：一者、得諸法實相；二者、雖未得實相，於佛道中有信、有忍、有（556b）`2027`淨心、有深心、有欲、有解、有捨、有精進。[^54] ^lun-071-49

^（1）^「^信」者，信「罪福業因緣果報」，信「行六波羅蜜得阿耨多羅三藐三菩提」。 ^lun-071-50

^（2）^有人雖信佛道，思惟、籌量，心不能忍，是故說「^有忍」。 ^lun-071-51

^（3）^有人雖忍，邪疑未斷，故心濁不淨，是故說「^有淨」。 ^lun-071-52

^（4）^有人雖信、忍、心淨，而有淺、有深，是故說「^深心」。 ^lun-071-53

^（5）^四事[^55]因緣故，一心欲得無上道，不欲餘事，是故說「^有欲」。 ^lun-071-54

^（6）^了了決定知無上道為大、世間餘事為小，是故說「^有解」。 ^lun-071-55

^（7）^以欲、解定心故，捨財及捨諸惡心、慳、恚等煩惱，是故說「^捨」。 ^lun-071-56

^（8）^為捨故常能「^精進」。 ^lun-071-57

有如是等諸功德。 ^lun-071-58

若不得般若波羅蜜，若身壞命終時，若惡知識沮壞，則失菩薩道；世間功德故受世間果報，然後墮聲聞、辟支佛地，不能至無上道。 ^lun-071-59

此中佛自說五譬喻[^56]： ^lun-071-60

「^船」是行者身。 ^lun-071-61

「^浮囊等物」即是般若、方便。 ^lun-071-62

「^瓶」是菩薩道。 ^lun-071-63

般若、方便是「^火」。 ^lun-071-64

未與般若、方便和合故，不能受持六波羅蜜功德水至無上道。 ^lun-071-65

「^不補治船」，是菩薩無方便。 ^lun-071-66

信等功德寶物，是五波羅蜜等諸善法「^船[^57]」。 ^lun-071-67

「^寶異處」者，與本願乖異，或受人天樂、或墮二乘。 ^lun-071-68

「^大利」者，所謂一切智等佛法寶。 ^lun-071-69

「^老病人」是有信等功德菩薩。 ^lun-071-70

不斷六十二邪見[^58]故名「老」。 ^lun-071-71

`2028`不斷百八等諸煩惱[^59]故名「病」。 ^lun-071-72

「^從床起」者，從三界床起，我當作佛。以邪見煩惱因緣故不能成菩薩道。 ^lun-071-73

「^二人」者，般若及方便。 ^lun-071-74

般若波羅蜜能滅諸邪見、煩惱、戲論，將[^60]至畢竟空中。 ^lun-071-75

方便將出畢竟空。[^61] ^lun-071-76

釋曰： ^lun-071-77

爾時，佛可須菩提意，更說失行因緣：「菩薩雖行信等善法，亦不得無上道，所謂以我、我所心行六波羅蜜故。」 ^lun-071-78

是中無分別此岸、彼岸，以遠離相是般若波羅蜜；而分別著行──是為失。 ^lun-071-79

上佛雖說無方便義，[^70]不說無方便名；欲令是事明了故，命須菩提：「云何有方便、無方便？」 ^lun-071-80

內無我、我所心，外觀一切法空不取相，般若、方便乃至一切種智守護菩薩故，名「有方便」。[^71] ^lun-071-81

`2031`「守護」者，五波羅蜜邊得功德力，般若波羅蜜邊得智慧力──以二因緣故不失道[^72]。[^73] ^lun-071-82

〈釋善[^74]知識品第五十二[^75]〉[^76] ^lun-071-83

（大正25，557b13-560c28） ^lun-071-84

 ^lun-071-85

問曰：須菩提問新學所行，佛何以乃答菩薩久行微妙事──所謂「不取一切法，一切法性空故」？ ^lun-071-86

答曰： ^lun-071-87

「諸法性空」有二種：一者、大菩薩所得；二者、小菩薩所學柔順忍，以智慧發心。[^84] ^lun-071-88

`2033`此中但說小菩薩所學空。 ^lun-071-89

復次，有實[^85]智慧氣分，佛數為菩薩；[^86]若無者，雖久行餘（558a）功德，不數為菩薩。 ^lun-071-90

譬如佛說聲聞法中頂法相：於三寶中有少信是名「頂法」；[^87]是信──過煖法，修禪定生，以色界心得；於佛無礙解脫是為小，於凡夫為大。 ^lun-071-91

如是新發意菩薩得般若波羅蜜氣味故能受化，名為「新學」；過五波羅蜜功德；於凡夫為大，於佛為小。 ^lun-071-92

復次，佛不直說諸法性空，先教供養、親近善知識；[^88]善知識為說五波羅蜜功德。善知識雖種種教化，佛但稱其「不壞法」──所謂於色等諸法不貪、不著、不取。 ^lun-071-93

譬如金翅鳥子始生，從一須彌至一須彌；菩薩亦如是，初學能生如是深智，何況久學！ ^lun-071-94

又如小火能燒，何況大者！菩薩亦如是，新學時能以般若轉世間法令畢竟空，燒諸煩惱，[^89]何況得力具足！ ^lun-071-95

釋曰： ^lun-071-96

須菩提發希有心白佛言：「諸菩薩未斷煩惱、大悲未具、未得阿鞞跋致，知諸法本性空而能發無上道心，是事甚難。」 ^lun-071-97

佛可其言：「如是！」 ^lun-071-98

更讚菩薩希有因緣，所謂菩薩安穩[^103]世間故發心。 ^lun-071-99

「^安穩」者，能破一切煩惱，究竟不變失；譬如良藥能破病，不問甘苦，以能究竟除病、安穩^＊^故。 ^lun-071-100

`2037`佛能使眾生常安穩^＊^，不期一世、二世。世間樂者，有法雖安穩而不樂，有法今世苦、後世樂。如服苦藥，腹中安穩、口中不美。是故說：「佛能與今世、後世樂。」 ^lun-071-101

六道無常相故非安穩，是故說「^出六道」名「^安穩」。 ^lun-071-102

世間樂，著因緣故，久後必生憂惱，不名為樂；涅槃樂，始終無變，故說離憂苦為樂。 ^lun-071-103

「^救世間」者，如人為怨賊所逐，若親戚、若官力能救；眾生亦如是，惡罪諸煩惱因緣及魔民所逐，惟諸佛能說法救護。 ^lun-071-104

「^世間歸」者，如人遇暴風疾雨，必歸房舍；世間種種邪見煩惱等、身心內外苦惱老病死諸憂苦等，若歸[^104]佛，佛以種種因緣拔其憂（559b）悲苦惱。 ^lun-071-105

「^依處」者，一切有為法從和合因緣生故，無有自力、不可依止。眾生為苦所逼來依止佛，佛為說「無依止法」──無依止法者是真實，所謂「無餘涅槃」──色等五眾滅，更不相續；不相續即是不生不滅，不生不滅即是畢竟空、無依止處。 ^lun-071-106

問曰：若無依止處，何以說「依止」？ ^lun-071-107

答曰：依止有二種：一者、以愛、見等諸煩惱依止有為法，二者、清淨智慧說依止涅槃。 ^lun-071-108

煩惱見故，說「無依止」。[^105] ^lun-071-109

「^究竟道」者，所謂諸法實相、畢竟空。 ^lun-071-110

色等法，前際中無，後際中亦無；現在中，凡[^106]夫人憶想分別，業果報諸情力故有顛倒見；聖人以智慧眼觀之皆虛誑不實。如前、後，中亦爾──若無先後，云何有中！ ^lun-071-111

能如是為眾生說法，則安處眾生於究竟第一道中。 ^lun-071-112

「^世間洲」者，如洲四邊無地，色等法亦如是，前、後皆不可得；中間，如究竟道中破。[^107]入前、後空故，中間亦空。 ^lun-071-113

`2038`「^水」者，三漏[^108]、四流[^109]諸煩惱及業果報中一切法。 ^lun-071-114

畢竟空、無所取，所謂「涅槃」，是為「洲」。 ^lun-071-115

眾生沒在四流水中，佛以八正道船引著涅槃洲上。 ^lun-071-116

如是種種因緣接度眾生名為「^將導」。[^110] ^lun-071-117

 ^lun-071-118

問曰：上諸事中略說，今「趣」中何以廣說？ ^lun-071-119

答曰：「趣」是[^132]總上九事[^133]之會歸，是故多說。 ^lun-071-120

復次，「安樂」等及「趣」皆同一義，俱出眾生著涅槃故。若事事廣說則不可盡，「趣」最在後故廣說；當知餘者亦皆應廣說。 ^lun-071-121

「^色等法趣空」者，如虛空但有名而無法；色等法亦爾，終歸於空。[^134]諸法究竟相必空故，餘者皆虛妄。 ^lun-071-122

如人初雖有善言，久久乃知情實；色等諸法亦如是，入無餘涅槃時與虛空無異，當知先亦如是，但凡夫顛倒果報故見異。[^135] ^lun-071-123

一切法無有過出空等諸相，如人欲出過虛空不可得。 ^lun-071-124

我等十六名皆因五眾和合假有此名，無有實法，云何當有趣、非趣？ ^lun-071-125

若常、淨、樂、我等四顛倒破四聖行。如常等四法不可得，以顛倒故；色等諸法亦如是。 ^lun-071-126

如常等不可得，無常等從常等出故亦不可得。是故說：「一切法趣常等、趣無常等。」 ^lun-071-127

須菩提問佛：「是法甚深微細，誰當信解者？」 ^lun-071-128

佛答說：「久行等因緣能信。」 ^lun-071-129

更問：「久行等人有何等相？」 ^lun-071-130

佛答：「是人離三毒心，亦不見是離，深入諸法實相故。」 ^lun-071-131

問曰：是人未得無生忍法，云何言「斷三毒」[^136]？ ^lun-071-132

答曰：「斷」有二種[^137]：一者、根本斷，二者、薄少斷。[^138] ^lun-071-133

此中說「薄少斷」。 ^lun-071-134

行者不分別是斷、是煩惱。何以故？煩惱相顛倒不定故，煩惱即是斷，是故言「離」[^139]。 ^lun-071-135

〈釋趣一切[^140]智品第五十三〉[^141] ^lun-071-136

（大正25，560c29-562b5） ^lun-071-137

`2045` ^lun-071-138

問曰：般若波羅蜜非趣、非不趣，須菩提何以故問「行般若者趣至何處」？又佛何以答「趣薩婆若」？ ^lun-071-139

答曰：外道言：「諸法從因趣果、從先世入今世、從今世趣後世。」 ^lun-071-140

破是常顛倒故言「無『趣、不趣』」。 ^lun-071-141

此中，須菩提以無著（561b）心問，佛以無著心答。 ^lun-071-142

般若波羅蜜畢竟空，於諸法無障無礙；得無障無礙解脫故無障無礙。因果相似故，故[^155]言：「解深般若[^156]者，趣一切種智。」 ^lun-071-143

須菩提言：「菩薩知般若波羅蜜者為一切眾生所歸趣。」如子為苦惱所逼，則趣父母。 ^lun-071-144

問曰：何以故但菩薩解深[^157]般若波羅蜜為眾生所歸趣？ ^lun-071-145

答曰：菩薩於眾生中大悲心故，常修習般若波羅蜜。 ^lun-071-146

以修故，能解一切諸法皆入般若波羅蜜，是故「修般若波羅蜜即修一切法」。 ^lun-071-147

般若無定實法可得，故經中說「^無所修是修般若波羅蜜」。 ^lun-071-148

般若波羅蜜中，一切諸觀有過故不受，是名「^不受修」。 ^lun-071-149

「^壞修」者，一切法無常散壞，故名「^壞修」。 ^lun-071-150

「可破壞法」者，所謂色等乃至一切種智。 ^lun-071-151

佛可須菩提所說。 ^lun-071-152

上品末[^158]說阿鞞跋致菩薩性、相、貌，[^159]今應驗試知。 ^lun-071-153

於深般若波羅蜜中著不？若著，則非；若不著，則是其相。 ^lun-071-154

行般若波羅蜜菩薩有二種：一者、因般若波羅蜜觀一切法畢竟空，般若亦自空； ^lun-071-155

二者、不能觀般若亦空。[^160] ^lun-071-156

`2046`是故經中試知著不？ ^lun-071-157

釋曰： ^lun-071-158

阿鞞跋致菩薩所說[^169]事，於他語言中不生念：「是中有實、不實。」 ^lun-071-159

何以故？他人有二種：在家人，著五欲樂，虛誑不淨；出家外道，著諸邪見不實──此等所說皆無實事，是故不信。自得諸法實相故，乃至佛身來說破諸法實相者亦不信；得無為法故，心則安（562a）重，不復移轉。 ^lun-071-160

是菩薩雖未得佛道，貪欲等諸煩惱折薄故，不為所牽。[^170] ^lun-071-161

心常不離六波羅蜜──知善法果報味故，心常愛樂，不離六波羅蜜。 ^lun-071-162

`2048`如是等種種因緣故，聞深般若不怖、不畏，歡喜欲聞，讀、誦、問義、修習。 ^lun-071-163

如雷霆，小鳥則怖畏悶死；孔雀大鳥歡喜舞戲。般若波羅蜜亦如是，邪見凡夫聞則恐怖；阿鞞跋致菩薩聞則歡喜，心無厭足，是故說「^歡喜樂聞」。 ^lun-071-164

是中佛說因緣：「是菩薩於過去世已聞深般若波羅蜜，多集諸福德、智慧故有大威德，有大威德故不怖畏。」 ^lun-071-165

須菩提問：「是菩薩聞深般若波羅蜜雖不怖畏，是般若無定相，云何應行？」 ^lun-071-166

佛言：「^隨順一切種智心。」 ^lun-071-167

問曰：是菩薩未得一切種智，云何能順？ ^lun-071-168

答曰：是故說：「^隨[^171]順畢竟空心則順一切種智心。」[^172] ^lun-071-169

一切種智是寂滅相，[^173]佛後品中說：「^一切寂滅相是一切種智。」[^174] ^lun-071-170

是故言：「順畢竟空則順一切種智。」 ^lun-071-171

無相、無作、虛空、無生無滅、無垢無淨、如夢等亦如是。 ^lun-071-172

爾時，須菩提問：「順畢竟空心，觀何等法？」 ^lun-071-173

佛答：「不觀色乃至一切種智。」 ^lun-071-174

何以故？智慧欲求實事，色等有為作法皆虛妄，一切種智是實法。[^175]實法故，過有為法；[^176]過有為法故，說是法── ^lun-071-175

^(1)^「^無作」，無作者。 ^lun-071-176

^(2)^「^無壞法」，無壞者。 ^lun-071-177

^(3)^是法不從六波羅蜜來，故言「^無所從來」。 ^lun-071-178

^(4)^不入佛法中，故言「^無所去」。 ^lun-071-179

^(5)^有為，虛誑故「^不住」；無為法中，無憶想分別故亦「^不住」。 ^lun-071-180

^(6)(7)^五眾和合故有六道數，壞五眾相續故則「^無數、無量」。 ^lun-071-181

^(8)^無數、無量故則語言道斷，語言道斷故不可以行色等諸法得。 ^lun-071-182

佛此（562b）中自說因緣：「色等諸法即是薩婆若，薩婆若即是色等諸法。何以故？色等諸法如即是薩婆若如，薩婆若如即是色等諸法如，以是故說如[^177]，是如無二無別[^178]。」 ^lun-071-183

---

[^1]: （大事......十）七字＝（釋成辦品第五十（訖第五十三品））十三字【宋】，＝（成辦品第五十（訖第五十三品））十二字【元】，＝（成辦品第五十（經作大事起成辦品））十四字【明】，＝（釋第五十品，訖第五十三品，成辦品）十四字【宮】，＝（摩訶般若波羅蜜品第四十九51大事興品）十六字【聖】。（大正25，552d，n.22）

[^2]: （大智......一）十六字＝（摩訶般若波羅蜜品第四十九大事品七十一（譬喻品善知識教發心品））十八字【石】。（大正25，552d，n.21）

[^3]: 「五事」的說明，詳見《大智度論》卷70〈49
問相品〉（大正25，551c28-552b16）。

[^4]: （1）般若名大：含受故大。（印順法師，《大智度論筆記》［E018］p.316）

（2）《大般若波羅蜜多經》卷444〈48
成辦品〉：「^何以故？善現！甚深般若波羅蜜多，能成辦布施波羅蜜多，亦能成辦淨戒、安忍、精進、靜慮、般若波羅蜜多；......亦能成辦諸佛無上正等菩提；能成辦一切智，亦能成辦道相智、一切相智。」（大正7，237b13-c8）

[^5]: 般若：二乘、菩薩、佛法在般若中。（印順法師，《大智度論筆記》［E002］p.288）

[^6]: 《大般若波羅蜜多經》卷444〈48
成辦品〉：「^善現！如剎帝利灌頂大王，威德自在降伏一切，以諸國事付囑大臣，端拱無為，安隱快樂。如來亦爾，為大法王，威德自在降伏一切，以聲聞法、若獨覺法、若菩薩法、若諸佛法，皆悉付囑甚深般若波羅蜜多，由此般若波羅蜜多，皆能成辦一切事業。是故，善現！甚深般若波羅蜜多，為大事故出現世間，乃至為無等等事故出現世間。」（大正7，237c8-15）

[^7]: 《大般若波羅蜜多經》卷444〈48
成辦品〉：「^復次，善現！甚深般若波羅蜜多，於色無取無執故出現世間，能成辦事；於受、想、行、識無取無執故出現世間，能成辦事。」（大正7，237c16-18）

[^8]: 不見故不取，不取故不著。（印順法師，《大智度論筆記》［E021］p.319）

[^9]: 此四法的解釋，參見《大智度論》卷70〈49
問相品〉（大正25，552b6-13）。

[^10]: 《大般若波羅蜜多經》卷444〈48 成辦品〉：

^爾時，欲色界諸天眾俱白佛言：「世尊！如是般若波羅蜜多最為甚深、難見、難覺、不可尋思、超尋思境、寂靜、微妙、審諦、沈密，極聰慧者乃能了知。若諸有情能深信解如是般若波羅蜜多，當知彼曾供養過去無量諸佛，於諸佛所發弘誓願，多種善根，事多善友，已為無量善友攝受，乃能信解如是般若波羅蜜多。若有得聞如是般若波羅蜜多深生信解，當知彼類即是菩薩，定得無上正等菩提。」（大正7，238c19-27）

[^11]: （1）《大般若波羅蜜多經》卷444〈48
成辦品〉：「^世尊！假使三千大千世界諸有情類，一切皆成隨信行、隨法行、第八、預流、一來、不還、阿羅漢、獨覺，彼所成就若智若斷，不如有人一日於此甚深般若波羅蜜多忍樂思惟，稱量觀察。是人於此甚深般若波羅蜜多所成就忍，勝彼智斷無量無邊。何以故？諸隨信行若智若斷，乃至獨覺若智若斷，皆是已得無生法忍諸菩薩摩訶薩忍少分故。」（大正7，238c27-239a6）

（2）小智小斷是菩薩無生忍。（印順法師，《大智度論筆記》［E014］p.310）

（3）關於二乘智斷為菩薩無生法忍，另可參見《摩訶般若波羅蜜經》卷2（大正8，226a28-29）［《大智度論》卷39〈4
往生品〉（大正25，343b17-19）］，《大智度論》卷39〈4
往生品〉（大正25，343b25-c1）；《摩訶般若波羅蜜經》卷22（大正8，381b23-26）［《大智度論》卷86〈74
遍學品〉（大正25，659c5-8）］，《大智度論》卷86〈74
遍學品〉（大正25，662b16-c4）；《摩訶般若波羅蜜經》卷23（大正8，390c23-391a6）［《大智度論》卷88〈77
六喻品〉（大正25，676a11-22）］。

[^12]: 持受＝受持【宋】【元】【明】【聖】。（大正25，553d，n.5）

[^13]: （1）《大般若波羅蜜多經》卷444〈48 成辦品〉：

^爾時，佛告諸天眾言：「善哉！善哉！如汝所說。諸隨信行、若隨法行、第八、預流、一來、不還、阿羅漢、獨覺所有智斷，皆是已得無生法忍諸菩薩摩訶薩忍之少分。天眾當知！若善男子、善女人等，暫聽如是甚深般若波羅蜜多，聞已信解、書寫、受持、讀誦、修習、思惟、演說，是善男子、善女人等速出生死，證得涅槃，成就如來正等覺智，勝求二乘諸善男子、善女人等遠離般若波羅蜜多，學餘經典，若經一劫，若一劫餘。所以者何？於此般若波羅蜜多甚深經中，廣說一切微妙勝法，諸隨信行、若隨法行、第八、預流、一來、不還、阿羅漢、獨覺、菩薩摩訶薩皆應於此精勤修學，隨所願求，皆速究竟所作事業；一切如來、應、正等覺皆依此學，已證、正證、當證無上正等菩提。」（大正7，239a7-21）

（2）三乘同學般若。（印順法師，《大智度論筆記》［E011］p.305）

[^14]: （1）《放光般若經》卷11〈51 大事興品〉：

^於是諸色天子、諸欲天子同時歎言：「世尊！是摩訶般若波羅蜜不可思議，於是中出信樂，使諸聲聞各得所應，成須陀洹、斯陀含、阿那含、阿羅漢、辟支佛道；又使諸菩薩摩訶薩得成阿耨多羅三耶三菩阿惟三佛。是深般若波羅蜜亦不增、亦不減。」

諸色天子、諸欲天子各以頭面著地為佛作禮，遶佛三匝已去；去是不遠，忽然不現，各還天上。（大正8，79c2-10）

（2）《大般若波羅蜜多經》卷444〈48 成辦品〉：

^時，諸天眾俱發聲言：「如是般若波羅蜜多是大波羅蜜多，是不可思議波羅蜜多，是不可稱量波羅蜜多，是無數量波羅蜜多，是無等等波羅蜜多。世尊！諸隨信行、若隨法行、第八、預流、一來、不還、阿羅漢、獨覺皆於如是甚深般若波羅蜜多精勤修學，速出生死，證無餘依般涅槃界。一切菩薩摩訶薩眾皆於如是甚深般若波羅蜜多精勤修學，速證無上正等菩提，入無餘依般涅槃界。世尊！雖諸聲聞、獨覺、菩薩皆依如是甚深般若波羅蜜多精勤修學，各得究竟所作事業，而是般若波羅蜜多無增無減。」

爾時，欲界、色界天眾說是語已歡喜踊躍，於此般若波羅蜜多深生信樂，頂禮佛足，右遶三匝，辭佛還宮；去會未遠，俱時不現。（大正7，239a21-b6）

[^15]: 却＝怯【宋】【元】【明】【聖】【石】。（大正25，553d，n.9）

[^16]: 《大般若波羅蜜多經》卷444〈48 成辦品〉：

^佛告善現：「若菩薩摩訶薩聞說如是甚深般若波羅蜜多深生信解，書寫、受持、讀誦、修習、如理思惟、供養恭敬、尊重讚歎，常隨法師諮問義趣，若行、若立、若坐、若臥無時暫捨，如新生犢不離其母，乃至未得甚深般若波羅蜜多所有義趣，究竟通利，能為他說，終不捨離如是般若波羅蜜多甚深經典及說法師。善現當知！是菩薩摩訶薩從人中沒來生此間。」（大正7，239b10-18）

[^17]: 持＝受【宋】【元】【明】【宮】【聖】【石】。（大正25，553d，n.12）

[^18]: （雖）＋聞【宋】【元】【明】【聖】。（大正25，554d，n.3）

[^19]: （1）〔不〕－【元】【明】【聖】【石】。（大正25，554d，n.6）

（2）案：「問」前原有「不」字，今依經論前後文、元本等及異譯本刪。

（3）《放光般若經》卷11〈51
大事興品〉：「^復次，須菩提！若有菩薩聞般若波羅蜜，從一日至五日，常問中事；用是故，所生處常得聞深般若波羅蜜，終不離所問。何以故？須菩提！是菩薩但能得聞，問其中事，於行未備。」（大正8，80a12-16）

（4）《摩訶般若波羅蜜經》卷15〈50
成辦品〉：「^復次，須菩提！菩薩摩訶薩先世聞深般若波羅蜜，問中事而不行。......何以故？先世聞是深般若波羅蜜時，雖問中事，不如說行。」（大正8，329b6-12）

[^20]: 《大般若波羅蜜多經》卷444〈48
成辦品〉：「^復次，善現！有菩薩乘諸善男子、善女人等，雖於先世得聞般若波羅蜜多，亦曾請問甚深義趣，或經一日、二日、三日、四日、五日，而不如說精進修行。今生人中聞說如是甚深般若波羅蜜多，設經一日、二日、三日、四日、五日，其心堅固無能壞者；若離所聞甚深般若波羅蜜多，尋便退失，心生猶豫。何以故？善現！是菩薩乘諸善男子、善女人等由於先世得聞般若波羅蜜多，雖亦請問甚深義趣，而不如說精進修行故，於今生若遇善友慇懃勸勵，便樂聽受甚深般若波羅蜜多；若無善友慇懃勸勵，便於此經不樂聽受。彼於般若波羅蜜多，或時樂聞、或時不樂，或時堅固、或時退失，其心輕動，進退非恒，猶如輕毛隨風飄轉。」（大正7，240a24-b8）

[^21]: 《大般若波羅蜜多經》卷444〈48
成辦品〉：「^善現當知！是菩薩乘諸善男子、善女人等新趣大乘，於大乘法成就少分信敬愛樂，未能書寫、受持、讀誦、修習、思惟、為他演說甚深般若波羅蜜多。」（大正7，240b24-27）

[^22]: 參見《大智度論》卷70〈49 問相品〉（大正25，547c-552c）。

[^23]: 積年：1.多年，累年。《列子‧周穆王》："積年之疾，一朝都除。"（《漢語大詞典》（八），p.131）

[^24]: 子男＝男子【宋】【元】【明】【宮】。（大正25，554d，n.10）

[^25]: 遣信：猶傳信。南朝 宋
劉義慶《世說新語‧文學》："母王夫人在壁後聽之，再遣信令還。"（《漢語大詞典》（十），p.1136）

[^26]: 語＝說【宋】【元】【明】【宮】【聖】。（大正25，554d，n.12）

[^27]: 常＝故【宋】【元】【明】。（大正25，554d，n.13）

[^28]: 深不深。（印順法師，《大智度論筆記》［E014］p.309）

[^29]: 《正觀》（6），p.183：「大事故起、不可思議事故起、不可稱事故起、無等等事故起」，參見《大智度論》卷70〈49
問相品〉（大正25，551a15-552c14）。

[^30]: 經＋（卷）【宋】【元】【明】【宮】【聖】【石】。（大正25，554d，n.15）

[^31]: 〔故五波羅蜜等諸法〕－【石】。（大正25，554d，n.16）

[^32]: ┌一、約經卷含受說

般若含受五度等
┴二、約和合相應說　　（印順法師，《大智度論筆記》［B026］p.163）

[^33]: 參見《中阿含經》卷29（119經）《說處經》（大正1，609a24-b1）；《長阿含經》卷8（9經）《眾集經》（大正1，51a28-b2）；《大智度論》卷2〈1
序品〉（大正25，75a17-19）、卷22〈1
序品〉（大正25，222c25-26）、卷26〈1 序品〉（大正25，253b14-15）等。

[^34]: 《大智度論》卷2〈81
照明品〉：「^十智：法智、比智、世智、他心智、苦智、集智、滅智、道智、盡智、無生智。」（大正25，70b1-3）其詳釋另參見《大智度論》卷23〈1
序品〉（大正25，232c16-234a14）。

[^35]: 水＝流【聖】【石】。（大正25，555d，n.3）

[^36]: 湊（^ㄘㄡˋ）：1.會合，聚集。2.指會聚之處。3.趨，奔赴。（《漢語大詞典》（五），p.1438）

[^37]: 小乘四加行為初門，大乘無生忍為初門。（印順法師，《大智度論筆記》［E020］p.319）

[^38]: 小智小斷是菩薩無生忍：論約所緣同說。（印順法師，《大智度論筆記》［E014］p.311）

[^39]: 〔波羅蜜〕－【聖】【石】。（大正25，555d，n.6）

[^40]: ┌下、直信聽受，不問中義──得人身，聞般若疑悔難悟。──────┬當墮二乘

行般若
┤中、聞已能問，問而不行──得人身，聞般若，始信堅固，終不信樂。┘

人三種 └上、聞解能行───得人身，聞般若，心即深解，信樂不捨。

（印順法師，《大智度論筆記》〔B026〕p.162）

[^41]: 《正觀》（6），p.183：〈51
譬喻品〉之前頭部分，見《大智度論》卷71（大正25，555b11-c2）。

[^42]: （大智度論釋譬喻品第五十一）十二字＝（摩訶般若波羅蜜譬喻品第五十）十三字【聖】，＝（摩訶般若波羅蜜品第五十譬喻品）十四字【石】，〔大智度論〕－【明】。（大正25，555d，n.11）

[^43]: 關於以下佛所說的譬喻，依《大智度論》所說應有五喻，然從《摩訶般若波羅蜜經》經文與《大智度論》釋，卻只能歸類為四項。

同為「四喻」者，另參見：《道行般若經》卷5（大正8，451c6-452a29）；《大明度經》卷4（大正8，492c24-493a25）；《小品般若波羅蜜經》卷5（大正8，560a29-c29）；《佛說佛母出生三法藏般若波羅蜜多經》卷14（大正8，634b11-635b16）；《放光般若經》卷11（大正8，80b2-81b7）。

而《大般若波羅蜜多經》卷444〈49
船等喻品〉（大正7，240c17-242c6）與《大般若波羅蜜多經》卷511〈17
譬喻品〉（大正7，610b7-611b18）皆為「五喻」──於「海中船破喻」、「持瓶取水喻」之間，另有「度惡曠野喻」。

[^44]: 《大般若波羅蜜多經》卷444〈49
船等喻品〉：「^如是，善現！若菩薩乘諸善男子、善女人等，雖於大乘成就少分信敬愛樂，若不書寫、受持、讀誦、思惟、修習、為他演說甚深般若波羅蜜多為所依附，當知如是住菩薩乘諸善男子、善女人等，中道衰敗，不證無上正等菩提，退入聲聞或獨覺地。」（大正7，240c22-28）

[^45]: 《大般若波羅蜜多經》卷444〈49
船等喻品〉：「^如是，善現！若菩薩乘諸善男子、善女人等，已於無上正等菩提有信、有忍、有清淨心、有勝意樂、有欲勝解、有捨精進，復能攝受甚深般若波羅蜜多及餘功德，當知如是住菩薩乘諸善男子、善女人等，終不中道損耗退敗，超聲聞地及獨覺地，成熟有情、嚴淨佛土，疾證無上正等菩提。」（大正7，241a14-20）

[^46]: 坏（^ㄆㄧ）：沒有燒過的磚瓦陶器。《說文‧土部》：「坏，瓦未燒。」（《漢語大字典》（一），p.421）

[^47]: 能淨＝能淨佛【宋】【元】【明】【宮】，＝淨佛【聖】【石】。（大正25，555d，n.17）

[^48]: （1）估＝賈【元】【明】。（大正25，555d，n.18）

（2）估：5.行商，商人。（《漢語大詞典》（一），p.1224）

[^49]: 估客：即行商。（《漢語大詞典》（一），p.1224）

[^50]: 《大般若波羅蜜多經》卷444〈49
船等喻品〉：「^如是，善現！有菩薩乘諸善男子、善女人等，設於無上正等菩提有信、有忍、有清淨心、有勝意樂、有欲勝解、有捨精進，若不攝受甚深般若波羅蜜多方便善巧，則便遠離般若、靜慮、精進、安忍、淨戒、布施波羅蜜多，如是乃至遠離一切智、道相智、一切相智，當知如是住菩薩乘諸善男子、善女人等，中道衰敗，喪失身命及大財寶。喪身命者，謂墮聲聞或獨覺地；失財寶者，謂失無上正等菩提。」（大正7，241c6-14）

[^51]: （有）＋人【宋】【元】【明】【宮】。（大正25，556d，n.1）

[^52]: 忍持＝忍辱【元】【明】【聖】，＝忍【石】。（大正25，556d，n.2）

[^53]: 或＋（有）【宋】【元】【明】【聖】。（大正25，556d，n.4）

[^54]: ┌得諸法實相。

二種菩薩
┴未得（諸法實相），於佛道中有信、忍、淨心、深心、欲、解、捨^※^、精進。

（印順法師，《大智度論筆記》〔B026〕p.162）

※案：印順法師筆記原無「捨」，今依經論增補。

[^55]: 四事：指有信、有忍、有淨心、有深心。

[^56]: 此處《大智度論》說有五喻，但《摩訶般若波羅蜜經》經文與《大智度論》釋僅提到四喻。

[^57]: 船＋（船）【宋】【元】【明】【宮】。（大正25，556d，n.11）

[^58]: 參見《長阿含經》卷14（21經）《梵動經》（大正1，89c19-94a12）。

[^59]: （1）《大智度論》卷7〈1
序品〉：「^如迦旃延子阿毘曇義中說：十纏、九十八結，為百八煩惱。」（大正25，110b6-7）

（2）《大智度論》卷7〈1
序品〉：「^纏者，十纏：瞋纏、覆罪纏、睡纏、眠纏、戲纏、掉纏、無慚纏、無愧纏、慳纏、嫉纏。」（大正25，110a26-27）

（3）另參見《大毘婆沙論》卷47（大正27，243c20-26）。

[^60]: （1）將（^ㄐㄧㄤ）：9.帶領，攜帶。

（2）將（^ㄐㄧㄤˋ）：3.統率，指揮。（《漢語大詞典》（七），p.805）

[^61]: ┌般若──能滅邪見、戲論，將至畢竟空。

般若方便 ┴方便──將出畢竟空。
（印順法師，《大智度論筆記》〔B026〕p.162）

[^62]: 我施是物＝我以是物施【聖】，但有「我施是物」四字傍註。（大正25，556d，n.14）

[^63]: 《大般若波羅蜜多經》卷444〈49 船等喻品〉：

^善現當知！有菩薩乘諸善男子、善女人等，從初發心執我、我所修行布施乃至般若波羅蜜多，此善男子、善女人等修布施時作如是念：「我能行施，我施此物，彼受我施。」修淨戒時作如是念：「我能持戒，我持此戒，我具是戒。」修安忍時作如是念：「我能修忍，我於彼忍，我具是忍。」修精進時作如是念：「我能精進，我為此精進，我具是精進。」修靜慮時作如是念：「我能修定，我為此修定，我具是定。」修般若時作如是念：「我能修慧，我為此修慧，我具是慧。」

復次，善現！此善男子、善女人等修布施時，執有是布施，執由此布施，執布施為我所；修淨戒時，執有是淨戒，執由此淨戒，執淨戒為我所；修安忍時，執有是安忍，執由此安忍，執安忍為我所；修精進時，執有是精進，執由此精進，執精進為我所；修靜慮時，執有是靜慮，執由此靜慮，執靜慮為我所；修般若時，執有是般若，執由此般若，執般若為我所。是善男子、善女人等，我、我所執恒隨逐故，所行布施乃至般若波羅蜜多，增長生死，不能解脫生等眾苦。所以者何？布施波羅蜜多中無如是分別可起此執，乃至般若波羅蜜多中亦無如是分別可起此執。何以故？遠離此彼岸是布施波羅蜜多相，乃至是般若波羅蜜多相故。

善現當知！此菩薩乘諸善男子、善女人等不知此岸、彼岸相故，不能攝受布施、淨戒、安忍、精進、靜慮、般若波羅蜜多，乃至不能攝受一切智、道相智、一切相智。由是因緣，此菩薩乘諸善男子、善女人等，墮聲聞地或獨覺地，不證無上正等菩提。」（大正7，242b6-c6）

[^64]: 〔辱〕－【宋】【元】【明】【宮】。（大正25，556d，n.15）

[^65]: 禪＋（定）【聖】【石】。（大正25，556d，n.16）

[^66]: 案：《大正藏》原作「禪」，今依《高麗藏》作「禪定」（第14冊，1085a15）。

[^67]: 〔定〕－【宋】【元】【明】【宮】。（大正25，556d，n.17）

[^68]: 《大般若波羅蜜多經》卷445〈49
船等喻品〉：「^所以者何？布施波羅蜜多中無如是分別，亦不如彼所分別。何以故？非至此彼岸是布施波羅蜜多相故，乃至般若波羅蜜多中無如是分別，亦不如彼所分別。何以故？非至此彼岸是般若波羅蜜多相故。

善現當知！此菩薩乘諸善男子、善女人等，不知此、岸彼岸相故，不能攝受布施、淨戒、安忍、精進、靜慮、般若波羅蜜多，如是乃至不能攝受一切智、道相智、一切相智。由此因緣，是菩薩乘諸善男子、善女人等，墮聲聞地或獨覺地，不證無上正等菩提。善現！住菩薩乘諸善男子、善女人等，如是無方便善巧修行六波羅蜜多，墮於聲聞或獨覺地，不證無上正等菩提。」（大正7，243a10-22）

[^69]: 《大般若波羅蜜多經》卷445〈49
船等喻品〉：「^所以者何？布施波羅蜜多中無如是分別可起此執，乃至般若波羅蜜多中亦無如是分別可起此執。何以故？遠離此彼岸是布施波羅蜜多相，乃至是般若波羅蜜多相故。

善現當知！此菩薩乘諸善男子、善女人等，善知此岸、彼岸相故，便能攝受布施、淨戒、安忍、精進、靜慮、般若波羅蜜多，如是乃至能攝受一切智、道相智、一切相智。由是因緣，此菩薩乘諸善男子、善女人等，不墮聲聞及獨覺地，速證無上正等菩提。」（大正7，243b18-27）

[^70]: （1）《正觀》（6），p.184：《大智度論》卷71〈51
譬喻品〉（大正25，555b-556a）的前半段，經文用幾個譬喻來說明「有方便」、「無方便」，但沒有解說其意義，所以在同一品的的後半段來說明。

（2）依據印順法師，《大智度論筆記》［B019］p.146所示，應指《大智度論》卷56〈31
滅諍亂品〉：「^以要言之，無方便者，雖行六波羅蜜，內不能離我心、外取諸法相，所謂我是施者、彼是受者、是布施物，是因緣故，不能到佛道；與此相違，是有方便。」（大正25，463b6-9）

[^71]: ┌內不離我心

無方便 ┴外取諸法相

有方便　　　　　　　　（印順法師，《大智度論筆記》〔B019〕p.146）

[^72]: 道＋（釋第五十品竟）【聖】【石】。（大正25，557d，n.7）

[^73]: 二緣不失道。（印順法師，《大智度論筆記》［E018］p.316）

[^74]: 〔善〕－【宋】【元】【明】【明】。（大正25，557d，n.10）

[^75]: 二＋（經作善智識品）細註【明】，二＋（品）【宮】。（大正25，557d，n.11）

[^76]: （大智度論釋善知識品第五十二）十三字＝（摩訶般若波羅蜜智識教發心品第五十一）十七字【聖】，＝（摩訶般若波羅蜜品第五十一善智識教發心品）十九字【石】，〔大智度論〕－【明】。（大正25，557d，n.8）

[^77]: 《大般若波羅蜜多經》卷445〈50 初業品〉：

^爾時，具壽善現白佛言：「世尊！初業菩薩摩訶薩，應云何學般若、靜慮、精進、安忍、淨戒、布施波羅蜜多？」（大正7，244a9-11）

[^78]: 《大正藏》原作「于」，今依《高麗藏》作「子」（第14冊，1086a13）。

[^79]: 《大般若波羅蜜多經》卷445〈50
初業品〉：「^汝勿以色而取無上正等菩提，亦勿以受、想、行、識而取無上正等菩提。」（大正7，244a19-20）

[^80]: 無上菩提：無可著處。（印順法師，《大智度論筆記》〔E001〕p.285）

[^81]: 《大般若波羅蜜多經》卷445〈50
初業品〉：「^汝善男子！修行甚深般若波羅蜜多時，勿於色生貪愛，勿於受、想、行、識生貪愛。所以者何？色乃至識非可貪愛。何以故？以一切法自性空故。」（大正7，244c11-14）

[^82]: （自）＋性【宋】【元】【明】【聖】【石】。（大正25，557d，n.14）

[^83]: 《大般若波羅蜜多經》卷445〈50
初業品〉：「^勿於預流果生貪愛，勿於一來、不還、阿羅漢果、獨覺菩提生貪愛。所以者何？預流果乃至獨覺菩提非可貪愛。何以故？以一切法自性空故。勿於一切菩薩摩訶薩行生貪愛，勿於諸佛無上正等菩提生貪愛。所以者何？一切菩薩摩訶薩行、諸佛無上正等菩提非可貪愛。何以故？以一切法自性空故。」（大正7，245b21-28）

[^84]: ┌大菩薩所得。

二種性空
┴小菩薩所學柔順忍。　　（印順法師，《大智度論筆記》〔B026〕p.163）

[^85]: 〔實〕－【宋】【元】【明】【宮】。（大正25，557d，n.15）

[^86]: 智慧氣分，數為菩薩。（印順法師，《大智度論筆記》［E021］p.319）

[^87]: （1）關於「頂法」，參見《中阿含經》卷21（86經）《說處經》（大正1，565c1-19）。

（2）參見《發智論》卷1（大正26，918c20-919a8）、《大毘婆沙論》卷6（大正27，26b9-c5）等。依論書所說，此乃佛為波羅衍拏摩納婆（儒童）說。

（3）另參見《大智度論》卷48〈19 四念處品〉（大正25，405b9-20）。

[^88]: 新學先近善知識。（印順法師，《大智度論筆記》［E021］p.319）

[^89]: 新學能令世法畢竟空，燒諸煩惱。（印順法師，《大智度論筆記》［E021］p.319）

[^90]: （1）《大般若波羅蜜多經》卷445〈50
初業品〉：「^善現！諸菩薩摩訶薩雖達一切法如幻、如夢、如響、如像、如光影、如陽焰、如變化事、如尋香城自性皆空，而為世間得義利故，發趣無上正等菩提；為令世間得饒益故，發趣無上正等菩提；為令世間得安樂故，發趣無上正等菩提；為欲濟拔諸世間故，發趣無上正等菩提；為與世間作歸依故，發趣無上正等菩提；為與世間作舍宅故，發趣無上正等菩提；欲示世間究竟道故，發趣無上正等菩提；為與世間作洲渚故，發趣無上正等菩提；為與世間作日月故，發趣無上正等菩提；為與世間作燈燭故，發趣無上正等菩提；為與世間作導師故，發趣無上正等菩提；為與世間作將帥故，發趣無上正等菩提；為與世間作所趣故，發趣無上正等菩提；哀愍世間生死苦故，發趣無上正等菩提。」（大正7，245c5-20）

（2）案：本段經文所標之序號乃依據下文敘述之次第。

[^91]: 愁＝苦【聖】【石】。（大正25，558d，n.4）

[^92]: 《大般若波羅蜜多經》卷445〈50
初業品〉：「^善現！云何菩薩摩訶薩為與世間作舍宅故，發趣無上正等菩提？善現！諸菩薩摩訶薩欲為有情作依止處，及令至得無怖無畏大涅槃宮故，發趣無上正等菩提。善現！是為菩薩摩訶薩為與世間作舍宅故，發趣無上正等菩提。」（大正7，246a21-26）

[^93]: 《大般若波羅蜜多經》卷445〈50
初業品〉：「^善現！云何菩薩摩訶薩為與世間作歸依故，發趣無上正等菩提？善現！諸菩薩摩訶薩欲為有情說無依法，謂色無依，受、想、行、識無依，如是乃至一切智無依，道相智、一切相智無依，令諸有情聞已，解脫一切生老病死及愁歎苦憂惱，由此因緣發趣無上正等菩提。善現！是為菩薩摩訶薩為與世間作歸依故，發趣無上正等菩提。」（大正7，246a13-21）

[^94]: 〔若〕－【聖】【石】。（大正25，558d，n.5）

[^95]: 畢竟不生不名為色。（印順法師，《大智度論筆記》［E008］p.301）

[^96]: 《大般若波羅蜜多經》卷445〈50 初業品〉：

^具壽善現白言：「世尊！若一切法相如究竟相者，云何菩薩摩訶薩於一切法應現等覺？所以者何？世尊！非色究竟中有如是分別，謂此是色；亦非受、想、行、識究竟中有如是分別，謂此是受、想、行、識。如是乃至非一切智究竟中有如是分別，謂此是一切智；亦非道相智、一切相智究竟中有如是分別，謂此是道相智、一切相智。」（大正7，246b9-16）

[^97]: 得＝行【宋】【元】【明】【宮】。（大正25，558d，n.7）

[^98]: 却＝怯【宋】【元】【明】。（大正25，558d，n.8）

[^99]: 《大般若波羅蜜多經》卷445〈50 初業品〉：

^佛告善現：「如是！如是！如汝所說。色究竟中無如是分別，謂此是色；受、想、行、識究竟中亦無如是分別，謂此是受、想、行、識。如是乃至一切智究竟中無如是分別，謂此是一切智；道相智、一切相智究竟中無如是分別，謂此是道相智、一切相智──以一切法本性空故。善現！是為菩薩摩訶薩最極難事，謂雖觀一切法皆寂滅相甚深微妙而心不沈沒，作是念言：『我於是法現等覺已，證得無上正等菩提，為諸有情宣說開示如是寂滅深妙之法。』善現！是為菩薩摩訶薩欲示世間究竟道故，發趣無上正等菩提。」（大正7，246b16-28）

[^100]: 〔名〕－【宋】【元】【明】【宮】。（大正25，558d，n.9）

[^101]: 〔故發阿耨多羅三藐三菩提心〕十二字－【宋】【元】【明】【宮】，〔故〕－【聖】。（大正25，558d，n.12）

[^102]: 《大般若波羅蜜多經》卷445〈50
初業品〉：「^善現！云何菩薩摩訶薩為與世間作導師、將帥故，發趣無上正等菩提？善現！諸菩薩摩訶薩欲令趣向邪道有情離行四種不應行處，為說一道令歸正故，為雜染者得清淨故，為愁惱者得歡悅故，為憂苦者得喜樂故，為非理有情證如理法故，為流轉有情得般涅槃故，發趣無上正等菩提。

善現！諸菩薩摩訶薩發趣無上正等菩提，欲為有情宣說開示色無生無滅、無染無淨，受、想、行、識無生無滅、無染無淨；......一切智無生無滅、無染無淨，道相智、一切相智無生無滅、無染無淨。善現！是為菩薩摩訶薩為與世間作導師、將帥故，發趣無上正等菩提。」（大正7，246c17-247b14）

[^103]: 穩＝隱【宮】下同。（大正25，559d，n.2）

[^104]: 歸＋（依）【明】。（大正25，559d，n.4）

[^105]: ┌煩惱依止有為─────煩惱見，說無依止┐

二種依止 ┴清淨智慧，依止涅槃──淨智慧，說依止─┴依止無依止。

（印順法師，《大智度論筆記》〔B026〕p.163）

[^106]: （亦無）＋凡【宋】【元】【明】【宮】。（大正25，559d，n.6）

[^107]: 《正觀》（6），p.184：《大智度論》卷71（大正25，559b9-15）。

[^108]: （1）《雜阿含經》卷31（896經）：

^如是我聞：一時，佛住舍衛國祇樹給孤獨園。爾時，世尊告諸比丘：「有三有漏。何等為三？謂欲有漏，有有漏，無明有漏。為斷此三有漏故，當求大師。」佛說此經已，諸比丘聞佛所說，歡喜奉行。（大正2，225b1-6）

（2）另參見《集異門足論》卷4（大正26，383a4-9），《品類足論》卷6（大正26，717b16-20），《大智度論》卷25〈1
序品〉（大正25，243b27-28）等。

[^109]: （1）四流＋（等）【聖】【石】。（大正25，559d，n.7）

（2）《雜阿含經》卷43（1172經）：「^浚流者，譬四流──欲流、有流、見流、無明流。」（大正2，313c20-21）

（3）另參見《集異門足論》卷8（大正26，399b29-c8），《品類足論》卷7（大正26，719a26-b3）等。

[^110]: （1）卷第七十一終，導＋（大智度經論卷第七十一）【石】。（大正25，559d，n.8）

（2）卷第七十二首【石】，（摩訶般若波羅蜜品第五十一之余卷第七十二[臨-臣+馬]知品大如品）＋經【石】。（大正25，559d，n.9）

[^111]: 《大般若波羅蜜多經》卷445〈50
初業品〉：「^善現！云何菩薩摩訶薩為與世間作所趣故，發趣無上正等菩提？善現！諸菩薩摩訶薩希求無上正等菩提，修諸菩薩摩訶薩行，欲以四攝事攝一切有情，所謂布施、愛語、利行、同事。欲為有情宣說開示色以虛空為所趣，受、想、行、識亦以虛空為所趣，如是乃至一切智以虛空為所趣，道相智、一切相智亦以虛空為所趣。欲為有情宣說開示未來色趣空故無所從來，過去色趣空故無所至去，現在色趣空故亦無所住。......欲為有情宣說開示色非趣非不趣。何以故？以色性空，空中無趣無不趣故。受、想、行、識亦非趣非不趣。何以故？以受、想、行、識性空，空中無趣無不趣故。如是乃至一切智非趣非不趣。何以故？以一切智性空，空中無趣無不趣故。道相智、一切相智亦非趣非不趣。何以故？以道相智、一切相智性空，空中無趣無不趣故。善現！是為菩薩摩訶薩為與世間作所趣故，發趣無上正等菩提。」（大正7，247b14-c11）

[^112]: 非＝不【宋】【元】【明】【宮】。（大正25，559d，n.13）

[^113]: 《大般若波羅蜜多經》卷446〈50
初業品〉：「^所以者何？善現！一切法皆以空、無相、無願為趣，諸菩薩摩訶薩於如是趣不可超越。何以故？空、無相、無願中，趣與非趣不可得故。」（大正7，247c21-23）

[^114]: 起＝趣【宋】【元】【明】【宮】，【聖】【石】＊。（大正25，559d，n.14）

[^115]: 《大般若波羅蜜多經》卷446〈50
初業品〉：「^善現！一切法皆以無起無作為趣，諸菩薩摩訶薩於如是趣不可超越。何以故？無起無作中，趣與非趣不可得故。」（大正7，247c23-26）

[^116]: （如）＋夢【宋】【元】【明】【宮】【聖】【石】。（大正25，559d，n.15）

[^117]: 嚮＝響【宋】【元】【明】【宮】。（大正25，559d，n.16）

[^118]: （1）〔趣〕－【元】【明】【聖】【石】。（大正25，559d，n.17）

（2）《摩訶般若波羅蜜經》卷15〈52
知識品〉：「^須菩提！一切法趣幻、趣響、趣影、趣化，是趣不過。」（大正8，333a8-9）

（3）案：「是」前原有「趣」字，今依元本等校勘及前後文刪。

[^119]: 〔不舉......故〕三十字－【宮】。（大正25，559d，n.18）

[^120]: 不可得＝中無來無去【宮】【石】。（大正25，559d，n.21）

[^121]: 起＋（者）【宋】【元】【明】【宮】。（大正25，559d，n.22）

[^122]: 作＋（者）【宋】【元】【明】【宮】【聖】【石】。（大正25，559d，n.23）

[^123]: 「神我」異名的解說，參見《大智度論》卷35〈3
習相應品〉（大正25，319b27-c14），《瑜伽師地論》卷95（大正30，841a6-21）。

[^124]: 〔當〕－【宋】【元】【明】【宮】。（大正25，559d，n.24）

[^125]: 〔有〕－【明】【聖】。（大正25，560d，n.1）

[^126]: （有）＋常【石】。（大正25，560d，n.2）

[^127]: 《大般若波羅蜜多經》卷446〈50
初業品〉：「^善現！一切法皆以貪、瞋、癡事為趣，諸菩薩摩訶薩於如是趣不可超越。何以故？貪、瞋、癡事尚畢竟無所有不可得，況有趣非趣可得！

善現！一切法皆以諸見趣為趣，諸菩薩摩訶薩於如是趣不可超越。何以故？諸見趣尚畢竟無所有不可得，況有趣非趣可得！」（大正7，248b17-23）

[^128]: 得＋（故）【宋】【元】【明】【宮】【聖】。（大正25，560d，n.3）

[^129]: 純＝淳【聖】【石】。（大正25，560d，n.5）。

[^130]: 瞋＝恚【聖】。（大正25，560d，n.8）

[^131]: 《大般若波羅蜜多經》卷446〈51 調伏貪等品〉：

^佛告善現：「若菩薩摩訶薩能於如是甚深般若波羅蜜多生於淨信及勝解者，心以[調伏]{.underline}貪、瞋、癡及遠離貪、瞋、癡，為性、為相、為狀、為貌。復次，善現！是菩薩摩訶薩心以調伏貪、瞋、癡及無貪、瞋、癡，遠離貪、瞋、癡及無貪、瞋、癡，為性、為相、為狀、為貌。善現！若菩薩摩訶薩成就如是性、相、狀、貌，心乃於如是甚深般若波羅蜜多能生淨信及生勝解。」（大正7，249c24-250a3）

[^132]: 是＋（乃至品竟）【宋】【元】【明】【宮】【聖】【石】。（大正25，560d，n.9）

[^133]: 《正觀》（6），p.184：《大智度論》卷71〈52
善知識品〉（大正25，558a21-26）所說的「1.為安穩世間、2.為安樂世間、3.為救世間、4.為世間歸、5.為世間依處、6.為世間洲、7.為世間將導、8.為世間究竟道、9.為世間趣」等九事。

[^134]: 終歸於空。（印順法師，《大智度論筆記》［E015］p.311）

[^135]: 本空倒有。（印順法師，《大智度論筆記》［E015］p.311）

[^136]: 斷煩惱。（印順法師，《大智度論筆記》［E015］p.311）

[^137]: ┌根本斷。

二種斷煩惱 ┴薄少斷──無生忍已前能得。
（印順法師，《大智度論筆記》〔B026〕p.163）

[^138]: 另參見《大智度論》卷27〈1 序品〉（大正25，262a6-16）。

[^139]: 離＋（釋五十一品竟）【聖】【石】。（大正25，560d，n.10）

[^140]: 〔一切〕－【宋】【元】【明】【宮】。（大正25，560d，n.12）

[^141]: （1）（大智度論釋趣一切智品第五十三）十四字＝（摩訶般若波羅蜜驗知品第五十二）十四字【聖】，＝（摩訶般若波羅蜜經品第五十二驗知品趣一切智）二十字【石】。（大正25，560d，n.11a）

（2）三＋（經作趣一切智品）夾註【[宮明]】，三＋（品）【宮】。（大正25，560d，n.13）

[^142]: （能）＋解【元】【明】。（大正25，561d，n.1）

[^143]: 〔者〕－【元】【明】【宮】。（大正25，561d，n.2）

[^144]: 《大般若波羅蜜多經》卷446〈51 調伏貪等品〉：

^時，具壽善現白佛言：「世尊！若菩薩摩訶薩能於如是甚深般若波羅蜜多生於淨信及生勝解，是菩薩摩訶薩當何所趣？」

佛告善現：「是菩薩摩訶薩當趣一切智智。」（大正7，250a3-6）

[^145]: 則＝是【宋】【元】【明】，〔則〕－【宮】。（大正25，561d，n.3）

[^146]: 《大般若波羅蜜多經》卷446〈51 調伏貪等品〉：

^具壽善現復白佛言：「世尊！若菩薩摩訶薩趣一切智智者，是菩薩摩訶薩能與一切有情為所歸趣。」（大正7，250a6-8）

[^147]: 《大般若波羅蜜多經》卷446〈51 調伏貪等品〉：

^爾時，具壽善現白佛言：「世尊！如是般若波羅蜜多最為甚深，無能修者、無所修法、亦無修處、亦無由此而得修習。何以故？世尊！非此般若波羅蜜多甚深義中而有少分實法可得名能修者及所修法、若修習處、若由此修。

世尊！若修虛空，是修般若波羅蜜多；若修一切法，是修般若波羅蜜多；若修不實法，是修般若波羅蜜多；若修無所有，是修般若波羅蜜多；若修無攝受，是修般若波羅蜜多；若修除遣法，是修般若波羅蜜多。」（大正7，250b15-24）

[^148]: （修）＋般若【宋】【元】【明】【宮】。（大正25，561d，n.5）

[^149]: 《大般若波羅蜜多經》卷446〈51 調伏貪等品〉：

^具壽善現白言：「世尊！修除遣色，是修般若波羅蜜多。」（大正7，250b25-26）

[^150]: 另參見《大智度論》卷86〈74 遍學品〉（大正25，661a）以下。

[^151]: 案：所謂「五相」者，指：（一）不著深般若［等］，（二）自證不由他，（三）不為諸惑牽，（四）常不離六度，（五）歡喜樂聞法。詳見此下經論所釋。

[^152]: 〔應〕－【聖】。（大正25，561d，n.6）

[^153]: 致＋（相）【聖】【石】。（大正25，561d，n.7）

[^154]: 《大般若波羅蜜多經》卷446〈51
調伏貪等品〉：「^復次，善現！應依如是甚深般若波羅蜜多觀察不退轉菩薩摩訶薩，若菩薩摩訶薩雖行般若波羅蜜多而無執著，當知是為不退轉菩薩摩訶薩。」（大正7，251a1-4）

[^155]: 〔故〕－【宋】【元】【明】。（大正25，561d，n.8）

[^156]: 般若＋（波羅蜜）【聖】【石】。（大正25，561d，n.9）

[^157]: 〔深〕－【宋】【宮】。（大正25，561d，n.10）

[^158]: （1）印順法師，《大智度論》（標點本），p.2660夾註：「『未』字應作『末』。」

（2）《大正藏》及《高麗藏》皆作「未」（第14冊，1091c18），今依文義及印順法師，《大智度論》（標點本）改作「末」。

[^159]: 《正觀》（6），pp.184-185：《大智度論》卷71〈52
善知識品〉（大正25，560b26-c3）。

[^160]: ┌能觀諸法空，不觀般若空。

二種行般若菩薩 ┴觀諸法空，亦觀般若空。
（印順法師，《大智度論筆記》〔B026〕p.163）

[^161]: 《大般若波羅蜜多經》卷446〈51
調伏貪等品〉：「^復次，善現！諸有不退轉菩薩摩訶薩，行深般若波羅蜜多時，不觀他語及他教誡以為真要，非但信他而有所作。」（大正7，251a14-16）

[^162]: 問＝聞【宋】【元】【明】【宮】【聖】。（大正25，561d，n.13）

[^163]: 《大般若波羅蜜多經》卷446〈51 調伏貪等品〉：

^佛告善現：「是菩薩摩訶薩相續隨順趣向臨入一切智智，應作如是行深般若波羅蜜多。」（大正7，251b10-11）

[^164]: 嚮＝響【元】【明】。（大正25，561d，n.14）

[^165]: 《大般若波羅蜜多經》卷446〈51 調伏貪等品〉：

^佛告善現：「若菩薩摩訶薩相續隨順趣向臨入空、無相、無願、虛空、無所有、無生、無滅、無染、無淨、真如、法界、法性、不虛妄性、不變異性、平等性、離生性、法定、法住、實際、虛空界、不思議界、無造無作、如幻、如夢、如響、如像、如光影、如陽焰、如變化事、如尋香城，行深般若波羅蜜多，是為菩薩摩訶薩相續隨順趣向臨入一切智智，行深般若波羅蜜多。」（大正7，251b14-21）

[^166]: 行＝觀【聖】。（大正25，561d，n.15）

[^167]: （無）＋行【宋】【聖】【石】。（大正25，561d，n.17）

[^168]: 《大般若波羅蜜多經》卷446〈51 調伏貪等品〉：

^佛告善現：「是菩薩摩訶薩行深般若波羅蜜多時，不行色，不行受、想、行、識，如是乃至不行一切智，不行道相智、一切相智。何以故？是菩薩摩訶薩所隨順趣向臨入一切智智，無能作者、無能壞者、無所從來、無所至去、亦無所住、無方無域、無數無量、無往無來，既無數量往來可得，亦無能證。

善現！如是一切智智，不可以色證，不可以受、想、行、識證，如是乃至不可以一切智證，不可以道相智、一切相智證。

何以故？色即是一切智智性，受、想、行、識即是一切智智性，如是乃至一切智即是一切智智性，道相智、一切相智即是一切智智性。

何以故？若色真如，若一切智智真如，若一切法真如，皆一真如無二無別；若受、想、行、識真如，若一切智智真如，若一切法真如，皆一真如無二無別。如是乃至若一切智真如，若一切智智真如，若一切法真如，皆一真如無二無別；若道相智、一切相智真如，若一切智智真如，若一切法真如，皆一真如無二無別。是故，一切智智不可以色證，不可以受、想、行、識證，如是乃至不可以一切智證，不可以道相智、一切相智證。」（大正7，251b28-c21）

[^169]: 說＝試【宋】【元】【明】，＝誡【聖】【石】。（大正25，561d，n.21）

[^170]: （1）斷煩惱：不斷。（印順法師，《大智度論筆記》〔E015〕p.311）

（2）不退，煩惱薄。（印順法師，《大智度論筆記》［E021）p.319）

[^171]: 〔隨〕－【宋】【元】【明】【宮】。（大正25，562d，n.3）

[^172]: 般若與一切種智：順畢竟空即順一切種智心。（印順法師，《大智度論筆記》［E011］p.306）

[^173]: 一切種智：是寂滅相。（印順法師，《大智度論筆記》［B026］p.308）

[^174]: 《正觀》（6），p.185：參見《摩訶般若波羅蜜經》卷21〈70
三慧品〉（大正8，375c22-23），《放光般若經》卷16〈70
漚惒品〉（大正8，114a25-27）。

[^175]: 無上菩提：諸法中實。（印順法師，《大智度論筆記》〔E001〕p.285）

[^176]: 一切種智：實法；過有為。（印順法師，《大智度論筆記》［B026］p.308）

[^177]: 〔如〕－【宋】【元】【明】【聖】【石】。（大正25，562d，n.7）

[^178]: （1）別＋（釋第五十二品竟）夾註【聖】，別＋（釋五十二品竟）夾註【石】。（大正25，562d，n.8）

（2）不分卷【石】。（大正25，562d，n.9）