【經】 ^jin-071-1

爾時，須菩提白佛言：「世尊！是深般若波羅蜜為大事故起、不可思議事故起、不可稱事（553a）故起、無有量事故起。世尊！是深般若波羅蜜無等等事故起。」[^3] ^jin-071-2

佛告須菩提：「如是！如是！是深般若波羅蜜為大事故起，乃至無等等事故起。 ^jin-071-3

何以故？般若波羅蜜中含受五波羅蜜，般若波羅蜜中含受內空乃至無法有法空，含受四念處乃至八聖道分，是深般若波羅蜜中含受佛十力乃至一切種智。[^4] ^jin-071-4

譬如灌頂王，國土中尊，諸有官事皆委大臣，國王安樂無事；如是，須菩提！所有聲聞辟支佛法、若菩薩法、若佛法，一切皆在般若波羅蜜中，[^5]般若波羅蜜能成辦其事。 ^jin-071-5

以是故，須菩提！般若波羅蜜為大事故起，乃至無等等事故起。[^6] ^jin-071-6

復次，須菩提！是般若波羅蜜不取色、不著色故能成辦，受、想、行、識不取、不著故能成辦；[^7]乃至一切種智不取、不著故能成辦；須陀洹果乃至阿羅漢果、辟支佛道乃至阿耨多羅三藐三菩提不取、不著故能成辦。」 ^jin-071-7

須菩提白佛言：「云何色不取、不著故般若波羅蜜能成辦？云何受、想、行、識乃至阿耨多羅三藐三菩提不取、不著故般若波羅蜜能成辦？」 ^jin-071-8

佛告須菩提：「於汝意云何？頗見是色可取、可著不？」 ^jin-071-9

須菩提言：「不也！世尊！」 ^jin-071-10

「須菩提！於汝意云何？頗見受、想、行、識乃至阿耨多羅三藐三菩提可取、可著不？」 ^jin-071-11

須菩提言：「不也！世尊！」 ^jin-071-12

佛言：「善哉！善哉！須菩提！我亦不見是色可取、可著，不見故不取，不取故不著；我亦不見受、想、行、識乃至阿耨多羅三藐三菩提及一切種智可取、可著，不見故不取，不取故不著；須菩提！我亦不見佛法、如來法、自然人法、一切智人法（553b）可取、可著，不見故不取，不取故不著。[^8] ^jin-071-13

以是故，須菩提！諸菩薩摩訶薩，色亦不應取、亦不應著，受、想、行、識乃至佛法、如來法、自然人法、一切智人法[^9]亦不應取、亦不應著。」 ^jin-071-14

爾時，欲、色界諸天子白佛言：「世尊！是般若波羅蜜，甚深、難見、難解、不可思惟比類知；微妙、善巧、智慧、寂滅者可知。 ^jin-071-15

能信是般若波羅蜜者，當知是菩薩^(1)^多供養諸佛、^(2)^多種善根、^(3)^與善知識相隨，能信解深般若波羅蜜。[^10] ^jin-071-16

世尊！若三千大千世界中所有眾生皆作信行、法行人、八人、得須陀洹、斯陀含、阿那含、阿羅漢、辟支佛──若智、若斷，不如是[菩薩]{.underline}一日行深般若波羅蜜，忍、欲、思惟、籌量。何以故？是信行、法行人、八人、須陀洹、斯陀含、阿那含、阿羅漢、辟支佛──若智、若斷，即是菩薩摩訶薩無生法忍。」[^11] ^jin-071-17

佛告欲、色界諸天子：「如是！如是！諸天子！若信行、法行人、八人、須陀洹乃至阿羅漢、辟支佛，即是菩薩摩訶薩無生法忍。 ^jin-071-18

諸天子！若善男子、善女人聞是深般若波羅蜜，書、持受[^12]、讀、誦、說、正憶念，是善男子、善女人疾得涅槃，勝求聲聞、辟支佛乘善男子、善女人遠離深般若波羅蜜行餘經，若一劫、若減一劫。 ^jin-071-19

何以故？是深般若波羅蜜中廣說上妙法，是信行、法行人、八人、須陀洹、斯陀含、阿那含、阿羅漢、辟支佛所應學；菩薩摩訶薩亦所應學，學已得阿耨多羅三藐三菩提。」[^13] ^jin-071-20

是時欲、色界諸天子俱發聲言：「世尊！是深般若波羅蜜名摩訶波羅蜜，世尊！是般若波羅蜜名不可思議、不可稱、無有量、無等等波羅蜜。信行、法行人、八人學是深般若（553c）波羅蜜，得成就；須陀洹、斯陀含、阿那含、阿羅漢、辟支佛學是深般若波羅蜜，得成；菩薩摩訶薩是深般若波羅蜜中學，得阿耨多羅三藐三菩提。是深般若波羅蜜亦不增、亦不減。」 ^jin-071-21

是時諸欲、色界天子頂禮佛足，遶佛而去；去是不遠，忽然不現，各還本處。[^14] ^jin-071-22

須菩提白佛言：「世尊！若菩薩摩訶薩聞是深般若波羅蜜即時信解者，從何處終來生是間？」 ^jin-071-23

佛告須菩提：「若菩薩摩訶薩聞是深般若波羅蜜即時信解，不沒、不却[^15]、不難、不疑、不悔，歡喜樂聽，聽已憶念，終不遠離是深般若波羅蜜，若行、若住、若坐、若臥，終不廢忘，常隨法師──譬如新生犢子不離其母；菩薩摩訶薩亦如是，為聞深般若波羅蜜故，終不遠離法師，乃至得是深般若波羅蜜，口誦、心解，正見通達。 ^jin-071-24

須菩提！當知是菩薩從人道中終還生是間人中。[^16] ^jin-071-25

`2019`何以故？是求佛道者前世時聞深般若波羅蜜，書、持[^17]、恭敬、尊重、讚歎、華香乃至幡蓋供養。以是因緣故，人中命終還生人中，聞是深般若波羅蜜，即時信解。」 ^jin-071-26

須菩提白佛言：「世尊！頗有菩薩摩訶薩如是功德成就，他方世界供養諸佛，於彼命終，來生是間，聞深般若波羅蜜，即時信解，書、持、讀、誦、正憶念──有是者不？」 ^jin-071-27

佛言：「有！菩薩如是功德成就，他方世界供養諸佛，於彼命終，來生是間，聞是深般若波羅蜜，即時信解，書、持、讀、誦、說、正憶念。 ^jin-071-28

何以故？是菩薩摩訶薩從他方諸佛所聞是深般若波羅蜜，信解、書、持、讀、誦、說、正憶念，於彼間終，來生此間，當知是人是先世功德成就。（554a） ^jin-071-29

復次，須菩提！有菩薩從彌勒菩薩摩訶薩聞是深般若波羅蜜，以是善根因緣故，來生此間。 ^jin-071-30

須菩提！復有菩薩摩訶薩前世時雖聞深般若波羅蜜，不問中事；來生人中，聞是深般若波羅蜜，心有疑悔，難悟。須菩提！如是菩薩，當知先世雖聞是深般若波羅蜜，不問故，今續生疑悔，難悟。 ^jin-071-31

須菩提！若菩薩先世雖聞禪波羅蜜，不問中事；今世聞般若波羅蜜時，不問故，續生疑悔。 ^jin-071-32

須菩提！若菩薩先世雖聞毘梨耶波羅蜜，不問中事；今世聞般若波羅蜜，不問故，續復疑悔。 ^jin-071-33

須菩提！若菩薩先世聞[^18]羼提波羅蜜，不問中事；今世聞般若波羅蜜，不問故，續復疑悔。 ^jin-071-34

須菩提！若菩薩先世雖聞尸羅波羅蜜，不問中事；今世聞般若波羅蜜，不問故，續復疑悔。 ^jin-071-35

須菩提！若菩薩先世雖聞檀波羅蜜，不問中事；今世聞般若波羅蜜，不問故，續復疑悔。 ^jin-071-36

復次，須菩提！菩薩摩訶薩先世雖聞內空、外空、內外空乃至無法有法空，不問中事；來生人中，聞是深般若波羅蜜，不問故，續復疑悔，難悟。 ^jin-071-37

復次，須菩提！菩薩摩訶薩先世雖聞四念處乃至八聖道分、四禪、四無量心、四無色定、五神通、佛十力乃至一切種智，不問中事；來生人中，聞是深般若波羅蜜，不問故，續復疑悔，難悟。 ^jin-071-38

復次，須菩提！菩薩摩訶薩先世聞深般若波羅蜜，問[^19]中事而不行；捨身生時，聞是深般若波羅蜜，若一日、二日、三日、四日、五日，其心堅固無能壞者，若離所聞時便退失。 ^jin-071-39

何以故？先世聞是深般若波羅蜜時，雖問中（554b）事，不如說行。是人或時欲聞、或時不欲聞，心輕不固、志亂不定，譬如輕毛隨風東西。[^20] ^jin-071-40

須菩提！當知是菩薩^(1)^發意不久，^(2)^不與善知識相隨，^(3)^不多供養諸佛，^(4)^先世不書是深般若波羅蜜，^(5)^不讀、^(6)^不誦、^(7)^不正憶念，^(8)^不學般若波羅蜜、不學禪波羅蜜、不學毘梨耶波羅蜜、不學羼提波羅蜜、不學尸羅波羅蜜、不學檀波羅蜜，不學內空乃至無法有法空，不學四念處乃至八聖道分，不學四禪、四無量心、五神通、佛十力，乃至不學一切種智。 ^jin-071-41

如是，須菩提！當知是菩薩摩訶薩新發大乘意，少信、少樂故，不能書是深般若波羅蜜，不能受持、讀、誦、說、正憶念。[^21] ^jin-071-42

須菩提！若求佛道善男子、善女人不書是深般若波羅蜜，不受持讀誦、不說、不正憶念，亦不為深般若波羅蜜所護，乃至不為一切種智所護；是人亦不如說行深般若波羅蜜，乃至不如說行一切種智，是人或墮二地──若聲聞地、若辟支佛地。 ^jin-071-43

何以故？是善男子、善女人不書是深般若波羅蜜，不讀、不誦、不說、不正憶念，是人亦不為深般若波羅蜜所護、亦不如說行。以是故，是善男子、善女人於二地中當墮一地。 ^jin-071-44

【經】 ^jin-071-45

大事起品〉） ^jin-071-46

佛告須菩提：「譬如大海中船破壞，其中人若不取木、不取器物、不取浮囊、不取死屍，須菩提！當知是人不到彼岸，沒海中死。 ^jin-071-47

須菩提！若船破時，其中人取木、取器物、浮囊、死屍者，當知是人終不沒死，安隱無礙，得到彼岸。 ^jin-071-48

須菩提！求佛道善男子、善女人亦復如是，若但有信樂，不依深般若波羅蜜，不書、不讀、不誦、不正憶念；不依禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜，不書、不讀、不誦、不正憶念；乃至不依一切種智，不書、不讀、不誦、不正憶念。須菩提！當知是善男子中道衰耗，是人未到一切種智，於聲聞、辟支佛`2025`地取證。[^44] ^jin-071-49

須菩提！若有求佛道善男子、善女人為阿耨多羅三藐三菩提故，^(1)^有信、^(2)^有忍、^(3)^有淨心、^(4)^有深心、^(5)^有欲、^(6)^有解、^(7)^有捨、^(8)^有精進，是人依深般若波羅蜜，書、持、讀、誦、說、正憶念；是善男子、善女人為阿耨多羅三藐三菩提故，有諸信、忍、淨心、深心、欲、解、捨、精進，為深般若波羅蜜所護乃至一切種智所護故，終不（555c）中道衰耗，過聲聞、辟支佛地，能淨佛世界、成就眾生，當得阿耨多羅三藐三菩提。[^45] ^jin-071-50

須菩提！譬如男子、女人持坏[^46]瓶取水，當知是瓶不久爛壞。何以故？是瓶未熟故，還歸於地。 ^jin-071-51

如是，須菩提！善男子、善女人雖有為阿耨多羅三藐三菩提心，有信、有忍、有淨心、有深心、有欲、有解、有捨、有精進，不為般若波羅蜜、方便力所守護，不為禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜所守護，不為內空乃至無法有法空、四念處乃至八聖道分、佛十力乃至一切種智所守護。須菩提！當知是人中道衰耗，墮聲聞、辟支佛地。 ^jin-071-52

須菩提！譬如男子女人持熟瓶取水，若河、若井、若池、若泉，當知是瓶持水安隱。何以故？是瓶成熟故。 ^jin-071-53

如是，須菩提！善男子、善女人求阿耨多羅三藐三菩提，有諸信、忍、淨心、深心、欲、解、捨、精進，為般若波羅蜜、方便力所護，為禪定、精進、忍、戒、施乃至一切種智所護故。須菩提！當知是人不中道衰耗，過聲聞、辟支佛地，能淨[^47]世界、成就眾生，得阿耨多羅三藐三菩提。 ^jin-071-54

須菩提！譬如大海邊船未莊治，便持財物著上，須菩提！當知是船中道壞沒，船與財物各在一處；是估[^48]客[^49]無方便力故，亡其重寶。 ^jin-071-55

`2026`如是，須菩提！是求佛道善男子、善女人雖有為阿耨多羅三藐三菩提心，有信、忍、淨心、深心、欲、解、捨、精進，不為般若波羅蜜、方便力所守護，乃至不為一切種智所守護故，當知是人中道衰耗，失大珍寶。 ^jin-071-56

大珍寶者，所謂一切種智。 ^jin-071-57

衰耗者，墮聲聞、辟支佛地。[^50] ^jin-071-58

須菩提！譬如（556a）人[^51]有智、方便莊治海邊大船，然後推著水中，持財物著上而去，當知是船不中道沒壞，必得安隱到所至處。 ^jin-071-59

如是，須菩提！善男子、善女人為阿耨多羅三藐三菩提，有信、忍、淨心、深心、欲、解、捨、精進，為般若波羅蜜、方便力所護，為禪、精進、忍、持[^52]戒、施乃至一切種智所護故，當知是菩薩得到阿耨多羅三藐三菩提，不中道墮聲聞、辟支佛地。 ^jin-071-60

須菩提！譬如有人年百二十歲，年耆根熟，又有風、冷、熱病、若雜病。須菩提！於汝意云何：是人能從床起不？」 ^jin-071-61

須菩提言：「不能。」 ^jin-071-62

佛言：「是人或[^53]能起者，云何？」 ^jin-071-63

須菩提言：「是人雖能起，不能遠行若十里、若二十里，以其老病故。」 ^jin-071-64

「如是，須菩提！善男子、善女人雖有為阿耨多羅三藐三菩提心，有信、忍、淨心、深心、欲、解、捨、精進，不為般若波羅蜜、方便力所守護，乃至不為一切種智所守護故，當知是人中道墮聲聞、辟支佛地。何以故？不為般若波羅蜜、方便力所守護故。 ^jin-071-65

須菩提！如向老人百二十歲，年耆根熟，又有風、冷、熱病、若雜病，是人欲起行，有兩健人各扶一腋，語老人言：『莫有所難，隨所欲至，我等二人終不相捨。』 ^jin-071-66

如是，須菩提！若善男子、善女人為阿耨多羅三藐三菩提，有信、忍、淨心、深心、欲、解、捨、精進，為般若波羅蜜、方便力所護，乃至為一切種智所護，當知是人不中道墮聲聞、辟支佛地，能到是處，所謂阿耨多羅三藐三菩提。」 ^jin-071-67

^【經】 ^jin-071-68

爾時，佛語須菩提言：「善哉！善哉！須菩提！汝為諸菩薩摩訶薩問佛是事。 ^jin-071-69

須菩提！若有（556c）求佛道善男子、善女人，從初發意已來，以我、我所心布施、持戒、忍辱、精進、禪定、智慧； ^jin-071-70

是善男子、善女人布施時作是念：『我是施主，我施是人，我施是物[^62]。我持戒，我修忍，我精進，我入禪，我修智慧。』 ^jin-071-71

是善男子、善女人念『有是施，是我施』，乃至念『有是慧，是我慧』。 ^jin-071-72

何以故？檀波羅蜜中無如是分別，遠離此彼岸是檀波羅蜜相；尸羅波羅蜜、羼提波羅蜜、毘梨耶波羅蜜、禪波羅蜜，般若波羅蜜中無如是分別。何以故？遠離此彼岸是般若波羅蜜相。 ^jin-071-73

是人不知此岸、不知彼岸，是人不為檀波羅蜜乃至不為一切種智所護故，墮聲聞、辟支佛地，不能到薩婆若。[^63] ^jin-071-74

`2029`須菩提！云何求佛道人無方便？ ^jin-071-75

須菩提！求佛道人從初發心已來無方便行布施、持戒、忍辱、精進、禪定、修智慧。 ^jin-071-76

是人作如是念：『我布施，施是人，以是物施；我持戒、修忍辱[^64]、勤精進、入禪定，修智慧──如是修智慧。』 ^jin-071-77

是人念『有是施，是我施』，以是施自高；念『有是戒，是我戒』，以是戒自高；念『有是忍，是我忍』，以是忍自高；念『有是精進，是我精進』，以是精進自高；念『有是禪定，是我禪[^65]定[^66]』，以是禪定[^67]自高；念『有是慧，是我慧』，以是慧自高。 ^jin-071-78

何以故？檀波羅蜜中無如是分別，遠離此彼岸是檀波羅蜜相；遠離此彼岸是尸羅波羅蜜相；遠離此彼岸是羼提波羅蜜相；遠離此彼岸是毘梨耶波羅蜜相；遠離此彼岸是禪波羅蜜相；遠離此彼岸是般若波羅蜜相。何以故？般若波羅蜜中無如是憶念分別。 ^jin-071-79

是求佛道善男子、善女人不知此岸、不知彼岸，是人不為檀波羅蜜所護，（557a）不為尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜所護故，乃至不為一切種智所護故，或墮聲聞道中、或墮辟支佛道中，不能得到薩婆若。 ^jin-071-80

如是，須菩提！菩薩摩訶薩不為般若波羅蜜、方便力所守護故，或墮聲聞地、或墮辟支佛道中。[^68] ^jin-071-81

須菩提！云何菩薩摩訶薩為般若波羅蜜、方便力所守護故，不墮聲聞、辟支佛道中，疾得阿耨多羅三藐三菩提？ ^jin-071-82

須菩提！菩薩從初已來，以方便力布施，無我、我所心布施，乃至無我、我所心修智慧。是人不作是念『我有是施，是我施』，不以是施自高；乃至般若波羅蜜亦如是。 ^jin-071-83

`2030`是菩薩不念『我布施』，不念『我施是人，用是物施』；不念『我持戒，有是戒』；不念『我忍辱，有是忍辱』；不念『我精進，有是精進』；不念『我禪定，有是禪定』；不念『我修智慧，有是智慧』。 ^jin-071-84

何以故？是檀波羅蜜中無如是分別，遠離此彼岸是檀波羅蜜相；遠離此彼岸是尸羅波羅蜜相；遠離此彼岸是羼提波羅蜜相；遠離此彼岸是毘梨耶波羅蜜相；遠離此彼岸是禪波羅蜜相；遠離此彼岸是般若波羅蜜相。何以故？是般若波羅蜜中無如是憶想分別。 ^jin-071-85

是菩薩摩訶薩知此岸、知彼岸，是人為檀波羅蜜所護、為尸羅波羅蜜所護、為羼提波羅蜜所護、為毘梨耶波羅蜜所護、為禪波羅蜜所護、為般若波羅蜜所護，乃至為一切種智所護故，不墮聲聞、辟支佛地，得到薩婆若。 ^jin-071-86

如是，須菩提！菩薩摩訶薩為般若波羅蜜、方便力所護故，不墮聲聞、辟支佛地，疾得阿耨（557b）多羅三藐三菩提。」[^69] ^jin-071-87

【經】 ^jin-071-88

爾時，須菩提白佛言：「世尊！新學菩薩摩訶薩云何應學般若波羅蜜、禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜？」[^77] ^jin-071-89

佛告須菩提：「新學菩薩摩訶薩若欲學般若波羅蜜，禪、精進、忍、戒、檀波羅蜜，先當親近、供養善知識能說是深般若波羅蜜者。 ^jin-071-90

是人作是教：『汝善男子[^78]！所有布施，一切迴向阿耨多羅三藐三菩提；善男子！所有持戒、忍辱、精進、禪定、智慧，一切迴向阿耨多羅三藐三菩提。 ^jin-071-91

汝莫以色是阿耨多羅三藐三菩提，莫以受、想、行、識是阿耨多羅三藐三菩提；[^79]莫`2032`以檀波羅蜜是阿耨多羅三藐三菩提，莫以尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜是阿耨多羅三藐三菩提； ^jin-071-92

莫以內空乃至無法有法空是阿耨多（557c）羅三藐三菩提； ^jin-071-93

莫以四念處、四正勤、四如意足、五根、五力、七覺分、八聖道分是阿耨多羅三藐三菩提； ^jin-071-94

莫以四禪、四無量心、四無色定、五神通是阿耨多羅三藐三菩提； ^jin-071-95

莫以佛十力乃至十八不共法是阿耨多羅三藐三菩提。 ^jin-071-96

所以者何？不取色便得阿耨多羅三藐三菩提，不取受、想、行、識便得阿耨多羅三藐三菩提；不取檀波羅蜜乃至般若波羅蜜便得阿耨多羅三藐三菩提；不取內空乃至無法有法空；不取四念處乃至十八不共法便得阿耨多羅三藐三菩提。[^80] ^jin-071-97

善男子！行是深般若波羅蜜時莫貪色。何以故？善男子！是色非可貪者。莫貪受、想、行、識。何以故？受、想、行、識非可貪者。[^81] ^jin-071-98

善男子！莫貪檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，莫貪內空乃至無法有法空，莫貪四念處乃至八聖道分，莫貪四禪、四無量心、四無色定、五神通，莫貪佛十力乃至一切種智。何以故？一切種智非可貪者。 ^jin-071-99

善男子！莫貪須陀洹果乃至阿羅漢果，莫貪辟支佛道，莫貪菩薩法位，莫貪阿耨多羅三藐三菩提。何以故？阿耨多羅三藐三菩提非可貪者。 ^jin-071-100

所以者何？諸法性[^82]空故。』」[^83] ^jin-071-101

【經】 ^jin-071-102

須菩提白佛言：「世尊！諸菩薩摩訶薩能為難事──於一切性空法中求阿耨多羅三藐三菩提，欲得阿耨多羅三藐三菩提。」 ^jin-071-103

佛言：「如是！如是！須菩提！菩薩摩訶薩能為難事──於一切性空法中求阿耨多羅三藐三菩提，欲得阿耨多羅三藐三菩提。 ^jin-071-104

須菩提！諸菩薩摩訶薩^(1)^為安隱世間故，發阿耨多羅三藐三菩提心；^(2)^為安樂世間故、^(3)^為救世間故、^(4)^為世間歸故、^(5)^為世間依處故、^(7)^為世間洲故、^(8)^為世間將導故、^(6)^為世間究竟道故、^(9)^為世間趣故，發阿耨多羅三藐三菩提心。[^90] ^jin-071-105

須菩提！云何菩薩摩訶薩為安隱世間故發阿耨多羅三藐三菩提心？ ^jin-071-106

須菩提！菩薩摩訶薩得阿耨多羅三藐三菩提時，拔出六道眾生，著無畏岸涅槃（558b）處。 ^jin-071-107

須菩提！是為菩薩摩訶薩為安隱世間故發阿耨多羅三藐三菩提心。 ^jin-071-108

云何菩薩摩訶薩為安樂世間故發阿耨多羅三藐三菩提心？ ^jin-071-109

須菩提！菩薩摩訶薩得阿耨多羅三藐三菩提時，拔出眾生種種憂苦愁惱，著無畏岸涅槃處。 ^jin-071-110

須菩提！是為菩薩摩訶薩為安樂世間故發阿耨多羅三藐三菩提心。 ^jin-071-111

云何菩薩摩訶薩為救世間故發阿耨多羅三藐三菩提心？ ^jin-071-112

須菩提！菩薩摩訶薩得阿耨多羅三藐三菩提時，救眾生生死中種種苦，亦為斷是苦故而為說法；眾生聞法，漸以三乘而得度脫。 ^jin-071-113

須菩提！是為菩薩摩訶薩為救世間故發阿耨多羅三藐三菩提心。 ^jin-071-114

云何菩薩摩訶薩為世間歸故發阿耨多羅三藐三菩提心？ ^jin-071-115

須菩提！菩薩摩訶薩得阿耨多羅三藐三菩提時，拔出眾生生老病死相、憂悲愁[^91]惱法，著無畏岸涅槃處。 ^jin-071-116

須菩提！是為菩薩摩訶薩為世間歸故發阿耨多羅三藐三菩提心。[^92] ^jin-071-117

云何菩薩摩訶薩為世間依處故發阿耨多羅三藐三菩提心？ ^jin-071-118

須菩提！菩薩摩訶薩得阿耨多羅三藐三菩提時，為眾生說一切法無依處。 ^jin-071-119

`2035`須菩提！是為菩薩摩訶薩為世間依處故發阿耨多羅三藐三菩提心。」 ^jin-071-120

須菩提白佛言：「世尊！云何一切法無依處？」 ^jin-071-121

佛言：「色不相續即是色無生，色無生即是色不滅，色不滅即是色無依處；受、想、行、識乃至一切種智亦如是。 ^jin-071-122

須菩提！是為菩薩摩訶薩為世間依處故發阿耨多羅三藐三菩提心。[^93] ^jin-071-123

云何菩薩摩訶薩為世間究竟道故發阿耨多羅三藐三菩提心？（558c） ^jin-071-124

須菩提！若[^94]菩薩摩訶薩得阿耨多羅三藐三菩提時，為眾生說如是法──色究竟相非是色，[^95]受、想、行、識，乃至一切種智究竟相非是一切種智。 ^jin-071-125

須菩提！如究竟相，一切法相亦如是。」[^96] ^jin-071-126

須菩提言：「世尊！若一切法如究竟相者，諸菩薩摩訶薩皆應得[^97]阿耨多羅三藐三菩提。何以故？世尊！色究竟相中無有分別，受、想、行、識究竟相中無有分別，乃至一切種智究竟相中無有分別──所謂是色，是受、想、行、識，乃至是一切種智。」 ^jin-071-127

佛告須菩提：「如是！如是！色究竟相中無有分別，受、想、行、識乃至一切種智究竟相中無有分別──所謂是色乃至是一切種智。須菩提！是為菩薩摩訶薩難事。 ^jin-071-128

如是觀諸法寂滅相，而心不沒不却[^98]。何以故？是菩薩摩訶薩作是念：『是諸深法，我應如是知，得阿耨多羅三藐三菩提；如是寂滅微妙法，當為眾生說。』 ^jin-071-129

是為菩薩摩訶薩為世間究竟道故發阿耨多羅三藐三菩提心。[^99] ^jin-071-130

`2036`云何菩薩摩訶薩為世間洲故發阿耨多羅三藐三菩提心？ ^jin-071-131

須菩提！若江河大海，四邊水斷，是名[^100]為洲。 ^jin-071-132

須菩提！色亦如是前後際斷，受、想、行、識前後際斷，乃至一切種智前後際斷。以是前後際斷故，一切法亦斷。須菩提！是一切法前後際斷故，即是寂滅、即是妙寶──所謂空、無所得、愛盡無餘、離欲、涅槃。須菩提！菩薩摩訶薩得阿耨多羅三藐三菩提時，以寂滅微妙法為眾生說。 ^jin-071-133

須菩提！是為菩薩摩訶薩為世間洲故發阿耨多羅三藐三菩提心。 ^jin-071-134

云何菩薩摩訶薩為世間將導故發阿耨多（559a）羅三藐三菩提心[^101]？ ^jin-071-135

須菩提！菩薩摩訶薩得阿耨多羅三藐三菩提時，為眾生說色不生不滅、不垢不淨，說受想行識不生不滅、不垢不淨；說十二處、十八界、四念處乃至八聖道分、四禪、四無量心、四無色定、五神通不生不滅、不垢不淨；說須陀洹果乃至阿羅漢果、辟支佛道不生不滅、不垢不淨；說佛十力乃至一切種智不生不滅、不垢不淨。 ^jin-071-136

須菩提！是為菩薩摩訶薩為世間將導故發阿耨多羅三藐三菩提心。[^102] ^jin-071-137

^【經】 ^jin-071-138

云何菩薩摩訶薩為世間趣故發阿耨多羅三藐三菩提心？ ^jin-071-139

須菩提！菩薩摩訶薩得阿耨多羅三藐三菩提時，為眾生說色趣空，說受、想、行、識趣空，乃至說一切種智趣空。為眾生說色非趣非不趣。何以故？是色空相，非趣非不趣。說受、想、行、識非趣非不趣。何以故？是受、想、行、識空相，非趣非不趣。乃至一切種智非趣非不趣。何以故？是一切種智空相，（559c）非趣非不趣。 ^jin-071-140

如是，須菩提！菩薩摩訶薩為世間趣故發阿耨多羅三藐三菩提心。[^111] ^jin-071-141

何以故？一切法趣空，是趣不過。何以故？空中，趣、非[^112]趣不可得故。 ^jin-071-142

`2039`須菩提！一切法趣無相，是趣不過。何以故？無相中，趣、非趣不可得故。 ^jin-071-143

須菩提！一切法趣無作，是趣不過。何以故？無作中，趣、非趣不可得故。[^113] ^jin-071-144

須菩提！一切法趣無起[^114]，是趣不過。何以故？無起^＊^中，趣、非趣不可得故。[^115] ^jin-071-145

須菩提！一切法趣無所有、不生不滅、不垢不淨，是趣不過。何以故？無所有、不生不滅、不垢不淨中，趣、非趣不可得故。 ^jin-071-146

須菩提！一切法趣夢[^116]，是趣不過。何以故？夢中，趣、非趣不可得故。 ^jin-071-147

須菩提！一切法趣幻、趣嚮[^117]、趣影、趣化，是[^118]趣不過。何以故？是化等中，趣、非趣不可得故。 ^jin-071-148

須菩提！一切法趣無量、無邊，是趣不過。何以故？無量、無邊中，趣、非趣不可得故。 ^jin-071-149

須菩提！一切法趣不與不取，是趣不過。何以故？不與不取中，趣、非趣不可得故。 ^jin-071-150

須菩提！一切法趣不舉不下，是趣不過。何以故？不舉不下中，趣、非趣不可得故。 ^jin-071-151

須菩提！一切法趣不增不減，是趣不過。何以故？[^119]無增無減中，趣、非趣不可得故。 ^jin-071-152

須菩提！一切法趣不來不去，是趣不過。何以故？不來不去中，趣、非趣不可得[^120]故。 ^jin-071-153

須菩提！一切法趣不入不出、不合不散、不著不斷，是趣不過。何以故？不著不斷中，趣、非趣不可得故。 ^jin-071-154

`2040`須菩提！一切法趣我、眾生、壽命、人、起、使起[^121]、作、使作[^122]、知者、見者，[^123]是趣不過。何以故？我乃至知者、見者畢竟不可得，何況當[^124]有趣、非趣！ ^jin-071-155

須菩提！一切法（560a）趣有[^125]常，是趣不過。何以故？常[^126]畢竟不可得，云何當有趣、非趣？須菩提！一切法趣樂、淨、我，是趣不過。何以故？樂、淨、我畢竟不可得，云何當有趣、非趣？ ^jin-071-156

須菩提！一切法趣無常、苦、不淨、無我，是趣不過。何以故？無常、苦、不淨、無我畢竟不可得，云何當有趣、非趣？ ^jin-071-157

須菩提！一切法趣欲事，是趣不過。何以故？欲事畢竟不可得，何況當有趣、非趣！ ^jin-071-158

須菩提！一切法趣瞋事、癡事、見事，是趣不過。何以故？瞋事、癡事、見事畢竟不可得，何況當有趣、非趣！[^127] ^jin-071-159

須菩提！一切法趣如，是趣不過。何以故？如中無來無去故。 ^jin-071-160

須菩提！一切法趣法性、實際、不可思議性，是趣不過。何以故？法性、實際、不可思議性中無來無去故。 ^jin-071-161

須菩提！一切法趣平等，是趣不過。何以故？平等中，趣、非趣不可得故。 ^jin-071-162

須菩提！一切法趣不動相，是趣不過。何以故？不動相中，趣、非趣不可得故。 ^jin-071-163

須菩提！一切法趣色，是趣不過。何以故？色畢竟不可得[^128]，云何當有趣、非趣？ ^jin-071-164

須菩提！一切法趣受、想、行、識，是趣不過。何以故？受、想、行、識畢竟不可得，云何當有趣、非趣？十二處、十八界亦如是。 ^jin-071-165

須菩提！一切法趣檀波羅蜜，是趣不過。何以故？檀畢竟不可得故，云何當有趣、非趣？ ^jin-071-166

須菩提！一切法趣尸羅波羅蜜，是趣不過。何以故？尸羅畢竟不可得故，云何當有趣、非趣？ ^jin-071-167

`2041`須菩提！一切法趣羼提波羅蜜，是趣不過。何以故？羼提畢竟不可得故，云何當有趣、非趣？ ^jin-071-168

須菩提！一切法趣毘梨耶波羅蜜，是趣不過。何以故？毘梨耶畢竟不可得故，云何當有趣、非趣？（560b） ^jin-071-169

須菩提！一切法趣禪波羅蜜，是趣不過。何以故？禪畢竟不可得故，云何當有趣、非趣？須菩提！一切法趣般若波羅蜜，是趣不過。何以故？般若畢竟不可得故，云何當有趣、非趣？ ^jin-071-170

須菩提！一切法趣內空，是趣不過。何以故？內空畢竟不可得故，云何當有趣、非趣？ ^jin-071-171

須菩提！一切法趣外空，是趣不過。何以故？外空畢竟不可得故，云何當有趣、非趣？ ^jin-071-172

須菩提！一切法趣內外空，是趣不過。何以故？內外空畢竟不可得故，云何當有趣、非趣？ ^jin-071-173

乃至一切法趣無法有法空，是趣不過。何以故？無法有法空畢竟不可得故，云何當有趣、非趣？ ^jin-071-174

須菩提！一切法趣四念處乃至八聖道分，是趣不過。何以故？四念處乃至八聖道分畢竟不可得故，云何當有趣、非趣？ ^jin-071-175

須菩提！一切法趣佛十力乃至一切種智，是趣不過。何以故？一切種智中，趣、非趣不可得故。 ^jin-071-176

須菩提！一切法趣須陀洹果、斯陀含果、阿那含果、阿羅漢果、辟支佛道，是趣不過。何以故？須陀洹果乃至辟支佛道中，趣、非趣不可得故。 ^jin-071-177

須菩提！一切法趣阿耨多羅三藐三菩提，是趣不過。何以故？阿耨多羅三藐三菩提中，趣、非趣不可得故。 ^jin-071-178

須菩提！一切法趣須陀洹乃至佛，是趣不過。何以故？須陀洹乃至佛中，趣、非趣不可得故。」 ^jin-071-179

須菩提白佛言：「世尊！是深般若波羅蜜誰能信解者？」 ^jin-071-180

佛告須菩提：「有菩薩摩訶薩^(1)^先於諸佛所久行六波羅蜜、^(2)^善根純[^129]熟、^(3)^供養無數百千萬億諸佛、^(4)^與善知識相隨，是輩人能信解深般若波羅蜜。」 ^jin-071-181

須菩提白佛言：「世尊！能信解是（560c）深般若波羅蜜者，有何等性、何等相、何等貌？」 ^jin-071-182

佛言：「欲、瞋[^130]、癡斷離是性、相、貌，是菩薩摩訶薩則能信解深般若波羅蜜。」[^131] ^jin-071-183

（561a）^【經】 ^jin-071-184

須菩提白佛言：「世尊！是諸菩薩摩訶薩解[^142]深般若波羅蜜者，當趣何所？」 ^jin-071-185

佛告須菩提：「是菩薩摩訶薩解深般若波羅蜜者[^143]，當趣一切種智。」[^144] ^jin-071-186

須菩提白佛言：「世尊！是菩薩摩訶薩能趣一切種智者，則[^145]為一切眾生所歸趣，修般若波羅蜜故。[^146]世尊！修般若波羅蜜即是修一切諸法。 ^jin-071-187

世尊！無所修是修般若波羅蜜，不受修、壞修是修般若波羅蜜。」[^147] ^jin-071-188

佛告須菩提：「何等法壞故，般若[^148]波羅蜜為壞修？」 ^jin-071-189

「世尊！色壞故，般若波羅蜜為壞修；[^149]受、想、行、識、十二處、十八界壞故，般若波羅蜜為壞修；我乃至知者、見者壞故，般若波羅蜜為壞修；世尊！檀波羅蜜壞故，般若波羅蜜為壞修；乃至般若波羅蜜壞故，般若波羅蜜為壞修；內空乃至無法有法空、四念處乃至十八不共法、須陀洹果乃至一切種智壞故，般若波羅蜜為壞修。」 ^jin-071-190

佛言：「如是！如是！須菩提！色壞故，般若波羅蜜為壞修；乃至一切種智壞故，般若波羅蜜為壞修。」[^150] ^jin-071-191

爾時，佛告須菩提：「是深般若波羅蜜中，阿鞞跋致菩薩摩訶薩應[^152]當驗知！ ^jin-071-192

若菩薩摩訶薩是深般若波羅蜜中不著，當知是阿鞞跋致[^153]；[^154]禪波羅蜜乃至檀波羅蜜中不著，四念處乃至一切種智中不著，當知是阿鞞跋致。 ^jin-071-193

^【經】 ^jin-071-194

若阿鞞跋致菩薩摩訶薩行深般若波羅蜜時，不以他人語為堅要，亦不隨他教行。[^161] ^jin-071-195

阿鞞跋致菩薩摩訶薩不為欲心、瞋心、癡心所牽。 ^jin-071-196

若阿鞞跋致菩薩摩訶薩不遠離六波羅蜜。 ^jin-071-197

若阿鞞跋致菩薩摩訶薩聞說深般若波羅蜜時，心不驚、不沒、不怖、不畏、不悔，歡喜樂聞，受持、讀、誦、正憶念、如說行；須菩提！當知是菩薩先世已問[^162]是深般若波羅蜜中事已，受持、讀、誦、說、正憶念。 ^jin-071-198

何以故？是菩薩摩訶薩（561c）有大威德故，聞是深般若波羅蜜，心不驚、不怖、不畏、不沒、不悔，歡喜樂聞，受持、讀、誦、正憶念。」 ^jin-071-199

須菩提白佛言：「世尊！若菩薩摩訶薩聞深般若波羅蜜，不驚、不怖乃至正憶念，世尊！是菩薩摩訶薩云何行般若波羅蜜？」 ^jin-071-200

佛言：「隨順一切種智心，是菩薩摩訶薩應如是行般若波羅蜜。」[^163] ^jin-071-201

「世尊！云何名隨順一切種智心，是菩薩摩訶薩應如是行般若波羅蜜？」 ^jin-071-202

佛言：「以空隨順，是為菩薩摩訶薩行深般若波羅蜜；以無相、無作、無所有、不生不滅、不垢不淨隨順，是菩薩摩訶薩應如是行般若波羅蜜；以如夢、幻、炎、嚮[^164]、化隨順，是行般若波羅蜜。」[^165] ^jin-071-203

須菩提白佛言：「佛說以空隨順乃至如夢如幻隨順，是行般若波羅蜜。世尊！是菩薩摩訶薩行[^166]何法──若色，若受、想、行、識乃至一切種智？」 ^jin-071-204

佛告須菩提：「菩薩摩訶薩不行色，不行受、想、行、識，乃至不行一切種智。何以故？是菩薩摩訶薩行[^167]處，^(1)^無作法、^(2)^無壞法、^(3)^無所從來、^(4)^亦無所去、^(5)^無住處，是法^(6)^不可數、^(7)^無有量；若無數、無量，^(8)^是法不可得──不可以色得，乃至不可以一切種智得。 ^jin-071-205

何以故？色即是薩婆若，乃至一切種智即是薩婆若。色如相乃至一切種智如相皆是一如，無二無別。」[^168] ^jin-071-206

---

[^1]: （大事......十）七字＝（釋成辦品第五十（訖第五十三品））十三字【宋】，＝（成辦品第五十（訖第五十三品））十二字【元】，＝（成辦品第五十（經作大事起成辦品））十四字【明】，＝（釋第五十品，訖第五十三品，成辦品）十四字【宮】，＝（摩訶般若波羅蜜品第四十九51大事興品）十六字【聖】。（大正25，552d，n.22）

[^2]: （大智......一）十六字＝（摩訶般若波羅蜜品第四十九大事品七十一（譬喻品善知識教發心品））十八字【石】。（大正25，552d，n.21）

[^3]: 「五事」的說明，詳見《大智度論》卷70〈49
問相品〉（大正25，551c28-552b16）。

[^4]: （1）般若名大：含受故大。（印順法師，《大智度論筆記》［E018］p.316）

（2）《大般若波羅蜜多經》卷444〈48
成辦品〉：「^何以故？善現！甚深般若波羅蜜多，能成辦布施波羅蜜多，亦能成辦淨戒、安忍、精進、靜慮、般若波羅蜜多；......亦能成辦諸佛無上正等菩提；能成辦一切智，亦能成辦道相智、一切相智。」（大正7，237b13-c8）

[^5]: 般若：二乘、菩薩、佛法在般若中。（印順法師，《大智度論筆記》［E002］p.288）

[^6]: 《大般若波羅蜜多經》卷444〈48
成辦品〉：「^善現！如剎帝利灌頂大王，威德自在降伏一切，以諸國事付囑大臣，端拱無為，安隱快樂。如來亦爾，為大法王，威德自在降伏一切，以聲聞法、若獨覺法、若菩薩法、若諸佛法，皆悉付囑甚深般若波羅蜜多，由此般若波羅蜜多，皆能成辦一切事業。是故，善現！甚深般若波羅蜜多，為大事故出現世間，乃至為無等等事故出現世間。」（大正7，237c8-15）

[^7]: 《大般若波羅蜜多經》卷444〈48
成辦品〉：「^復次，善現！甚深般若波羅蜜多，於色無取無執故出現世間，能成辦事；於受、想、行、識無取無執故出現世間，能成辦事。」（大正7，237c16-18）

[^8]: 不見故不取，不取故不著。（印順法師，《大智度論筆記》［E021］p.319）

[^9]: 此四法的解釋，參見《大智度論》卷70〈49
問相品〉（大正25，552b6-13）。

[^10]: 《大般若波羅蜜多經》卷444〈48 成辦品〉：

^爾時，欲色界諸天眾俱白佛言：「世尊！如是般若波羅蜜多最為甚深、難見、難覺、不可尋思、超尋思境、寂靜、微妙、審諦、沈密，極聰慧者乃能了知。若諸有情能深信解如是般若波羅蜜多，當知彼曾供養過去無量諸佛，於諸佛所發弘誓願，多種善根，事多善友，已為無量善友攝受，乃能信解如是般若波羅蜜多。若有得聞如是般若波羅蜜多深生信解，當知彼類即是菩薩，定得無上正等菩提。」（大正7，238c19-27）

[^11]: （1）《大般若波羅蜜多經》卷444〈48
成辦品〉：「^世尊！假使三千大千世界諸有情類，一切皆成隨信行、隨法行、第八、預流、一來、不還、阿羅漢、獨覺，彼所成就若智若斷，不如有人一日於此甚深般若波羅蜜多忍樂思惟，稱量觀察。是人於此甚深般若波羅蜜多所成就忍，勝彼智斷無量無邊。何以故？諸隨信行若智若斷，乃至獨覺若智若斷，皆是已得無生法忍諸菩薩摩訶薩忍少分故。」（大正7，238c27-239a6）

（2）小智小斷是菩薩無生忍。（印順法師，《大智度論筆記》［E014］p.310）

（3）關於二乘智斷為菩薩無生法忍，另可參見《摩訶般若波羅蜜經》卷2（大正8，226a28-29）［《大智度論》卷39〈4
往生品〉（大正25，343b17-19）］，《大智度論》卷39〈4
往生品〉（大正25，343b25-c1）；《摩訶般若波羅蜜經》卷22（大正8，381b23-26）［《大智度論》卷86〈74
遍學品〉（大正25，659c5-8）］，《大智度論》卷86〈74
遍學品〉（大正25，662b16-c4）；《摩訶般若波羅蜜經》卷23（大正8，390c23-391a6）［《大智度論》卷88〈77
六喻品〉（大正25，676a11-22）］。

[^12]: 持受＝受持【宋】【元】【明】【聖】。（大正25，553d，n.5）

[^13]: （1）《大般若波羅蜜多經》卷444〈48 成辦品〉：

^爾時，佛告諸天眾言：「善哉！善哉！如汝所說。諸隨信行、若隨法行、第八、預流、一來、不還、阿羅漢、獨覺所有智斷，皆是已得無生法忍諸菩薩摩訶薩忍之少分。天眾當知！若善男子、善女人等，暫聽如是甚深般若波羅蜜多，聞已信解、書寫、受持、讀誦、修習、思惟、演說，是善男子、善女人等速出生死，證得涅槃，成就如來正等覺智，勝求二乘諸善男子、善女人等遠離般若波羅蜜多，學餘經典，若經一劫，若一劫餘。所以者何？於此般若波羅蜜多甚深經中，廣說一切微妙勝法，諸隨信行、若隨法行、第八、預流、一來、不還、阿羅漢、獨覺、菩薩摩訶薩皆應於此精勤修學，隨所願求，皆速究竟所作事業；一切如來、應、正等覺皆依此學，已證、正證、當證無上正等菩提。」（大正7，239a7-21）

（2）三乘同學般若。（印順法師，《大智度論筆記》［E011］p.305）

[^14]: （1）《放光般若經》卷11〈51 大事興品〉：

^於是諸色天子、諸欲天子同時歎言：「世尊！是摩訶般若波羅蜜不可思議，於是中出信樂，使諸聲聞各得所應，成須陀洹、斯陀含、阿那含、阿羅漢、辟支佛道；又使諸菩薩摩訶薩得成阿耨多羅三耶三菩阿惟三佛。是深般若波羅蜜亦不增、亦不減。」

諸色天子、諸欲天子各以頭面著地為佛作禮，遶佛三匝已去；去是不遠，忽然不現，各還天上。（大正8，79c2-10）

（2）《大般若波羅蜜多經》卷444〈48 成辦品〉：

^時，諸天眾俱發聲言：「如是般若波羅蜜多是大波羅蜜多，是不可思議波羅蜜多，是不可稱量波羅蜜多，是無數量波羅蜜多，是無等等波羅蜜多。世尊！諸隨信行、若隨法行、第八、預流、一來、不還、阿羅漢、獨覺皆於如是甚深般若波羅蜜多精勤修學，速出生死，證無餘依般涅槃界。一切菩薩摩訶薩眾皆於如是甚深般若波羅蜜多精勤修學，速證無上正等菩提，入無餘依般涅槃界。世尊！雖諸聲聞、獨覺、菩薩皆依如是甚深般若波羅蜜多精勤修學，各得究竟所作事業，而是般若波羅蜜多無增無減。」

爾時，欲界、色界天眾說是語已歡喜踊躍，於此般若波羅蜜多深生信樂，頂禮佛足，右遶三匝，辭佛還宮；去會未遠，俱時不現。（大正7，239a21-b6）

[^15]: 却＝怯【宋】【元】【明】【聖】【石】。（大正25，553d，n.9）

[^16]: 《大般若波羅蜜多經》卷444〈48 成辦品〉：

^佛告善現：「若菩薩摩訶薩聞說如是甚深般若波羅蜜多深生信解，書寫、受持、讀誦、修習、如理思惟、供養恭敬、尊重讚歎，常隨法師諮問義趣，若行、若立、若坐、若臥無時暫捨，如新生犢不離其母，乃至未得甚深般若波羅蜜多所有義趣，究竟通利，能為他說，終不捨離如是般若波羅蜜多甚深經典及說法師。善現當知！是菩薩摩訶薩從人中沒來生此間。」（大正7，239b10-18）

[^17]: 持＝受【宋】【元】【明】【宮】【聖】【石】。（大正25，553d，n.12）

[^18]: （雖）＋聞【宋】【元】【明】【聖】。（大正25，554d，n.3）

[^19]: （1）〔不〕－【元】【明】【聖】【石】。（大正25，554d，n.6）

（2）案：「問」前原有「不」字，今依經論前後文、元本等及異譯本刪。

（3）《放光般若經》卷11〈51
大事興品〉：「^復次，須菩提！若有菩薩聞般若波羅蜜，從一日至五日，常問中事；用是故，所生處常得聞深般若波羅蜜，終不離所問。何以故？須菩提！是菩薩但能得聞，問其中事，於行未備。」（大正8，80a12-16）

（4）《摩訶般若波羅蜜經》卷15〈50
成辦品〉：「^復次，須菩提！菩薩摩訶薩先世聞深般若波羅蜜，問中事而不行。......何以故？先世聞是深般若波羅蜜時，雖問中事，不如說行。」（大正8，329b6-12）

[^20]: 《大般若波羅蜜多經》卷444〈48
成辦品〉：「^復次，善現！有菩薩乘諸善男子、善女人等，雖於先世得聞般若波羅蜜多，亦曾請問甚深義趣，或經一日、二日、三日、四日、五日，而不如說精進修行。今生人中聞說如是甚深般若波羅蜜多，設經一日、二日、三日、四日、五日，其心堅固無能壞者；若離所聞甚深般若波羅蜜多，尋便退失，心生猶豫。何以故？善現！是菩薩乘諸善男子、善女人等由於先世得聞般若波羅蜜多，雖亦請問甚深義趣，而不如說精進修行故，於今生若遇善友慇懃勸勵，便樂聽受甚深般若波羅蜜多；若無善友慇懃勸勵，便於此經不樂聽受。彼於般若波羅蜜多，或時樂聞、或時不樂，或時堅固、或時退失，其心輕動，進退非恒，猶如輕毛隨風飄轉。」（大正7，240a24-b8）

[^21]: 《大般若波羅蜜多經》卷444〈48
成辦品〉：「^善現當知！是菩薩乘諸善男子、善女人等新趣大乘，於大乘法成就少分信敬愛樂，未能書寫、受持、讀誦、修習、思惟、為他演說甚深般若波羅蜜多。」（大正7，240b24-27）

[^22]: 參見《大智度論》卷70〈49 問相品〉（大正25，547c-552c）。

[^23]: 積年：1.多年，累年。《列子‧周穆王》："積年之疾，一朝都除。"（《漢語大詞典》（八），p.131）

[^24]: 子男＝男子【宋】【元】【明】【宮】。（大正25，554d，n.10）

[^25]: 遣信：猶傳信。南朝 宋
劉義慶《世說新語‧文學》："母王夫人在壁後聽之，再遣信令還。"（《漢語大詞典》（十），p.1136）

[^26]: 語＝說【宋】【元】【明】【宮】【聖】。（大正25，554d，n.12）

[^27]: 常＝故【宋】【元】【明】。（大正25，554d，n.13）

[^28]: 深不深。（印順法師，《大智度論筆記》［E014］p.309）

[^29]: 《正觀》（6），p.183：「大事故起、不可思議事故起、不可稱事故起、無等等事故起」，參見《大智度論》卷70〈49
問相品〉（大正25，551a15-552c14）。

[^30]: 經＋（卷）【宋】【元】【明】【宮】【聖】【石】。（大正25，554d，n.15）

[^31]: 〔故五波羅蜜等諸法〕－【石】。（大正25，554d，n.16）

[^32]: ┌一、約經卷含受說

般若含受五度等
┴二、約和合相應說　　（印順法師，《大智度論筆記》［B026］p.163）

[^33]: 參見《中阿含經》卷29（119經）《說處經》（大正1，609a24-b1）；《長阿含經》卷8（9經）《眾集經》（大正1，51a28-b2）；《大智度論》卷2〈1
序品〉（大正25，75a17-19）、卷22〈1
序品〉（大正25，222c25-26）、卷26〈1 序品〉（大正25，253b14-15）等。

[^34]: 《大智度論》卷2〈81
照明品〉：「^十智：法智、比智、世智、他心智、苦智、集智、滅智、道智、盡智、無生智。」（大正25，70b1-3）其詳釋另參見《大智度論》卷23〈1
序品〉（大正25，232c16-234a14）。

[^35]: 水＝流【聖】【石】。（大正25，555d，n.3）

[^36]: 湊（^ㄘㄡˋ）：1.會合，聚集。2.指會聚之處。3.趨，奔赴。（《漢語大詞典》（五），p.1438）

[^37]: 小乘四加行為初門，大乘無生忍為初門。（印順法師，《大智度論筆記》［E020］p.319）

[^38]: 小智小斷是菩薩無生忍：論約所緣同說。（印順法師，《大智度論筆記》［E014］p.311）

[^39]: 〔波羅蜜〕－【聖】【石】。（大正25，555d，n.6）

[^40]: ┌下、直信聽受，不問中義──得人身，聞般若疑悔難悟。──────┬當墮二乘

行般若
┤中、聞已能問，問而不行──得人身，聞般若，始信堅固，終不信樂。┘

人三種 └上、聞解能行───得人身，聞般若，心即深解，信樂不捨。

（印順法師，《大智度論筆記》〔B026〕p.162）

[^41]: 《正觀》（6），p.183：〈51
譬喻品〉之前頭部分，見《大智度論》卷71（大正25，555b11-c2）。

[^42]: （大智度論釋譬喻品第五十一）十二字＝（摩訶般若波羅蜜譬喻品第五十）十三字【聖】，＝（摩訶般若波羅蜜品第五十譬喻品）十四字【石】，〔大智度論〕－【明】。（大正25，555d，n.11）

[^43]: 關於以下佛所說的譬喻，依《大智度論》所說應有五喻，然從《摩訶般若波羅蜜經》經文與《大智度論》釋，卻只能歸類為四項。

同為「四喻」者，另參見：《道行般若經》卷5（大正8，451c6-452a29）；《大明度經》卷4（大正8，492c24-493a25）；《小品般若波羅蜜經》卷5（大正8，560a29-c29）；《佛說佛母出生三法藏般若波羅蜜多經》卷14（大正8，634b11-635b16）；《放光般若經》卷11（大正8，80b2-81b7）。

而《大般若波羅蜜多經》卷444〈49
船等喻品〉（大正7，240c17-242c6）與《大般若波羅蜜多經》卷511〈17
譬喻品〉（大正7，610b7-611b18）皆為「五喻」──於「海中船破喻」、「持瓶取水喻」之間，另有「度惡曠野喻」。

[^44]: 《大般若波羅蜜多經》卷444〈49
船等喻品〉：「^如是，善現！若菩薩乘諸善男子、善女人等，雖於大乘成就少分信敬愛樂，若不書寫、受持、讀誦、思惟、修習、為他演說甚深般若波羅蜜多為所依附，當知如是住菩薩乘諸善男子、善女人等，中道衰敗，不證無上正等菩提，退入聲聞或獨覺地。」（大正7，240c22-28）

[^45]: 《大般若波羅蜜多經》卷444〈49
船等喻品〉：「^如是，善現！若菩薩乘諸善男子、善女人等，已於無上正等菩提有信、有忍、有清淨心、有勝意樂、有欲勝解、有捨精進，復能攝受甚深般若波羅蜜多及餘功德，當知如是住菩薩乘諸善男子、善女人等，終不中道損耗退敗，超聲聞地及獨覺地，成熟有情、嚴淨佛土，疾證無上正等菩提。」（大正7，241a14-20）

[^46]: 坏（^ㄆㄧ）：沒有燒過的磚瓦陶器。《說文‧土部》：「坏，瓦未燒。」（《漢語大字典》（一），p.421）

[^47]: 能淨＝能淨佛【宋】【元】【明】【宮】，＝淨佛【聖】【石】。（大正25，555d，n.17）

[^48]: （1）估＝賈【元】【明】。（大正25，555d，n.18）

（2）估：5.行商，商人。（《漢語大詞典》（一），p.1224）

[^49]: 估客：即行商。（《漢語大詞典》（一），p.1224）

[^50]: 《大般若波羅蜜多經》卷444〈49
船等喻品〉：「^如是，善現！有菩薩乘諸善男子、善女人等，設於無上正等菩提有信、有忍、有清淨心、有勝意樂、有欲勝解、有捨精進，若不攝受甚深般若波羅蜜多方便善巧，則便遠離般若、靜慮、精進、安忍、淨戒、布施波羅蜜多，如是乃至遠離一切智、道相智、一切相智，當知如是住菩薩乘諸善男子、善女人等，中道衰敗，喪失身命及大財寶。喪身命者，謂墮聲聞或獨覺地；失財寶者，謂失無上正等菩提。」（大正7，241c6-14）

[^51]: （有）＋人【宋】【元】【明】【宮】。（大正25，556d，n.1）

[^52]: 忍持＝忍辱【元】【明】【聖】，＝忍【石】。（大正25，556d，n.2）

[^53]: 或＋（有）【宋】【元】【明】【聖】。（大正25，556d，n.4）

[^54]: ┌得諸法實相。

二種菩薩
┴未得（諸法實相），於佛道中有信、忍、淨心、深心、欲、解、捨^※^、精進。

（印順法師，《大智度論筆記》〔B026〕p.162）

※案：印順法師筆記原無「捨」，今依經論增補。

[^55]: 四事：指有信、有忍、有淨心、有深心。

[^56]: 此處《大智度論》說有五喻，但《摩訶般若波羅蜜經》經文與《大智度論》釋僅提到四喻。

[^57]: 船＋（船）【宋】【元】【明】【宮】。（大正25，556d，n.11）

[^58]: 參見《長阿含經》卷14（21經）《梵動經》（大正1，89c19-94a12）。

[^59]: （1）《大智度論》卷7〈1
序品〉：「^如迦旃延子阿毘曇義中說：十纏、九十八結，為百八煩惱。」（大正25，110b6-7）

（2）《大智度論》卷7〈1
序品〉：「^纏者，十纏：瞋纏、覆罪纏、睡纏、眠纏、戲纏、掉纏、無慚纏、無愧纏、慳纏、嫉纏。」（大正25，110a26-27）

（3）另參見《大毘婆沙論》卷47（大正27，243c20-26）。

[^60]: （1）將（^ㄐㄧㄤ）：9.帶領，攜帶。

（2）將（^ㄐㄧㄤˋ）：3.統率，指揮。（《漢語大詞典》（七），p.805）

[^61]: ┌般若──能滅邪見、戲論，將至畢竟空。

般若方便 ┴方便──將出畢竟空。
（印順法師，《大智度論筆記》〔B026〕p.162）

[^62]: 我施是物＝我以是物施【聖】，但有「我施是物」四字傍註。（大正25，556d，n.14）

[^63]: 《大般若波羅蜜多經》卷444〈49 船等喻品〉：

^善現當知！有菩薩乘諸善男子、善女人等，從初發心執我、我所修行布施乃至般若波羅蜜多，此善男子、善女人等修布施時作如是念：「我能行施，我施此物，彼受我施。」修淨戒時作如是念：「我能持戒，我持此戒，我具是戒。」修安忍時作如是念：「我能修忍，我於彼忍，我具是忍。」修精進時作如是念：「我能精進，我為此精進，我具是精進。」修靜慮時作如是念：「我能修定，我為此修定，我具是定。」修般若時作如是念：「我能修慧，我為此修慧，我具是慧。」

復次，善現！此善男子、善女人等修布施時，執有是布施，執由此布施，執布施為我所；修淨戒時，執有是淨戒，執由此淨戒，執淨戒為我所；修安忍時，執有是安忍，執由此安忍，執安忍為我所；修精進時，執有是精進，執由此精進，執精進為我所；修靜慮時，執有是靜慮，執由此靜慮，執靜慮為我所；修般若時，執有是般若，執由此般若，執般若為我所。是善男子、善女人等，我、我所執恒隨逐故，所行布施乃至般若波羅蜜多，增長生死，不能解脫生等眾苦。所以者何？布施波羅蜜多中無如是分別可起此執，乃至般若波羅蜜多中亦無如是分別可起此執。何以故？遠離此彼岸是布施波羅蜜多相，乃至是般若波羅蜜多相故。

善現當知！此菩薩乘諸善男子、善女人等不知此岸、彼岸相故，不能攝受布施、淨戒、安忍、精進、靜慮、般若波羅蜜多，乃至不能攝受一切智、道相智、一切相智。由是因緣，此菩薩乘諸善男子、善女人等，墮聲聞地或獨覺地，不證無上正等菩提。」（大正7，242b6-c6）

[^64]: 〔辱〕－【宋】【元】【明】【宮】。（大正25，556d，n.15）

[^65]: 禪＋（定）【聖】【石】。（大正25，556d，n.16）

[^66]: 案：《大正藏》原作「禪」，今依《高麗藏》作「禪定」（第14冊，1085a15）。

[^67]: 〔定〕－【宋】【元】【明】【宮】。（大正25，556d，n.17）

[^68]: 《大般若波羅蜜多經》卷445〈49
船等喻品〉：「^所以者何？布施波羅蜜多中無如是分別，亦不如彼所分別。何以故？非至此彼岸是布施波羅蜜多相故，乃至般若波羅蜜多中無如是分別，亦不如彼所分別。何以故？非至此彼岸是般若波羅蜜多相故。

善現當知！此菩薩乘諸善男子、善女人等，不知此、岸彼岸相故，不能攝受布施、淨戒、安忍、精進、靜慮、般若波羅蜜多，如是乃至不能攝受一切智、道相智、一切相智。由此因緣，是菩薩乘諸善男子、善女人等，墮聲聞地或獨覺地，不證無上正等菩提。善現！住菩薩乘諸善男子、善女人等，如是無方便善巧修行六波羅蜜多，墮於聲聞或獨覺地，不證無上正等菩提。」（大正7，243a10-22）

[^69]: 《大般若波羅蜜多經》卷445〈49
船等喻品〉：「^所以者何？布施波羅蜜多中無如是分別可起此執，乃至般若波羅蜜多中亦無如是分別可起此執。何以故？遠離此彼岸是布施波羅蜜多相，乃至是般若波羅蜜多相故。

善現當知！此菩薩乘諸善男子、善女人等，善知此岸、彼岸相故，便能攝受布施、淨戒、安忍、精進、靜慮、般若波羅蜜多，如是乃至能攝受一切智、道相智、一切相智。由是因緣，此菩薩乘諸善男子、善女人等，不墮聲聞及獨覺地，速證無上正等菩提。」（大正7，243b18-27）

[^70]: （1）《正觀》（6），p.184：《大智度論》卷71〈51
譬喻品〉（大正25，555b-556a）的前半段，經文用幾個譬喻來說明「有方便」、「無方便」，但沒有解說其意義，所以在同一品的的後半段來說明。

（2）依據印順法師，《大智度論筆記》［B019］p.146所示，應指《大智度論》卷56〈31
滅諍亂品〉：「^以要言之，無方便者，雖行六波羅蜜，內不能離我心、外取諸法相，所謂我是施者、彼是受者、是布施物，是因緣故，不能到佛道；與此相違，是有方便。」（大正25，463b6-9）

[^71]: ┌內不離我心

無方便 ┴外取諸法相

有方便　　　　　　　　（印順法師，《大智度論筆記》〔B019〕p.146）

[^72]: 道＋（釋第五十品竟）【聖】【石】。（大正25，557d，n.7）

[^73]: 二緣不失道。（印順法師，《大智度論筆記》［E018］p.316）

[^74]: 〔善〕－【宋】【元】【明】【明】。（大正25，557d，n.10）

[^75]: 二＋（經作善智識品）細註【明】，二＋（品）【宮】。（大正25，557d，n.11）

[^76]: （大智度論釋善知識品第五十二）十三字＝（摩訶般若波羅蜜智識教發心品第五十一）十七字【聖】，＝（摩訶般若波羅蜜品第五十一善智識教發心品）十九字【石】，〔大智度論〕－【明】。（大正25，557d，n.8）

[^77]: 《大般若波羅蜜多經》卷445〈50 初業品〉：

^爾時，具壽善現白佛言：「世尊！初業菩薩摩訶薩，應云何學般若、靜慮、精進、安忍、淨戒、布施波羅蜜多？」（大正7，244a9-11）

[^78]: 《大正藏》原作「于」，今依《高麗藏》作「子」（第14冊，1086a13）。

[^79]: 《大般若波羅蜜多經》卷445〈50
初業品〉：「^汝勿以色而取無上正等菩提，亦勿以受、想、行、識而取無上正等菩提。」（大正7，244a19-20）

[^80]: 無上菩提：無可著處。（印順法師，《大智度論筆記》〔E001〕p.285）

[^81]: 《大般若波羅蜜多經》卷445〈50
初業品〉：「^汝善男子！修行甚深般若波羅蜜多時，勿於色生貪愛，勿於受、想、行、識生貪愛。所以者何？色乃至識非可貪愛。何以故？以一切法自性空故。」（大正7，244c11-14）

[^82]: （自）＋性【宋】【元】【明】【聖】【石】。（大正25，557d，n.14）

[^83]: 《大般若波羅蜜多經》卷445〈50
初業品〉：「^勿於預流果生貪愛，勿於一來、不還、阿羅漢果、獨覺菩提生貪愛。所以者何？預流果乃至獨覺菩提非可貪愛。何以故？以一切法自性空故。勿於一切菩薩摩訶薩行生貪愛，勿於諸佛無上正等菩提生貪愛。所以者何？一切菩薩摩訶薩行、諸佛無上正等菩提非可貪愛。何以故？以一切法自性空故。」（大正7，245b21-28）

[^84]: ┌大菩薩所得。

二種性空
┴小菩薩所學柔順忍。　　（印順法師，《大智度論筆記》〔B026〕p.163）

[^85]: 〔實〕－【宋】【元】【明】【宮】。（大正25，557d，n.15）

[^86]: 智慧氣分，數為菩薩。（印順法師，《大智度論筆記》［E021］p.319）

[^87]: （1）關於「頂法」，參見《中阿含經》卷21（86經）《說處經》（大正1，565c1-19）。

（2）參見《發智論》卷1（大正26，918c20-919a8）、《大毘婆沙論》卷6（大正27，26b9-c5）等。依論書所說，此乃佛為波羅衍拏摩納婆（儒童）說。

（3）另參見《大智度論》卷48〈19 四念處品〉（大正25，405b9-20）。

[^88]: 新學先近善知識。（印順法師，《大智度論筆記》［E021］p.319）

[^89]: 新學能令世法畢竟空，燒諸煩惱。（印順法師，《大智度論筆記》［E021］p.319）

[^90]: （1）《大般若波羅蜜多經》卷445〈50
初業品〉：「^善現！諸菩薩摩訶薩雖達一切法如幻、如夢、如響、如像、如光影、如陽焰、如變化事、如尋香城自性皆空，而為世間得義利故，發趣無上正等菩提；為令世間得饒益故，發趣無上正等菩提；為令世間得安樂故，發趣無上正等菩提；為欲濟拔諸世間故，發趣無上正等菩提；為與世間作歸依故，發趣無上正等菩提；為與世間作舍宅故，發趣無上正等菩提；欲示世間究竟道故，發趣無上正等菩提；為與世間作洲渚故，發趣無上正等菩提；為與世間作日月故，發趣無上正等菩提；為與世間作燈燭故，發趣無上正等菩提；為與世間作導師故，發趣無上正等菩提；為與世間作將帥故，發趣無上正等菩提；為與世間作所趣故，發趣無上正等菩提；哀愍世間生死苦故，發趣無上正等菩提。」（大正7，245c5-20）

（2）案：本段經文所標之序號乃依據下文敘述之次第。

[^91]: 愁＝苦【聖】【石】。（大正25，558d，n.4）

[^92]: 《大般若波羅蜜多經》卷445〈50
初業品〉：「^善現！云何菩薩摩訶薩為與世間作舍宅故，發趣無上正等菩提？善現！諸菩薩摩訶薩欲為有情作依止處，及令至得無怖無畏大涅槃宮故，發趣無上正等菩提。善現！是為菩薩摩訶薩為與世間作舍宅故，發趣無上正等菩提。」（大正7，246a21-26）

[^93]: 《大般若波羅蜜多經》卷445〈50
初業品〉：「^善現！云何菩薩摩訶薩為與世間作歸依故，發趣無上正等菩提？善現！諸菩薩摩訶薩欲為有情說無依法，謂色無依，受、想、行、識無依，如是乃至一切智無依，道相智、一切相智無依，令諸有情聞已，解脫一切生老病死及愁歎苦憂惱，由此因緣發趣無上正等菩提。善現！是為菩薩摩訶薩為與世間作歸依故，發趣無上正等菩提。」（大正7，246a13-21）

[^94]: 〔若〕－【聖】【石】。（大正25，558d，n.5）

[^95]: 畢竟不生不名為色。（印順法師，《大智度論筆記》［E008］p.301）

[^96]: 《大般若波羅蜜多經》卷445〈50 初業品〉：

^具壽善現白言：「世尊！若一切法相如究竟相者，云何菩薩摩訶薩於一切法應現等覺？所以者何？世尊！非色究竟中有如是分別，謂此是色；亦非受、想、行、識究竟中有如是分別，謂此是受、想、行、識。如是乃至非一切智究竟中有如是分別，謂此是一切智；亦非道相智、一切相智究竟中有如是分別，謂此是道相智、一切相智。」（大正7，246b9-16）

[^97]: 得＝行【宋】【元】【明】【宮】。（大正25，558d，n.7）

[^98]: 却＝怯【宋】【元】【明】。（大正25，558d，n.8）

[^99]: 《大般若波羅蜜多經》卷445〈50 初業品〉：

^佛告善現：「如是！如是！如汝所說。色究竟中無如是分別，謂此是色；受、想、行、識究竟中亦無如是分別，謂此是受、想、行、識。如是乃至一切智究竟中無如是分別，謂此是一切智；道相智、一切相智究竟中無如是分別，謂此是道相智、一切相智──以一切法本性空故。善現！是為菩薩摩訶薩最極難事，謂雖觀一切法皆寂滅相甚深微妙而心不沈沒，作是念言：『我於是法現等覺已，證得無上正等菩提，為諸有情宣說開示如是寂滅深妙之法。』善現！是為菩薩摩訶薩欲示世間究竟道故，發趣無上正等菩提。」（大正7，246b16-28）

[^100]: 〔名〕－【宋】【元】【明】【宮】。（大正25，558d，n.9）

[^101]: 〔故發阿耨多羅三藐三菩提心〕十二字－【宋】【元】【明】【宮】，〔故〕－【聖】。（大正25，558d，n.12）

[^102]: 《大般若波羅蜜多經》卷445〈50
初業品〉：「^善現！云何菩薩摩訶薩為與世間作導師、將帥故，發趣無上正等菩提？善現！諸菩薩摩訶薩欲令趣向邪道有情離行四種不應行處，為說一道令歸正故，為雜染者得清淨故，為愁惱者得歡悅故，為憂苦者得喜樂故，為非理有情證如理法故，為流轉有情得般涅槃故，發趣無上正等菩提。

善現！諸菩薩摩訶薩發趣無上正等菩提，欲為有情宣說開示色無生無滅、無染無淨，受、想、行、識無生無滅、無染無淨；......一切智無生無滅、無染無淨，道相智、一切相智無生無滅、無染無淨。善現！是為菩薩摩訶薩為與世間作導師、將帥故，發趣無上正等菩提。」（大正7，246c17-247b14）

[^103]: 穩＝隱【宮】下同。（大正25，559d，n.2）

[^104]: 歸＋（依）【明】。（大正25，559d，n.4）

[^105]: ┌煩惱依止有為─────煩惱見，說無依止┐

二種依止 ┴清淨智慧，依止涅槃──淨智慧，說依止─┴依止無依止。

（印順法師，《大智度論筆記》〔B026〕p.163）

[^106]: （亦無）＋凡【宋】【元】【明】【宮】。（大正25，559d，n.6）

[^107]: 《正觀》（6），p.184：《大智度論》卷71（大正25，559b9-15）。

[^108]: （1）《雜阿含經》卷31（896經）：

^如是我聞：一時，佛住舍衛國祇樹給孤獨園。爾時，世尊告諸比丘：「有三有漏。何等為三？謂欲有漏，有有漏，無明有漏。為斷此三有漏故，當求大師。」佛說此經已，諸比丘聞佛所說，歡喜奉行。（大正2，225b1-6）

（2）另參見《集異門足論》卷4（大正26，383a4-9），《品類足論》卷6（大正26，717b16-20），《大智度論》卷25〈1
序品〉（大正25，243b27-28）等。

[^109]: （1）四流＋（等）【聖】【石】。（大正25，559d，n.7）

（2）《雜阿含經》卷43（1172經）：「^浚流者，譬四流──欲流、有流、見流、無明流。」（大正2，313c20-21）

（3）另參見《集異門足論》卷8（大正26，399b29-c8），《品類足論》卷7（大正26，719a26-b3）等。

[^110]: （1）卷第七十一終，導＋（大智度經論卷第七十一）【石】。（大正25，559d，n.8）

（2）卷第七十二首【石】，（摩訶般若波羅蜜品第五十一之余卷第七十二[臨-臣+馬]知品大如品）＋經【石】。（大正25，559d，n.9）

[^111]: 《大般若波羅蜜多經》卷445〈50
初業品〉：「^善現！云何菩薩摩訶薩為與世間作所趣故，發趣無上正等菩提？善現！諸菩薩摩訶薩希求無上正等菩提，修諸菩薩摩訶薩行，欲以四攝事攝一切有情，所謂布施、愛語、利行、同事。欲為有情宣說開示色以虛空為所趣，受、想、行、識亦以虛空為所趣，如是乃至一切智以虛空為所趣，道相智、一切相智亦以虛空為所趣。欲為有情宣說開示未來色趣空故無所從來，過去色趣空故無所至去，現在色趣空故亦無所住。......欲為有情宣說開示色非趣非不趣。何以故？以色性空，空中無趣無不趣故。受、想、行、識亦非趣非不趣。何以故？以受、想、行、識性空，空中無趣無不趣故。如是乃至一切智非趣非不趣。何以故？以一切智性空，空中無趣無不趣故。道相智、一切相智亦非趣非不趣。何以故？以道相智、一切相智性空，空中無趣無不趣故。善現！是為菩薩摩訶薩為與世間作所趣故，發趣無上正等菩提。」（大正7，247b14-c11）

[^112]: 非＝不【宋】【元】【明】【宮】。（大正25，559d，n.13）

[^113]: 《大般若波羅蜜多經》卷446〈50
初業品〉：「^所以者何？善現！一切法皆以空、無相、無願為趣，諸菩薩摩訶薩於如是趣不可超越。何以故？空、無相、無願中，趣與非趣不可得故。」（大正7，247c21-23）

[^114]: 起＝趣【宋】【元】【明】【宮】，【聖】【石】＊。（大正25，559d，n.14）

[^115]: 《大般若波羅蜜多經》卷446〈50
初業品〉：「^善現！一切法皆以無起無作為趣，諸菩薩摩訶薩於如是趣不可超越。何以故？無起無作中，趣與非趣不可得故。」（大正7，247c23-26）

[^116]: （如）＋夢【宋】【元】【明】【宮】【聖】【石】。（大正25，559d，n.15）

[^117]: 嚮＝響【宋】【元】【明】【宮】。（大正25，559d，n.16）

[^118]: （1）〔趣〕－【元】【明】【聖】【石】。（大正25，559d，n.17）

（2）《摩訶般若波羅蜜經》卷15〈52
知識品〉：「^須菩提！一切法趣幻、趣響、趣影、趣化，是趣不過。」（大正8，333a8-9）

（3）案：「是」前原有「趣」字，今依元本等校勘及前後文刪。

[^119]: 〔不舉......故〕三十字－【宮】。（大正25，559d，n.18）

[^120]: 不可得＝中無來無去【宮】【石】。（大正25，559d，n.21）

[^121]: 起＋（者）【宋】【元】【明】【宮】。（大正25，559d，n.22）

[^122]: 作＋（者）【宋】【元】【明】【宮】【聖】【石】。（大正25，559d，n.23）

[^123]: 「神我」異名的解說，參見《大智度論》卷35〈3
習相應品〉（大正25，319b27-c14），《瑜伽師地論》卷95（大正30，841a6-21）。

[^124]: 〔當〕－【宋】【元】【明】【宮】。（大正25，559d，n.24）

[^125]: 〔有〕－【明】【聖】。（大正25，560d，n.1）

[^126]: （有）＋常【石】。（大正25，560d，n.2）

[^127]: 《大般若波羅蜜多經》卷446〈50
初業品〉：「^善現！一切法皆以貪、瞋、癡事為趣，諸菩薩摩訶薩於如是趣不可超越。何以故？貪、瞋、癡事尚畢竟無所有不可得，況有趣非趣可得！

善現！一切法皆以諸見趣為趣，諸菩薩摩訶薩於如是趣不可超越。何以故？諸見趣尚畢竟無所有不可得，況有趣非趣可得！」（大正7，248b17-23）

[^128]: 得＋（故）【宋】【元】【明】【宮】【聖】。（大正25，560d，n.3）

[^129]: 純＝淳【聖】【石】。（大正25，560d，n.5）。

[^130]: 瞋＝恚【聖】。（大正25，560d，n.8）

[^131]: 《大般若波羅蜜多經》卷446〈51 調伏貪等品〉：

^佛告善現：「若菩薩摩訶薩能於如是甚深般若波羅蜜多生於淨信及勝解者，心以[調伏]{.underline}貪、瞋、癡及遠離貪、瞋、癡，為性、為相、為狀、為貌。復次，善現！是菩薩摩訶薩心以調伏貪、瞋、癡及無貪、瞋、癡，遠離貪、瞋、癡及無貪、瞋、癡，為性、為相、為狀、為貌。善現！若菩薩摩訶薩成就如是性、相、狀、貌，心乃於如是甚深般若波羅蜜多能生淨信及生勝解。」（大正7，249c24-250a3）

[^132]: 是＋（乃至品竟）【宋】【元】【明】【宮】【聖】【石】。（大正25，560d，n.9）

[^133]: 《正觀》（6），p.184：《大智度論》卷71〈52
善知識品〉（大正25，558a21-26）所說的「1.為安穩世間、2.為安樂世間、3.為救世間、4.為世間歸、5.為世間依處、6.為世間洲、7.為世間將導、8.為世間究竟道、9.為世間趣」等九事。

[^134]: 終歸於空。（印順法師，《大智度論筆記》［E015］p.311）

[^135]: 本空倒有。（印順法師，《大智度論筆記》［E015］p.311）

[^136]: 斷煩惱。（印順法師，《大智度論筆記》［E015］p.311）

[^137]: ┌根本斷。

二種斷煩惱 ┴薄少斷──無生忍已前能得。
（印順法師，《大智度論筆記》〔B026〕p.163）

[^138]: 另參見《大智度論》卷27〈1 序品〉（大正25，262a6-16）。

[^139]: 離＋（釋五十一品竟）【聖】【石】。（大正25，560d，n.10）

[^140]: 〔一切〕－【宋】【元】【明】【宮】。（大正25，560d，n.12）

[^141]: （1）（大智度論釋趣一切智品第五十三）十四字＝（摩訶般若波羅蜜驗知品第五十二）十四字【聖】，＝（摩訶般若波羅蜜經品第五十二驗知品趣一切智）二十字【石】。（大正25，560d，n.11a）

（2）三＋（經作趣一切智品）夾註【[宮明]】，三＋（品）【宮】。（大正25，560d，n.13）

[^142]: （能）＋解【元】【明】。（大正25，561d，n.1）

[^143]: 〔者〕－【元】【明】【宮】。（大正25，561d，n.2）

[^144]: 《大般若波羅蜜多經》卷446〈51 調伏貪等品〉：

^時，具壽善現白佛言：「世尊！若菩薩摩訶薩能於如是甚深般若波羅蜜多生於淨信及生勝解，是菩薩摩訶薩當何所趣？」

佛告善現：「是菩薩摩訶薩當趣一切智智。」（大正7，250a3-6）

[^145]: 則＝是【宋】【元】【明】，〔則〕－【宮】。（大正25，561d，n.3）

[^146]: 《大般若波羅蜜多經》卷446〈51 調伏貪等品〉：

^具壽善現復白佛言：「世尊！若菩薩摩訶薩趣一切智智者，是菩薩摩訶薩能與一切有情為所歸趣。」（大正7，250a6-8）

[^147]: 《大般若波羅蜜多經》卷446〈51 調伏貪等品〉：

^爾時，具壽善現白佛言：「世尊！如是般若波羅蜜多最為甚深，無能修者、無所修法、亦無修處、亦無由此而得修習。何以故？世尊！非此般若波羅蜜多甚深義中而有少分實法可得名能修者及所修法、若修習處、若由此修。

世尊！若修虛空，是修般若波羅蜜多；若修一切法，是修般若波羅蜜多；若修不實法，是修般若波羅蜜多；若修無所有，是修般若波羅蜜多；若修無攝受，是修般若波羅蜜多；若修除遣法，是修般若波羅蜜多。」（大正7，250b15-24）

[^148]: （修）＋般若【宋】【元】【明】【宮】。（大正25，561d，n.5）

[^149]: 《大般若波羅蜜多經》卷446〈51 調伏貪等品〉：

^具壽善現白言：「世尊！修除遣色，是修般若波羅蜜多。」（大正7，250b25-26）

[^150]: 另參見《大智度論》卷86〈74 遍學品〉（大正25，661a）以下。

[^151]: 案：所謂「五相」者，指：（一）不著深般若［等］，（二）自證不由他，（三）不為諸惑牽，（四）常不離六度，（五）歡喜樂聞法。詳見此下經論所釋。

[^152]: 〔應〕－【聖】。（大正25，561d，n.6）

[^153]: 致＋（相）【聖】【石】。（大正25，561d，n.7）

[^154]: 《大般若波羅蜜多經》卷446〈51
調伏貪等品〉：「^復次，善現！應依如是甚深般若波羅蜜多觀察不退轉菩薩摩訶薩，若菩薩摩訶薩雖行般若波羅蜜多而無執著，當知是為不退轉菩薩摩訶薩。」（大正7，251a1-4）

[^155]: 〔故〕－【宋】【元】【明】。（大正25，561d，n.8）

[^156]: 般若＋（波羅蜜）【聖】【石】。（大正25，561d，n.9）

[^157]: 〔深〕－【宋】【宮】。（大正25，561d，n.10）

[^158]: （1）印順法師，《大智度論》（標點本），p.2660夾註：「『未』字應作『末』。」

（2）《大正藏》及《高麗藏》皆作「未」（第14冊，1091c18），今依文義及印順法師，《大智度論》（標點本）改作「末」。

[^159]: 《正觀》（6），pp.184-185：《大智度論》卷71〈52
善知識品〉（大正25，560b26-c3）。

[^160]: ┌能觀諸法空，不觀般若空。

二種行般若菩薩 ┴觀諸法空，亦觀般若空。
（印順法師，《大智度論筆記》〔B026〕p.163）

[^161]: 《大般若波羅蜜多經》卷446〈51
調伏貪等品〉：「^復次，善現！諸有不退轉菩薩摩訶薩，行深般若波羅蜜多時，不觀他語及他教誡以為真要，非但信他而有所作。」（大正7，251a14-16）

[^162]: 問＝聞【宋】【元】【明】【宮】【聖】。（大正25，561d，n.13）

[^163]: 《大般若波羅蜜多經》卷446〈51 調伏貪等品〉：

^佛告善現：「是菩薩摩訶薩相續隨順趣向臨入一切智智，應作如是行深般若波羅蜜多。」（大正7，251b10-11）

[^164]: 嚮＝響【元】【明】。（大正25，561d，n.14）

[^165]: 《大般若波羅蜜多經》卷446〈51 調伏貪等品〉：

^佛告善現：「若菩薩摩訶薩相續隨順趣向臨入空、無相、無願、虛空、無所有、無生、無滅、無染、無淨、真如、法界、法性、不虛妄性、不變異性、平等性、離生性、法定、法住、實際、虛空界、不思議界、無造無作、如幻、如夢、如響、如像、如光影、如陽焰、如變化事、如尋香城，行深般若波羅蜜多，是為菩薩摩訶薩相續隨順趣向臨入一切智智，行深般若波羅蜜多。」（大正7，251b14-21）

[^166]: 行＝觀【聖】。（大正25，561d，n.15）

[^167]: （無）＋行【宋】【聖】【石】。（大正25，561d，n.17）

[^168]: 《大般若波羅蜜多經》卷446〈51 調伏貪等品〉：

^佛告善現：「是菩薩摩訶薩行深般若波羅蜜多時，不行色，不行受、想、行、識，如是乃至不行一切智，不行道相智、一切相智。何以故？是菩薩摩訶薩所隨順趣向臨入一切智智，無能作者、無能壞者、無所從來、無所至去、亦無所住、無方無域、無數無量、無往無來，既無數量往來可得，亦無能證。

善現！如是一切智智，不可以色證，不可以受、想、行、識證，如是乃至不可以一切智證，不可以道相智、一切相智證。

何以故？色即是一切智智性，受、想、行、識即是一切智智性，如是乃至一切智即是一切智智性，道相智、一切相智即是一切智智性。

何以故？若色真如，若一切智智真如，若一切法真如，皆一真如無二無別；若受、想、行、識真如，若一切智智真如，若一切法真如，皆一真如無二無別。如是乃至若一切智真如，若一切智智真如，若一切法真如，皆一真如無二無別；若道相智、一切相智真如，若一切智智真如，若一切法真如，皆一真如無二無別。是故，一切智智不可以色證，不可以受、想、行、識證，如是乃至不可以一切智證，不可以道相智、一切相智證。」（大正7，251b28-c21）

[^169]: 說＝試【宋】【元】【明】，＝誡【聖】【石】。（大正25，561d，n.21）

[^170]: （1）斷煩惱：不斷。（印順法師，《大智度論筆記》〔E015〕p.311）

（2）不退，煩惱薄。（印順法師，《大智度論筆記》［E021）p.319）

[^171]: 〔隨〕－【宋】【元】【明】【宮】。（大正25，562d，n.3）

[^172]: 般若與一切種智：順畢竟空即順一切種智心。（印順法師，《大智度論筆記》［E011］p.306）

[^173]: 一切種智：是寂滅相。（印順法師，《大智度論筆記》［B026］p.308）

[^174]: 《正觀》（6），p.185：參見《摩訶般若波羅蜜經》卷21〈70
三慧品〉（大正8，375c22-23），《放光般若經》卷16〈70
漚惒品〉（大正8，114a25-27）。

[^175]: 無上菩提：諸法中實。（印順法師，《大智度論筆記》〔E001〕p.285）

[^176]: 一切種智：實法；過有為。（印順法師，《大智度論筆記》［B026］p.308）

[^177]: 〔如〕－【宋】【元】【明】【聖】【石】。（大正25，562d，n.7）

[^178]: （1）別＋（釋第五十二品竟）夾註【聖】，別＋（釋五十二品竟）夾註【石】。（大正25，562d，n.8）

（2）不分卷【石】。（大正25，562d，n.9）