【經】 ^jin-65-1

須菩提白佛言：「世尊！若善男子、善女人受持是般若波羅蜜，親近、正憶念者，終不病眼，耳、鼻、舌、身[^1]亦終不病，身無刑[^2]殘，亦不衰耄[^3]，終不橫死。無數百千萬諸天──四天王天乃至淨居諸天皆悉隨從聽受。[^4] ^jin-65-2

六齋日──月八日、二十三日、十四日[^5]、二十九日、十五日、三十日，諸天眾會；善男子為法師者，在所說般若波羅蜜處[^6]皆悉來集。 ^jin-65-3

是善男子、善女人在大眾中說是般若波羅蜜，得無量、無邊、阿僧祇、不可思議、不可稱量福德。」 ^jin-65-4

佛告須菩提：「如是！如是！是善男子、善女人，若六齋日──月八日、二十三日、十四日、二十九日、十五日、三十日，在諸天眾前說是[^7]般若波羅蜜，是善男子、善女人得無量、無邊、阿僧祇、不可思議、不可稱量福德。 ^jin-65-5

何以故？須菩提！般若波羅蜜是大珍寶。何等是大珍寶？ ^jin-65-6

是般若波羅蜜能拔地獄、畜生、餓鬼及人中貧窮； ^jin-65-7

能與剎利、婆羅門大姓、居士大家，能與四天王天處乃至非有想非無想處，能與須陀洹果、斯陀含果、阿那含果、阿羅漢果、辟支佛道、阿耨多羅三藐三菩提。 ^jin-65-8

何以故？是般若波羅蜜中廣說十善道、四禪、四無量心、四無色定，四念處乃至八聖道分，檀波羅蜜、尸羅波羅蜜、（515b）羼提波羅蜜、毘梨耶波羅蜜、禪波羅蜜、般若波羅蜜，廣說內空乃至無法有法空，廣說佛十力乃至一切[^8]智。 ^jin-65-9

從是中學，出生剎利大姓、婆羅門大姓、居士大家，出生四天王天、三十三天、夜摩天、兜率陀天、化樂天、他化自在天，梵身天、梵輔天、梵眾天、大梵天，光天、少光天、無量光天、光音天，淨天、少淨天、無量淨天、遍淨天，阿那婆伽[^9]天、得福天、廣果天、無想天、阿浮呵那天、不熱天、快見天、妙見天、阿迦尼吒天，虛空無邊處天、識無邊處天、無所有處天、非有想非無想處天。 ^jin-65-10

是法中學，得須陀洹果、斯陀含果、阿那含果、阿羅漢果，得[^10]辟支佛道，得阿耨多羅三藐三菩提。 ^jin-65-11

以是故，須菩提！般若波羅蜜名為大珍寶。 ^jin-65-12

珍寶波羅蜜中，無有法可得若生若滅、若垢若淨、若取若捨；珍寶波羅蜜，亦無有法若善若不善、若世間若出世間、若有漏若無漏、若有為若無為。 ^jin-65-13

以是故，須菩提！是名無所得珍寶波羅蜜。[^11] ^jin-65-14

須菩提！是珍寶波羅蜜，無有法能染污。何以故？所用染[^12]法不可得故。 ^jin-65-15

須菩提！以是故名無染珍寶波羅蜜。[^13] ^jin-65-16

須菩提！若菩薩摩訶薩行般若波羅蜜時，亦如是不知，亦如是不分別，亦如是不得，亦如是不戲論，是為能修行般若波羅蜜；亦能禮覲諸佛，從一佛國至一佛國，供養、恭敬、尊重、讚歎諸佛；遊諸佛剎，成就眾生、淨佛國土。[^14] ^jin-65-17

須菩提！是般若波羅蜜於諸法無有力、無非力，亦無受、亦無與，不生不滅、不垢不淨、不增不減。 ^jin-65-18

是波羅蜜亦非過去、非未來、非現在；不捨欲界、不住欲界，（515c）不捨色界、不住色界，不捨無色界、不住無色界。[^15] ^jin-65-19

是般若波羅蜜不與檀波羅蜜亦不捨，[^16]不與尸波羅蜜亦不捨，不與羼提波羅蜜亦不捨，不與毘梨耶波羅蜜亦不捨，不與禪波羅蜜亦不捨，不與般若波羅蜜亦不捨。 ^jin-65-20

不與內空亦不捨，乃至不與無法有法空亦不捨。不與四念處亦不捨[^17]，乃至不與八聖道分亦不捨。不與佛十力亦不捨，乃至不與十八不共法亦不捨。 ^jin-65-21

不與須陀洹果亦不捨，乃至不與阿羅漢果亦不捨；不與辟支佛道亦不捨，乃至不與一切智亦不捨。 ^jin-65-22

是般若波羅蜜不與阿羅漢法、不捨凡人法，不與辟支佛法、不捨阿羅漢法，不與佛法、不捨辟支佛法。 ^jin-65-23

是般若波羅蜜亦不與無為法、不捨有為法。 ^jin-65-24

何以故？若有諸佛、若無諸佛，是諸法相常住不異，法相、法住、法位常住，不謬不失故。」[^18] ^jin-65-25

【經】 ^jin-65-26

爾時，諸天子虛空中立，發大音聲，踊躍歡喜，以漚[^51]鉢羅華、波頭摩華[^52]、拘物頭華[^53]、\`1850\`分陀利華[^54]而散佛上，如[^55]是言：「我等於閻浮提見第二法輪轉[^56]。」 ^jin-65-27

是中無量百千天子得無生法忍。 ^jin-65-28

佛告須菩提：「是法輪[^58]非第一轉、非第二轉。是般若波羅蜜不為轉故出[^59]、不為還故出，無法[^60]有法空故。」[^61] ^jin-65-29

須菩提白佛言：「世尊！云何無法有法空故，般若波羅蜜不為轉、不為還故出？」 ^jin-65-30

佛言：「般若波羅蜜般若波羅蜜相空，乃至檀波羅蜜檀波羅蜜相空；內空內空相空，乃至無法有法空無法有法空相空；四念處四念處相空，乃至八聖道分八聖道分相空；佛十力佛十力相空，乃至十八不共法十八不共法相空；須陀洹果須陀洹果相空，斯陀含果斯陀含果相空，阿那含果阿那含果相空，阿羅漢果阿羅漢果相空，辟支佛道辟支佛道相空，一切種智一切種智相空。」[^62] ^jin-65-31

須菩提白佛言：「世尊！諸菩薩摩訶薩般若波羅蜜是摩訶波羅蜜！ ^jin-65-32

\`1851\`何以故？雖一切（517a）法自相[^63]空，而諸菩薩摩訶薩因般若波羅蜜得阿耨多羅三藐三菩提，亦無法可得。 ^jin-65-33

轉法輪，亦無法可轉，亦無法可還；是摩訶般若[^64]波羅蜜中，亦無有法可見。何以故？是法不可得若轉、若還，一切法畢竟不生故。 ^jin-65-34

何以故？是空相不能轉、不能還，無相相不能轉、不能還，無作相不能轉、不能還。[^65] ^jin-65-35

若能如是^（1）^說般若波羅蜜，^（2）^教、^（3）^照[^66]、^（4）^開、^（5）^示，^（6）^分別，^（7）^顯現，[^67]^（9）^解釋，^（10）^淺易──有能如是教者，是名清淨說般若波羅蜜。[^68] ^jin-65-36

亦無說者、亦無受者、亦無證者；若無說、無受、無證，亦無滅者，是說法中亦無畢定福田。」[^69] ^jin-65-37

【經】 ^jin-65-38

爾時，慧命須菩提白佛言： ^jin-65-39

「世尊！無邊波羅蜜是般若波羅蜜。」 ^jin-65-40

佛言：「如虛空無邊故。」（一）[^105] ^jin-65-41

「世尊！等波羅蜜是般若波羅蜜。」 ^jin-65-42

佛言：「諸法等故。」[^106]（二） ^jin-65-43

「世尊！離波羅蜜是般若波羅蜜。」 ^jin-65-44

佛言：「畢竟空故。」（三） ^jin-65-45

「世尊！不壞波羅蜜是般若波羅蜜。」 ^jin-65-46

佛言：「一切法不可得故。」[^107]（四） ^jin-65-47

「世尊！無彼岸波羅蜜是般若波羅蜜。」 ^jin-65-48

佛言：「無名無身故。」[^108]（五） ^jin-65-49

「世尊！空種波羅蜜是般若波羅蜜。」 ^jin-65-50

佛言：「入出息不可得故。」[^109]（六） ^jin-65-51

「世尊！不可說波羅蜜是般若波羅蜜。」 ^jin-65-52

佛言：「覺觀不可得故。」（七） ^jin-65-53

「世尊！無名波羅蜜是般若波羅蜜。」 ^jin-65-54

佛言：「受、想、行、識不可得故。」[^110]（八） ^jin-65-55

「世尊！不去波羅蜜是般若波羅蜜。」 ^jin-65-56

佛言：「一切法不來故。」[^111]（九） ^jin-65-57

「世尊！無移[^112]波羅蜜是般若波羅蜜。」 ^jin-65-58

佛言：「一切法不可伏[^113]故。」[^114]（十） ^jin-65-59

「世尊！盡波羅蜜是般若波羅蜜。」 ^jin-65-60

佛言：「一切法畢竟盡故。」[^115]（十一） ^jin-65-61

「世尊！不生波羅蜜是般若波羅蜜。」 ^jin-65-62

佛言：「一切法不滅故。」（十二） ^jin-65-63

「世尊！不滅波羅蜜是般若波羅蜜。」 ^jin-65-64

佛言：「一切法不生故。」[^116]（十三） ^jin-65-65

「世尊！無作波羅蜜是般若波羅蜜。」 ^jin-65-66

佛言：「作者不可得故。」（十四） ^jin-65-67

「世尊！無知波羅蜜是般若波羅蜜。」 ^jin-65-68

佛言：「知者不可得故。」[^117]（十五） ^jin-65-69

「世尊！不到波羅蜜是般若波羅蜜。」 ^jin-65-70

佛言：「生死不可得故。」[^118]（十六） ^jin-65-71

「世尊！不失波羅蜜是般若波羅蜜。」 ^jin-65-72

佛言：「一切法不失故。」（十七） ^jin-65-73

【經】 ^jin-65-74

「世尊！夢波羅蜜是般若波羅蜜。」 ^jin-65-75

佛言：「乃至夢中所見不可得故。」（十八）[^138] ^jin-65-76

「世尊！響波羅蜜是般若波羅蜜。」 ^jin-65-77

佛言：「聞聲者不可得故。」（十九） ^jin-65-78

「世尊！影波羅蜜是般若波羅蜜。」 ^jin-65-79

佛言：「鏡面不可得故。」[^139]（二十） ^jin-65-80

「世尊！焰[^140]波羅蜜是般若波羅蜜。」（519b） ^jin-65-81

佛言：「水流不可得故。」[^141]（二十一） ^jin-65-82

「世尊！幻波羅蜜是般若波羅蜜。」 ^jin-65-83

佛言：「術事不可得故。」[^142]（二十二） ^jin-65-84

「世尊！不垢波羅蜜是般若波羅蜜。」 ^jin-65-85

佛言：「諸煩惱不可得故。」（二十三） ^jin-65-86

「世尊！無淨波羅蜜是般若波羅蜜。」 ^jin-65-87

佛言：「煩惱虛誑故。」[^143]（二十四） ^jin-65-88

「世尊！不污波羅蜜是般若波羅蜜。」 ^jin-65-89

佛言：「處不可得故。」[^144]（二十五） ^jin-65-90

「世尊！不戲論波羅蜜是般若波羅蜜。」 ^jin-65-91

佛言：「一切戲論破故。」（二十六） ^jin-65-92

「世尊！不念波羅蜜是般若波羅蜜。」 ^jin-65-93

佛言：「一切念破故。」[^145]（二十七） ^jin-65-94

「世尊！不動波羅蜜是般若波羅蜜。」 ^jin-65-95

佛言：「法性常住故。」[^146]（二十八） ^jin-65-96

「世尊！無染波羅蜜是般若波羅蜜。」 ^jin-65-97

佛言：「知一切法妄解故。」[^147]（二十九） ^jin-65-98

「世尊！不起波羅蜜是般若波羅蜜。」 ^jin-65-99

佛言：「一切法無分別故。[^148]」[^149]（三十） ^jin-65-100

「世尊！寂滅波羅蜜是般若波羅蜜。」 ^jin-65-101

佛言：「一切法相不可得故。」（三十一） ^jin-65-102

「世尊！無欲波羅蜜是般若波羅蜜。」 ^jin-65-103

佛言：「欲不可得故。」[^150]（三十二） ^jin-65-104

「世尊！無瞋波羅蜜是般若波羅蜜。」 ^jin-65-105

佛言：「瞋恚不實故。」（三十三） ^jin-65-106

「世尊！無癡波羅蜜是般若波羅蜜。」 ^jin-65-107

佛言：「無明黑闇滅故。」（三十四） ^jin-65-108

「世尊！無煩惱波羅蜜是般若波羅蜜。」 ^jin-65-109

佛言：「分別憶想虛妄故。」[^151]（三十五） ^jin-65-110

「世尊！無眾生波羅蜜是般若波羅蜜。」 ^jin-65-111

佛言：「眾生無所有故。」（三十六） ^jin-65-112

「世尊！斷[^152]波羅蜜是般若波羅蜜。」 ^jin-65-113

佛言：「諸法不起故。」[^153]（三十七） ^jin-65-114

「世尊！無二邊波羅蜜是般若波羅蜜。」 ^jin-65-115

佛言：「離二邊故。」（三十八） ^jin-65-116

「世尊！不破波羅蜜是般若波羅蜜。」 ^jin-65-117

佛言：「一切法不相離故。」[^154]（三十九） ^jin-65-118

「世尊！不取波羅蜜是般若波羅蜜。」 ^jin-65-119

佛言：「過聲聞辟支佛地故。」[^155]（四十） ^jin-65-120

「世尊！不分別波羅蜜是般若波羅蜜。」 ^jin-65-121

佛言：「諸妄想不可得故。」（四十一） ^jin-65-122

「世尊！無量波羅蜜是般若波羅蜜。」 ^jin-65-123

佛（519c）言：「諸法量不可得故。」[^156]（四十二） ^jin-65-124

「世尊！虛空波羅蜜是般若波羅蜜。」 ^jin-65-125

佛言：「一切法無所有故。」[^157]（四十三） ^jin-65-126

【經】 ^jin-65-127

「世尊！無常波羅蜜[^173]是般若波羅蜜。」 ^jin-65-128

佛言：「一切法破壞故。」[^174]（四十四）[^175] ^jin-65-129

「世尊！苦波羅蜜是般若波羅蜜。」 ^jin-65-130

佛言：「一切法惱[^176]相故。」[^177]（四十五） ^jin-65-131

「世尊！無我波羅蜜是般若波羅蜜。」 ^jin-65-132

佛言：「一切法不著故。」（四十六） ^jin-65-133

「世尊！空波羅蜜是般若波羅蜜。」 ^jin-65-134

佛言：「一切法不可得故。」（四十七） ^jin-65-135

「世尊！無相波羅蜜是般若波羅蜜。」 ^jin-65-136

佛言：「一切法不生故。」（四十八） ^jin-65-137

「世尊：內空波羅蜜是般若波羅蜜。」 ^jin-65-138

佛言：「內法不可得故。」（四十九） ^jin-65-139

「世尊！外空波羅蜜是般若波羅蜜。」 ^jin-65-140

佛言：「外法不可得故。」（五十） ^jin-65-141

「世尊！內外空波羅蜜是般若波羅蜜。」 ^jin-65-142

佛言：「內外法不可得故。」（五十一） ^jin-65-143

「世尊！空空波羅蜜是般若波羅蜜。」 ^jin-65-144

佛言：「空空法不可得故。」（五十二） ^jin-65-145

「世尊！大空波羅蜜是般若波羅蜜。」 ^jin-65-146

佛言：「一切法不可得故。」（五十三） ^jin-65-147

「世尊！第一義空波羅蜜是般若波羅蜜。」 ^jin-65-148

佛言：「涅槃不可得故。」（五十四） ^jin-65-149

「世尊！有為空波羅蜜是般若波羅蜜。」 ^jin-65-150

佛言：「有為法不可得故。」（五十五） ^jin-65-151

「世尊！無為空波羅蜜是般若波羅蜜。」 ^jin-65-152

佛言：「無為法（520c）不可得故。」（五十六） ^jin-65-153

「世尊！畢竟空波羅蜜是般若波羅蜜。」 ^jin-65-154

佛言：「諸法畢竟不可得故。」[^179]（五十七） ^jin-65-155

「世尊！無始空波羅蜜是般若波羅蜜。」 ^jin-65-156

佛言：「諸法[^180]無始不可得故。」（五十八） ^jin-65-157

「世尊！散空波羅蜜是般若波羅蜜。」 ^jin-65-158

佛言：「散法不可得故。」（五十九） ^jin-65-159

「世尊！性空波羅蜜是般若波羅蜜。」 ^jin-65-160

佛言：「有為無為法不可得故。」[^181]（六十） ^jin-65-161

「世尊！諸法空波羅蜜是般若波羅蜜。」 ^jin-65-162

佛言：「一切法不可得故。」（六十一） ^jin-65-163

「世尊！自相空波羅蜜是般若波羅蜜。」 ^jin-65-164

佛言：「自相離故。」[^182]（六十二） ^jin-65-165

「世尊！無法空波羅蜜是般若波羅蜜。」 ^jin-65-166

佛言：「無法不可得故。」[^183]（六十三） ^jin-65-167

「世尊！有法空波羅蜜是般若波羅蜜。」 ^jin-65-168

佛言：「有法不可得故。」[^184]（六十四） ^jin-65-169

「世尊！無法有法空波羅蜜是般若波羅蜜。」 ^jin-65-170

佛言：「無法有法[^185]不可得故。」[^186]（六十五） ^jin-65-171

「世尊！念處波羅蜜是般若波羅蜜。」 ^jin-65-172

佛言：「身受心法不可得故。」（六十六） ^jin-65-173

「世尊！正懃波羅蜜是般若波羅蜜。」 ^jin-65-174

佛言：「善不善法不可得故。」（六十七） ^jin-65-175

「世尊！如意足波羅蜜是般若波羅蜜。」 ^jin-65-176

佛言：「四如意足不可得故。」（六十八） ^jin-65-177

「世尊！根波羅蜜是般若波羅蜜。」 ^jin-65-178

佛言：「五根不可得故。」（六十九） ^jin-65-179

「世尊！力波羅蜜是般若波羅蜜。」 ^jin-65-180

佛言：「五力不可得故。」（七十） ^jin-65-181

「世尊！覺波羅蜜是般若波羅蜜。」 ^jin-65-182

佛言：「七覺分不可得故。」（七十一） ^jin-65-183

「世尊！道波羅蜜是般若波羅蜜。」 ^jin-65-184

佛言：「八聖道分不可得故。」（七十二） ^jin-65-185

「世尊！無作波羅蜜是般若波羅蜜。」 ^jin-65-186

佛言：「無作不可得故。」（七十三） ^jin-65-187

「世尊！空波羅蜜是般若波羅蜜。」 ^jin-65-188

佛言：「空相不可得故。」（七十四） ^jin-65-189

「世尊！無相波羅蜜是般若波羅蜜。」 ^jin-65-190

佛言：「寂滅相不可得故。」（七十五） ^jin-65-191

「世尊！背[^187]捨波羅蜜是般若波羅蜜。」 ^jin-65-192

佛言：「八背捨（521a）不可得故。」（七十六） ^jin-65-193

「世尊！定[^188]波羅蜜是般若波羅蜜。」 ^jin-65-194

佛言：「九次第定不可得故。」（七十七） ^jin-65-195

「世尊！檀波羅蜜是般若波羅蜜。」 ^jin-65-196

佛言：「慳貪不可得故。」（七十八） ^jin-65-197

「世尊！尸羅波羅蜜是般若波羅蜜。」 ^jin-65-198

佛言：「破戒不可得故。」（七十九） ^jin-65-199

「世尊！羼提波羅蜜是般若波羅蜜。」 ^jin-65-200

佛言：「忍[^189]不忍辱不可得故。」（八十） ^jin-65-201

「世尊！毘梨耶波羅蜜是般若波羅蜜。」 ^jin-65-202

佛言：「懈怠精進不可得故。」（八十一） ^jin-65-203

「世尊！禪波羅蜜是般若波羅蜜。」 ^jin-65-204

佛言：「定亂不可得故。」（八十二） ^jin-65-205

「世尊！般若波羅蜜是般若波羅蜜。」 ^jin-65-206

佛言：「癡慧不可得故。」（八十三） ^jin-65-207

「世尊！十力波羅蜜是般若波羅蜜。」 ^jin-65-208

佛言：「一切法不可伏故。」[^190]（八十四） ^jin-65-209

「世尊！無所畏波羅蜜是般若波羅蜜。」 ^jin-65-210

佛言：「道種智不沒故。」[^191]（八十五） ^jin-65-211

「世尊！無礙智波羅蜜是般若波羅蜜。」 ^jin-65-212

佛言：「一切諸[^192]法無障無[^193]礙故。」[^194]（八十六） ^jin-65-213

「世尊！佛法波羅蜜是般若波羅蜜。」 ^jin-65-214

佛言：「過一切法故。」[^195]（八十七） ^jin-65-215

「世尊！如實說者[^196]波羅蜜是般若波羅蜜。」 ^jin-65-216

佛言：「一切說[^197]如實故。」[^198]（八十八） ^jin-65-217

「世尊！自然波羅蜜是般若波羅蜜。」 ^jin-65-218

佛言：「一切法中自在故。」[^199]（八十九） ^jin-65-219

「世尊！佛波羅蜜是般若波羅蜜。」 ^jin-65-220

佛言：「知一切法、一切種智[^200]故。」[^201]（九十） ^jin-65-221

---

[^1]: 身＋（意）【石】。（大正25，515d，n.6）

[^2]: 刑＝形【宋】【元】【明】【宮】【聖】【石】。（大正25，515d，n.7）

[^3]: 耄（ㄇㄠˋ）：1.年老，高齡。古稱大約七十至九十歲的年紀。《毛傳》：八十曰耄。《毛傳》：耄，老也。《禮記‧曲禮上》：八十、九十曰耄。（《漢語大詞典》（八），p.642）

耄衰：衰老。（《漢語大詞典》（八），p.643）

[^4]: 《大般若波羅蜜多經》卷437〈41
無摽幟品〉：「爾時，具壽善現白佛言：『世尊！若善男子、善女人等於此般若波羅蜜多，至心聽聞、受持、讀誦、精勤修學、如理思惟、書寫、解說、廣令流布，是善男子、善女人等眼、耳、鼻、舌皆無所患，身支無缺，不甚衰耄，亦不橫死，常為無量百千天神恭敬圍繞，隨逐衛護。』」（大正7，200b17-23）

[^5]: 〔日〕－【宋】【元】【明】。（大正25，515d，n.9）

[^6]: 〔處〕－【宋】【元】【明】【宮】。（大正25，515d，n.11）

[^7]: 〔是〕－【宋】【元】【明】【宮】。（大正25，515d，n.13）

[^8]: 一切＋（種）【元】【明】。（大正25，515d，n.14）

[^9]: 伽＝加【宋】。（大正25，515d，n.15）

[^10]: 〔得〕－【石】。（大正25，515d，n.16）

[^11]: 《大般若波羅蜜多經》卷437〈41
無摽幟品〉：「善現！如是般若波羅蜜多大寶藏中，不說少法有生有滅、有染有淨、有取有捨。何以故？善現！以無少法可生可滅、可染可淨、可取捨故。善現！如是般若波羅蜜多大寶藏中，不說有法是善是非善、是有記是無記、是世間是出世間、是有漏是無漏、是有為是無為。善現！由此因緣，如是般若波羅蜜多名無所得大法寶藏。」（大正7，201a9-16）

[^12]: 染＋（污）【石】。（大正25，515d，n.17）

[^13]: 《大般若波羅蜜多經》卷437〈41
無摽幟品〉：「善現！如是般若波羅蜜多大寶藏中，不說少法是能染污。何以故？以無少法可染污故，亦無少法能染如是甚深般若波羅蜜多大法寶藏。何以故？能染污法不可得故。善現！由此因緣，如是般若波羅蜜多名無染污大法寶藏。」（大正7，201a16-22）

[^14]: 《大般若波羅蜜多經》卷437〈41
無摽幟品〉：「復次，善現！若菩薩摩訶薩修行般若波羅蜜多時，無如是想、如是分別、如是有得、如是戲論：『我能修行甚深般若波羅蜜多。』是菩薩摩訶薩能如實修行甚深般若波羅蜜多，亦能親近禮事諸佛，從一佛國至一佛國，供養恭敬、尊重讚歎諸佛世尊，遊諸佛國善取其相，嚴淨佛土、成熟有情，修諸菩薩摩訶薩行，疾證無上正等菩提。」（大正7，201a22-29）

[^15]: 《大般若波羅蜜多經》卷437〈41
無摽幟品〉：「善現！如是般若波羅蜜多於一切法，非有自在、非無自在，不取不捨、不生不滅、不垢不淨、不增不減。善現！如是般若波羅蜜多，非過去、非未來、非現在，不趣欲界、不捨欲界、不住欲界，不趣色界、不捨色界、不住色界，不趣無色界、不捨無色界、不住無色界。」（大正7，201a29-b6）

[^16]: 《大般若波羅蜜多經》卷437〈41
無摽幟品〉：「善現！如是般若波羅蜜多，於布施波羅蜜多乃至般若波羅蜜多不與不捨。」（大正7，201b6-7）

[^17]: 捨＋（不與）【石】＊。（大正25，515d，n.19）

[^18]: 《大般若波羅蜜多經》卷437〈41
無摽幟品〉：「何以故？善現！如來出世若不出世，如是諸法常無變易，法性、法界、法定、法住無謬失故。」（大正7，201b20-22）

[^19]: 〈功德品〉，參見《摩訶般若波羅蜜經》卷8〈31
滅諍品〉（丹本名為〈現功德品〉）（大正8，280c15-283a14），《大智度論》卷56〈31
滅諍亂品〉（大正25，460a28-463b12）。此品廣明受持般若得今世及後世功德。

[^20]: 〈地獄品〉，參見《摩訶般若波羅蜜經》卷11〈41
信毀品〉（丹本名為〈泥梨品〉）（大正8，304a17-306b22）；《大智度論》卷62～卷63〈41
信謗品〉（大正25，500a29-506b14）。此品談到不信般若，毀謗般若故墮地獄中。

[^21]: 《正觀》（6），p.173：《大智度論》卷57〈32
寶塔校量品〉（大正25，464a13-26），《大智度論》卷58〈34
勸受持品〉（大正25，469c28-470a2）。

[^22]: （1）順＝慎【石】。（大正25，515d，n.23）

（2）將順：1.順勢促成。（《漢語大詞典》（七），p.811）

[^23]: （1）𤻝＝儜【聖】。（大正25，515d，n.24）

（2）𤻝（ㄋㄧㄥˊ）：病。（《漢語大字典》（四），p.2702）

[^24]: 御＝禦【宋】【元】【明】【宮】。（大正25，515d，n.25）

[^25]: 說＋（法）【聖】【石】。（大正25，516d，n.1）

[^26]: 味＝三昧【聖】【石】。（大正25，516d，n.2）

[^27]: （1）精＝受【宮】【聖】【石】。（大正25，516d，n.3）

（2）《大正藏》原作「精」，今依【宮】【聖】【石】及《高麗藏》作「受」（第14冊，1025b14）。

[^28]: 欝單曰＝欝單越【宋】【元】【明】【宮】。（大正25，516d，n.4）

[^29]: 淨：三事勝天。（印順法師，《大智度論筆記》［H001］p.390）

[^30]: 淫＝婬【宋】【元】【明】【宮】＊。（大正25，516d，n.5）

[^31]: 精懃＝精進【石】。（大正25，516d，n.6）

[^32]: （1）《長阿含經》卷20（30經）〈世記經‧忉利天品〉：

閻浮提有三事勝欝單曰。何等為三？一者勇猛強記，能造業行；二者勇猛強記，能修梵行；三者勇猛強記，佛出其土。以此三事勝欝單曰。.........閻浮提人以此三事勝四天王。.........閻浮提人亦以上三事勝忉利天、焰摩天、兜率天、化自在天、他化自在天。（大正1，135c5-25）

（2）《起世經》卷8〈8 三十三天品〉：

閻浮提洲有五種事勝瞿陀尼。何等為五？一者勇健，二者正念，三者佛出世處，四者是修業地，五者行梵行處。.........閻浮提洲有五種事勝諸天龍，如上所說。（大正1，348a7-b5）

（3）《大毘婆沙論》卷172：

契經說：「人有三事勝於諸天：一、勇猛，二、憶念，三、梵行。」

勇猛者，謂不見當果而能修諸苦行。

憶念者，謂能憶念久時所作，所說等事分明了了。

梵行者，謂能初種順解脫分、順決擇分等殊勝善根，及能受持別解脫戒。

由此因緣故名人趣。（大正27，867c19-25）

（4） ┌能斷婬欲

南洲三事勝天及北洲 ┤強識念力

└能精進勇猛 （印順法師，《大智度論筆記》［B023］p.156）

[^33]: 逐＝逮【聖】。（大正25，516d，n.7）

[^34]: 去＋（故）【聖】。（大正25，516d，n.8）

[^35]: 《正觀》（6），p.173：參見《摩訶般若波羅蜜經》卷9〈36
阿難稱譽品〉（大正8，289c8-28）；《放光般若經》卷7〈37
無二品〉（大正8，50c18-51a9）。

[^36]: 《大智度論》卷13〈1
序品〉：「如《四天王經》中佛說：月六齋日使者、太子及四天王自下觀察眾生布施、持戒、孝順父母少者，便上忉利以啟帝釋，帝釋、諸天心皆不悅，言：『阿修羅種多，諸天種少。』若布施、持戒、孝順父母多者，諸天帝釋心皆歡喜，說言：『增益天眾，減損阿修羅。』」（大正25，160a10-16）

[^37]: 明註曰：「來」下，宋南藏有「不」字。（大正25，516d，n.9）

[^38]: 〔人〕－【聖】。（大正25，516d，n.10）

[^39]: 案：對應經文及依論說「佛可須菩提所言」，此疑為「須菩提」所說。

[^40]: 如如意珠，能滿一切眾生願，與樂拔苦。（印順法師，《大智度論筆記》［H018］p.390）

[^41]: ┌分別善惡──世間般若

二種般若
┴不別善惡──出世間般若　　（印順法師，《大智度論筆記》［B023］p.156）

[^42]: 《正觀》（6），p.174：簡單說，是指同一品所說「般若波羅蜜名為大珍寶」之經文《大智度論》卷65〈43
無作實相品〉（大正25，515b13-21）。

[^43]: 〔相亦不〕－【宋】【宮】。（大正25，516d，n.12）

[^44]: 〔益〕－【宋】【元】【明】【宮】。（大正25，516d，n.13）

[^45]: 世界＝國土【石】。（大正25，516d，n.14）

[^46]: 虛空：雖無有法，而因虛空得有所作。（印順法師，《大智度論筆記》［E013］p.309）

[^47]: 實相：所謂般若。（印順法師，《大智度論筆記》［E001］p.284）

[^48]: 〔人〕－【石】。（大正25，516d，n.15）

[^49]: 〔求〕－【宋】【元】【明】【宮】。（大正25，516d，n.16）

[^50]: 法性常住。（印順法師，《大智度論筆記》［E005］p.295）

[^51]: 漚＝優【元】【明】。（大正25，516d，n.17）

[^52]: 波頭摩華＝波頭暮【宋】【宮】【聖】。（大正25，516d，n.18）

[^53]: 拘物頭華＝拘物陀【宋】【宮】【聖】。（大正25，516d，n.19）

[^54]: 李通玄撰，《新華嚴經論》卷13：「優鉢羅華者，此云青色華，似藕，其葉狹長，近下小圓上漸尖，似佛眼故，其華莖無刺，准歎佛中目淨脩廣如青蓮，即是青蓮華葉也。波頭摩華者，此云赤蓮華；其華莖有刺。拘物頭華者，其莖有刺；或云赤白華，葉頭未開敷時，狀如郁蹙然也。芬陀利華者，白蓮華也。」（大正36，806c21-27）

[^55]: （作）＋如【聖】。（大正25，516d，n.20）

[^56]: 輪轉＝轉輪【聖】，＝轉法輪【石】。（大正25，516d，n.21）

[^57]: 《大品經義疏》卷7：「佛破，三句：畢竟空泯諸天一轉二轉之見，二用無法有法空泯轉還之見。說世間生為轉，說世間滅為還；今有法本空故不轉，無此空故不還。一問答總釋非一非二、非轉非還者，不破之也，自相空故了。」（卍新續藏24，288c3-7）

[^58]: 法輪＝法輪轉【聖】，＝轉法輪【石】。（大正25，516d，n.22）

[^59]: 〔故出〕－【宋】【宮】。（大正25，516d，n.23）

[^60]: 法＋（轉）【聖】。（大正25，516d，n.24）

[^61]: 《大般若波羅蜜多經》卷437〈41
無摽幟品〉：「爾時，世尊告善現曰：『如是法輪非第一轉，亦非第二。何以故？善現！如是般若波羅蜜多於一切法不為轉故、不為還故出現世間，但以無性自性空故。』」（大正7，201b28-c2）

[^62]: 《大般若波羅蜜多經》卷437〈41 無摽幟品〉：

佛告善現：「以般若波羅蜜多般若波羅蜜多性空故，乃至布施波羅蜜多布施波羅蜜多性空故；......一切相智道相智、一切相智性空故；異生性異生性性空故，預流果預流果性空故，乃至阿羅漢果阿羅漢果性空故，獨覺菩提獨覺菩提性空故；一切菩薩摩訶薩行一切菩薩摩訶薩行性空故，諸佛無上正等菩提諸佛無上正等菩提性空故。善現！以如是等法無性自性空故，如是般若波羅蜜多於一切法不為轉故、不為還故出現世間。」（大正7，201c5-20）

[^63]: 相＝性【宋】【元】【明】【宮】【聖】。（大正25，517d，n.1）

[^64]: 〔般若〕－【宋】【元】【明】【宮】。（大正25，517d，n.2）

[^65]: 《大般若波羅蜜多經》卷437〈41 無摽幟品〉：

爾時，具壽善現復白佛言：「世尊！諸菩薩摩訶薩如是般若波羅蜜多，是大波羅蜜多達一切法自性空故。雖達一切法自性皆空，而諸菩薩摩訶薩依此般若波羅蜜多證得無上正等菩提，轉妙法輪度無量眾。雖證菩提而無所證，證、不證法不可得故；雖轉法輪而無所轉，轉法、還法不可得故；雖度有情而無所度，見、不見法不可得故。世尊！於此大般若波羅蜜多中，轉法輪事都不可得，以一切法永不生故，能轉、所轉不可得故。所以者何？非空、無相、無願法中，可有能轉及能還法，轉還性法不可得故。」（大正7，201c21-202a3）

[^66]: 照＝詔【宋】【宮】。（大正25，517d，n.3）

[^67]: 案：依論釋，在「顯現」與「解釋」之間，尚有「說法」一項，故此處序號依論釋標示。

[^68]: 《大般若波羅蜜多經》卷437〈41
無摽幟品〉：「世尊！於此般若波羅蜜多，若能如是宣說、開、示、分別、顯了、令易悟入，是名善淨宣說般若波羅蜜多。」（大正7，202a3-5）

[^69]: 《大般若波羅蜜多經》卷437〈41
無摽幟品〉：「此中都無說者、受者、所說受法；既無說者、受者及法，諸能證者亦不可得；無證者故，亦無有能得涅槃者。於此般若波羅蜜多善說法中，亦無福田，施、受、施物皆性空故；福田無故，福亦性空，摽幟名言皆不可得。是故名大波羅蜜多。」（大正7，202a5-11）

[^70]: 曰＋（時）【石】。（大正25，517d，n.5）

[^71]: （發）＋大【聖】。（大正25，517d，n.6）

[^72]: 踊＝誦【明】。（大正25，517d，n.7）

[^73]: 〔轉〕－【石】。（大正25，517d，n.8）

[^74]: （行）＋得【聖】。（大正25，517d，n.9）

[^75]: 輪轉＝轉輪【石】。（大正25，517d，n.10）

[^76]: 密＝蜜【明】。（大正25，517d，n.11）

[^77]: 佛事有二。（印順法師，《大智度論筆記》［B023］p.156）

┌密──初轉法輪，菩薩見無量無數人得三乘道

佛事有二 ┴現──初轉法輪，聲聞見八萬、一人得初道

（印順法師，《大智度論筆記》［B023］p.156）

[^78]: 一、發無上心，二、行六度得深三昧總持，三、得無生忍，四、從初地至十地，五、得一生補處，六、坐道場成佛。（印順法師，《大智度論筆記》［E019］p.318）

[^79]: 大樹，大雨多受；小樹，則少受：通《法華》。（印順法師，《大智度論筆記》［E005］p.294）

[^80]: 〔以〕－【宋】【元】【明】【宮】。（大正25，517d，n.12）

[^81]: （執）＋涅槃【聖】【石】。（大正25，517d，n.13）

[^82]: 輪＝轉【元】【明】。（大正25，517d，n.14）

[^83]: 法輪：般若是。（印順法師，《大智度論筆記》［E002］p.287）

[^84]: 不：緣起，不生不滅。（印順法師，《大智度論筆記》［E010］p.303）

[^85]: 十八空：無法是法空。（印順法師，《大智度論筆記》［E005］p.295）

[^86]: ┌說　　　有┐

諸法有四相 ┤說　　　無├─┬邪憶念四種行中著　──邪道

│說亦有亦無│　└正憶念四種行中不著──正道

└說非有非無┘ （印順法師，《大智度論筆記》［B023］p.157）

[^87]: （是）＋中【石】。（大正25，517d，n.16）

[^88]: ┌用上三句破

非有非無二種破
┴用涅槃實相破　　（印順法師，《大智度論筆記》［B024］p.157）

[^89]: 〔是〕－【宋】【元】【明】【宮】。（大正25，517d，n.17）

[^90]: （自）＋相【聖】【石】。（大正25，517d，n.18）

[^91]: 般若名大：空而能益。（印順法師，《大智度論筆記》［E018］p.316）

[^92]: 礙＝破【宋】【元】【明】【宮】。（大正25，517d，n.20）

[^93]: 諸＝著【聖】。（大正25，517d，n.21）

[^94]: （諸）＋虛誑【聖】。（大正25，517d，n.22）

[^95]: 斷煩惱：斷與不斷。（印順法師，《大智度論筆記》［E015］p.311）

[^96]: 〔相〕－【宋】【宮】。（大正25，517d，n.23）

[^97]: 諸法不轉生死，不入涅槃：無轉無還。（印順法師，《大智度論筆記》［E013］p.308）

[^98]: 十門解釋般若。（印順法師，《大智度論筆記》［E013］p.309）

[^99]: 案：15.通" 按 "。依據，按照。16.通" 按 "。查考，考核。17.通" 按
"。按語。（《漢語大詞典》（四），p.1008）

[^100]: 〔為〕－【石】。（大正25，518d，n.3）

[^101]: 實＝寶【明】。（大正25，518d，n.5）

[^102]: 說＋（亦）【宋】【元】【明】【宮】。（大正25，518d，n.7）

[^103]: （1）（（大智度論釋諸波羅蜜品第四十四））十四字＝（（大智度論釋第四十四品經遍歎品））十四字【宮】，＝（（大智度論釋第四十三品百波羅蜜品））十五字【聖】，＝（（摩訶般若波羅蜜品第四十三百波羅蜜品））十七字【石】，〔大智度論〕－【明】。（大正25，518d，n.9）

（2）四＋（經作百波羅蜜遍歎品）夾註【明】。（大正25，518d，n.10）

[^104]: 《大品經義疏》卷7：「行諸行皆到彼岸，所以皆云般羅蜜也。品九十句為四：一、法說歎、二、譬喻歎、三、離^※^過歎、四、得門歎。」（卍新續藏24，289a8-10）

※「雖」疑「離」。（卍新續藏24，289d，n.2）

※案：《卍新續藏》原作「雖」，今依校勘作「離」。

[^105]: 石山本無「一」乃至「十七」等記數。（大正25，518d，n.11）

[^106]: 《大般若波羅蜜多經》卷437〈42 不可得品〉：

「世尊！如是般若波羅蜜多是平等波羅蜜多。」

佛言：「如是！以一切法性平等故。」（大正7，202a15-16）

[^107]: 《大般若波羅蜜多經》卷437〈42 不可得品〉：

「世尊！如是般若波羅蜜多是難屈伏波羅蜜多。」

佛言：「如是！一切法性不可得故。」（大正7，202a18-20）

[^108]: 《大般若波羅蜜多經》卷437〈42 不可得品〉：

「世尊！如是般若波羅蜜多是無彼岸波羅蜜多。」

佛言：「如是！無名、體故。」（大正7，202a20-21）

[^109]: 《大般若波羅蜜多經》卷437〈42 不可得品〉：

「世尊！如是般若波羅蜜多是虛空波羅蜜多。」

佛言：「如是！入息、出息不可得故。」（大正7，202a21-23）

[^110]: 《大般若波羅蜜多經》卷437〈42 不可得品〉：

「世尊！如是般若波羅蜜多是無名波羅蜜多。」

佛言：「如是！受、想、思、觸及作意等不可得故。」（大正7，202a25-27）

[^111]: 《大般若波羅蜜多經》卷437〈42 不可得品〉：

「世尊！如是般若波羅蜜多是無行波羅蜜多。」

佛言：「如是！以一切法無來去故。」（大正7，202a27-28）

[^112]: 移：2.變動，改變。（《漢語大詞典》（八），p.73）

[^113]: 伏：1.覆也。（《漢語大詞典》（一），p.1180）

[^114]: 《大般若波羅蜜多經》卷437〈42 不可得品〉：

「世尊！如是般若波羅蜜多是不可奪波羅蜜多。」

佛言：「如是！以一切法不可伏故。」（大正7，202a29-b1）

[^115]: 《大般若波羅蜜多經》卷437〈42 不可得品〉：

「世尊！如是般若波羅蜜多是無盡波羅蜜多。」

佛言：「如是！以一切法是畢竟盡不可盡故。」（大正7，202b1-3）

[^116]: 《大般若波羅蜜多經》卷437〈42 不可得品〉：

「世尊！如是般若波羅蜜多是無生滅波羅蜜多。」

佛言：「如是！以一切法無生滅故。」（大正7，202b3-5）

[^117]: （1）《大般若波羅蜜多經》卷437〈42 不可得品〉：

「世尊！如是般若波羅蜜多是無知波羅蜜多。」

佛言：「如是！以一切法性皆鈍故。」（大正7，202b7-8）

（2）《放光般若經》卷10〈45 等品〉：

「世尊！波羅蜜無有智。」

佛言：「智者不可見故。」（大正8，68b11）

[^118]: 《大般若波羅蜜多經》卷437〈42 不可得品〉：

「世尊！如是般若波羅蜜多是無移轉波羅蜜多。」

佛言：「如是！由死生者不可得故。」（大正7，202b9-10）

[^119]: 參見《大智度論》卷65〈43
無作實相品〉：「須菩提！般若波羅蜜是大珍寶。」（大正25，515a21-22）

[^120]: （為）＋若【宋】【元】【宮】，若＋（波羅蜜）【聖】【石】。（大正25，518d，n.12）

[^121]: 為＝若【宋】【元】，〔為〕－【宮】。（大正25，518d，n.13）

[^122]: 《大智度論》卷65〈43
無作實相品〉：「須菩提白佛言：『世尊！諸菩薩摩訶薩般若波羅蜜是摩訶波羅蜜！何以故？雖一切法自相空，而諸菩薩摩訶薩因般若波羅蜜得阿耨多羅三藐三菩提，亦無法可得；轉法輪，亦無法可轉、亦無法可還。』」（大正25，516c28-517a3）

[^123]: 〔大〕－【宋】【宮】【聖】。（大正25，518d，n.14）

[^124]: 我無我有無＝無我有我【聖】。（大正25，518d，n.16）

[^125]: 邊。（印順法師，《大智度論筆記》［E013］p.309）

[^126]: 《大智度論》卷1〈1
序品〉：「復次，著常顛倒眾生，不知諸法相似相續有；如是人觀無常，是對治悉檀，非第一義。何以故？一切諸法自性空故。如說偈言：『無常見有常，是名為顛倒；空中無無常，何處見有常？』」（大正25，60b13-18）

[^127]: （有）＋邊【元】【明】【石】。（大正25，518d，n.17）

[^128]: 無＝處無有【元】【明】【聖】【石】。（大正25，518d，n.18）

[^129]: 受＝愛【石】。（大正25，518d，n.19）

[^130]: （無著處）＋是【宋】【元】【明】【聖】【石】。（大正25，518d，n.20）

[^131]: 名＝是【石】。（大正25，518d，n.22）

[^132]: ┌此岸──生死

兩岸中流 ┤中流──煩惱

└彼岸──涅槃　　（印順法師，《大智度論筆記》［B024］p.157）

[^133]: 心境互不相離：名色不相離。（印順法師，《大智度論筆記》［E004］p.292）

[^134]: 印：11.印證。（《漢語大詞典》（二），p.512）

[^135]: ┌眾生作──如布施等

二種作
┴法　作──如火燒水爛　　（印順法師，《大智度論筆記》［B024］p.158）

[^136]: （不）＋作【宋】【元】【明】【宮】【聖】。（大正25，519d，n.1）

[^137]: （1）《大智度論》卷62〈41
信謗品〉：「佛告須菩提：『是般若波羅蜜，無有聞者、無有見者；般若波羅蜜無聞、無見，諸法鈍故。禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜無聞、無見，諸法鈍故。』」（大正25，500b17-20）

（2）《大智度論》卷62〈41 信謗品〉：

須菩提聞說見經卷如見佛、讀經文如從佛聞，如似有著；是故問：「般若可見可聞耶？」須菩提意：以般若波羅蜜畢竟空，天眼、天耳猶不能見聞，何況肉眼、肉耳！出世間慧眼亦不得見，何況世間眼！

佛順其意答：「般若波羅蜜不可得見聞。」

此中說因緣：諸法入般若波羅蜜中，皆一相、無相，是中無分別聞者、見者及可聞、可見。三界凡夫人作分別：是眼、是色，是耳、是聲；六情是利，六塵是鈍；色等諸法是鈍，慧等是利。諸法入般若波羅蜜中，如百川歸海，皆為一味，是故說：「般若波羅蜜不可見、不可聞，以諸法鈍故。」從檀波羅蜜乃至佛道，須陀洹乃至佛，亦如是。

復次，眾生離法，不能聞、不能見；法離眾生，亦不能聞、不能見。（大正25，501c5-20）

[^138]: 石山本無「十八」乃至「四十三」等記數。（大正25，519d，n.3）

[^139]: 《大般若波羅蜜多經》卷437〈42 不可得品〉：

「世尊！如是般若波羅蜜多是如影像波羅蜜多。」

佛言：「如是！諸法皆如光鏡所現不可得故。」（大正7，202b16-18）

[^140]: 《大智度論》卷6〈1
序品〉：「『如炎』者，炎以日光風動塵故，曠野中見如[野馬]{.underline}，無智人初見謂之為水。男相、女相亦如是，結使煩惱日光熱諸行塵，邪憶念風，生死曠野中轉，無智慧者謂為一相，為男、為女。是名『如炎』。」（大正25，102b1-6）

[^141]: 《大般若波羅蜜多經》卷437〈42 不可得品〉：

「世尊！如是般若波羅蜜多是如焰幻波羅蜜多。」

佛言：「如是，以一切法如流變相不可得故。」（大正7，202b18-20）

[^142]: 《大般若波羅蜜多經》卷437〈42 不可得品〉：

「世尊！如是般若波羅蜜多是如變化事波羅蜜多。」

佛言：「如是！以一切法如所變化不可得故。」（大正7，202b20-22）

[^143]: 《大般若波羅蜜多經》卷437〈42 不可得品〉：

「世尊！如是般若波羅蜜多是無染淨波羅蜜多。」

佛言：「如是！諸染淨因不可得故。」（大正7，202b24-26）

[^144]: 《大般若波羅蜜多經》卷437〈42 不可得品〉：

「世尊！如是般若波羅蜜多是無所得、不可塗染波羅蜜多。」

佛言：「如是！諸所依法不可得故。」（大正7，202b26-28）

[^145]: 《大般若波羅蜜多經》卷437〈42 不可得品〉：

「世尊！如是般若波羅蜜多是無慢執波羅蜜多。」

佛言：「如是！破壞一切慢執事故。」（大正7，202c1-2）

[^146]: 《大般若波羅蜜多經》卷437〈42 不可得品〉：

「世尊！如是般若波羅蜜多是無動轉波羅蜜多。」

佛言：「如是！住法界故。」（大正7，202c2-4）

[^147]: （1）《摩訶般若波羅蜜經》卷12〈44 遍歎品〉：

「世尊！無染波羅蜜是般若波羅蜜。」

佛言：「知一切法無^※^妄解故。」（大正8，312a25-26）

※〔無〕－【宋】【元】【明】【宮】【聖】。（大正8，312d，n.6）

（2）《大般若波羅蜜多經》卷437〈42 不可得品〉：

「世尊！如是般若波羅蜜多是離染濁波羅蜜多。」

佛言：「如是！覺一切法不虛妄故。」（大正7，202c4-6）

[^148]: 一切法無分別故＝不生性【聖】。（大正25，519d，n.5）

[^149]: 《大般若波羅蜜多經》卷437〈42 不可得品〉：

「世尊！如是般若波羅蜜多是無等起波羅蜜多。」

佛言：「如是！於一切法無分別故。」（大正7，202c6-7）

[^150]: 《大般若波羅蜜多經》卷437〈42 不可得品〉：

「世尊！如是般若波羅蜜多是無貪欲波羅蜜多。」

佛言：「如是！諸貪欲事不可得故。」（大正7，202c9-11）

[^151]: 《大般若波羅蜜多經》卷437〈42 不可得品〉：

「世尊！如是般若波羅蜜多是無煩惱波羅蜜多。」

佛言：「如是！離分別故。」（大正7，202c15-16）

[^152]: （無）＋斷【聖】＊。（大正25，519d，n.6）

[^153]: （1）《放光般若經》卷10〈45 等品〉：

「世尊！波羅蜜無所除。」

答言：「諸法無所處故。」（大正8，68c2-3）

（2）《大般若波羅蜜多經》卷437〈42 不可得品〉：

「世尊！如是般若波羅蜜多是無斷壞波羅蜜多。」

佛言：「如是！此能等起一切法故。」（大正7，202c18-20）

《大般若波羅蜜多經》卷507〈12 讚德品〉（大正7，589a5-7）文同。

（3）《大般若波羅蜜多經》卷545〈9
讚歎品〉：「是為無斷波羅蜜多，以一切法無等起故。」（大正7，805b4-5）

《大般若波羅蜜多經》卷559〈9 清淨品〉（大正7，887b22-23）文同。

[^154]: 《大般若波羅蜜多經》卷437〈42 不可得品〉：

「世尊！如是般若波羅蜜多是無離^※^壞波羅蜜多。」

佛言：「如是！知一切法不相屬故。」（大正7，202c21-23）

※離＝雜【宋】【元】【明】。（大正7，202d，n.6）

[^155]: 《大般若波羅蜜多經》卷437〈42 不可得品〉：

「世尊！如是般若波羅蜜多是無取著波羅蜜多。」

佛言：「如是！超過聲聞、獨覺地故。」（大正7，202c23-25）

[^156]: 《大般若波羅蜜多經》卷437〈42 不可得品〉：

「世尊！如是般若波羅蜜多是無限量波羅蜜多。」

佛言：「如是！諸法分齊不可得故。」（大正7，202c27-29）

[^157]: 《大般若波羅蜜多經》卷437〈42 不可得品〉：

「世尊！如是般若波羅蜜多是如虛空波羅蜜多。」

佛言：「如是！達一切法無滯礙故。」（大正7，202c29-203a1）

[^158]: 《大般若波羅蜜多經》卷437〈42 不可得品〉：

「世尊！如是般若波羅蜜多是如夢波羅蜜多。」

佛言：「如是！以一切法如夢所見不可得故。」（大正7，202b12-14）

[^159]: （化）＋幻【石】。（大正25，519d，n.7）

[^160]: 〔人〕－【宋】【元】【明】【宮】【聖】。（大正25，519d，n.8）

[^161]: 《大智度論》卷73〈56
轉不轉品〉：「祝術者，能翳身令人不見，能變人為畜獸，如是等種種祝術。」（大正25，577a10-12）

[^162]: 〔無憶〕－【宋】【宮】。（大正25，519d，n.10）

[^163]: 相＝想【元】【明】【石】下同。（大正25，519d，n.11）

[^164]: 《大品經義疏》卷7：「非但愛不能染，一切有所得觀解皆是妄解，不能染也。」（卍新續藏24，289c10-11）

[^165]: 無欲無瞋無癡：虛誑[無]{.underline}性故名無，非是離彼。（印順法師，《大智度論筆記》〔E013〕，p.309）

[^166]: 斷煩惱：不斷。（印順法師，《大智度論筆記》［E015］p.311）

[^167]: 《大智度論》卷38〈4
往生品〉：「若般若波羅蜜一相，所謂無相，云何與般若相應，從一佛國至一佛國常值諸佛？答曰：般若波羅蜜攝一切法，譬如大海，以是故不應作難！復次，汝自說『般若波羅蜜一相無相』，若『無相』，云何有難？汝則無相中取相，是事不然。」（大正25，338c6-11）

[^168]: 不離。（印順法師，《大智度論筆記》［E013］p.309）

[^169]: 〔波羅蜜〕－【宋】【元】【明】【宮】【聖】＊。（大正25，520d，n.1）

[^170]: 〔得〕－【宋】【宮】。（大正25，520d，n.2）

[^171]: 是＝量【元】【明】【聖】【石】。（大正25，520d，n.3）

[^172]: 玅境法師編，《摩訶般若波羅蜜經冠科》，p.544。

[^173]: 《大品經義疏》卷7：「『無常波羅蜜』下第四，就得門北人^※^。......今為二：初歎無行不成，二歎無果不滿也。」（卍新續藏24，289c21-24）

※案：「北人」或作「歎」。

[^174]: 《大般若波羅蜜多經》卷437〈42 不可得品〉：

「世尊！如是般若波羅蜜多是無常波羅蜜多。」

佛言：「如是！能永滅壞一切法故。」（大正7，203a1-3）

[^175]: 石山本無「四十四」乃至「九十」等記數。（大正25，520d，n.4）

[^176]: （苦）＋惱【元】【明】。（大正25，520d，n.6）

[^177]: 《大般若波羅蜜多經》卷437〈42 不可得品〉：

「世尊！如是般若波羅蜜多是苦波羅蜜多。」

佛言：「如是！能永驅遣一切法故。」（大正7，203a3-5）

[^178]: （1）釋十八空義。（印順法師，《大智度論筆記》〔E005〕，p.294）。

（2）案：經中僅列十七空，缺「不可得空」。

[^179]: 《大般若波羅蜜多經》卷437〈42 不可得品〉：

「世尊！如是般若波羅蜜多是畢竟空波羅蜜多。」

佛言：「如是！畢竟空法不可得故。」（大正7，203a24-26）

[^180]: 法＋（性）【聖】。（大正25，520d，n.7）

[^181]: 《大般若波羅蜜多經》卷437〈42 不可得品〉：

「世尊！如是般若波羅蜜多是本性空波羅蜜多。」

佛言：「如是！有為、無為法不可得故。」（大正7，203b1-3）

[^182]: 《大般若波羅蜜多經》卷437〈42 不可得品〉：

「世尊！如是般若波羅蜜多是自共相空波羅蜜多。」

佛言：「如是！達法遠離自共相故。」（大正7，203b3-4）

[^183]: 《大般若波羅蜜多經》卷437〈42 不可得品〉：

「世尊！如是般若波羅蜜多是無性空波羅蜜多。」

佛言：『如是！無性空法不可得故。」（大正7，203b8-10）

[^184]: 《大般若波羅蜜多經》卷437〈42 不可得品〉：

「世尊！如是般若波羅蜜多是自性空波羅蜜多。」

佛言：『如是！自性空法不可得故。」（大正7，203b10-12）

[^185]: 〔法〕－【聖】，法＋（空）【石】。（大正25，520d，n.8）

[^186]: 《大般若波羅蜜多經》卷437〈42 不可得品〉：

「世尊！如是般若波羅蜜多是無性自性空波羅蜜多。」

佛言：『如是！無性自性空法不可得故。」（大正7，203b12-14）

[^187]: （八）＋背【石】。（大正25，520d，n.16）

[^188]: （九次第）＋定【石】。（大正25，521d，n.1）

[^189]: 〔忍〕－【宋】【宮】【聖】。（大正25，520d，n.2）

[^190]: 《大般若波羅蜜多經》卷437〈42 不可得品〉：

「世尊！如是般若波羅蜜多是佛十力波羅蜜多。」

佛言：『如是！達一切法難屈伏故。」（大正7，203 c17-19）

[^191]: 《大般若波羅蜜多經》卷437〈42 不可得品〉：

「世尊！如是般若波羅蜜多是四無所畏波羅蜜多。」

佛言：「如是！得道相智無退沒故。」（大正7，203c19-21）

[^192]: 〔諸〕－【宋】【元】【明】【宮】。（大正25，521d，n.4）

[^193]: 〔無〕－【聖】。（大正25，521d，n.5）

[^194]: 《大般若波羅蜜多經》卷437〈42 不可得品〉：

「世尊！如是般若波羅蜜多是四無礙解波羅蜜多。」

佛言：「如是！得一切智、一切相智無罣礙故。」（大正7，203c21-23）

[^195]: 《大般若波羅蜜多經》卷437〈42 不可得品〉：

「世尊！如是般若波羅蜜多是十八佛不共法波羅蜜多。」

佛言：「如是！超諸聲聞、獨覺法故。」（大正7，203c25-27）

[^196]: 〔者〕－【元】【明】。（大正25，521d，n.6）

[^197]: 說＝語【宋】【元】【明】【宮】【聖】。（大正25，521d，n.7）

[^198]: 《大般若波羅蜜多經》卷437〈42 不可得品〉：

「世尊！如是！般若波羅蜜多是如來波羅蜜多。」

佛言：「如是！能如實說一切法故。」（大正7，203c27-28）

[^199]: 《大般若波羅蜜多經》卷437〈42 不可得品〉：

「世尊！如是般若波羅蜜多是自然波羅蜜多。」

佛言：「如是！於一切法自在轉故。」（大正7，203c29-204a1）

[^200]: 〔智〕－【宋】【元】【明】【宮】。（大正25，521d，n.8）

[^201]: 《大般若波羅蜜多經》卷437〈42 不可得品〉：

「世尊！如是般若波羅蜜多是正等覺波羅蜜多。」

佛言：「如是！於一切法一切行相能現覺故。」（大正7，204a1-3）

[^202]: 參見《大智度論》卷43（大正25，371a21-24）、卷57（467c25-29）、卷65（515c15-17，516c5-10）。

[^203]: ┌須菩提說有為般若──觀法緣生，有為法，故無常

常歟無常歟 ┴佛說［無為般若］──般若緣處：如、法性，故常

（印順法師，《大智度論筆記》［B024］p.158）

[^204]: 參見《摩訶般若波羅蜜經》卷12（大正8，312
b16-17），《大智度論》卷65（大正25，521a22-24）。

[^205]: 《雜阿含經》卷13（321經）：

「沙門瞿曇！所謂一切法，云何為一切法」？

佛告婆羅門：「眼及色、眼識、眼觸、眼觸因緣生受──若苦、苦樂、不苦不樂，耳......。鼻......。舌......。身......。意、法、意識、意觸、意觸因緣生受──若苦、若樂、不苦不樂，是名為一切法。若復有言此非一切法，沙門瞿曇所說一切法，我今捨更立一切法者，此但有言數，問已不知，增其疑惑。所以者何？非其境界故。」（大正2，91b17-24）

[^206]: 《雜阿含經》卷13（319經）：「佛告婆羅門：『一切者，謂十二入處──眼、色，耳、聲，鼻、香，舌、味，身、觸，意、法。是名一切。』」（大正2，91a27-29）

[^207]: 〔無〕－【宮】。（大正25，521d，n.9）

[^208]: 有為無為互不相離。（印順法師，《大智度論筆記》［E001］p.285）

[^209]: ┌名字一切

二種一切 ┴實 一 切　　（印順法師，《大智度論筆記》［B024］p.158）

[^210]: 〔四〕－【宋】【宮】。（大正25，521d，n.11）

[^211]: 《雜阿含經》卷15（394經）：「爾時，世尊告諸比丘：『譬如日出，明相先起。如是正盡苦亦有前相起？謂知四聖諦。何等為四？知苦聖諦、知苦集聖諦、知苦滅聖諦、知苦滅道跡聖諦。』」（大正2，106b25-28）

[^212]: 阿羅漢果分別即是三乘。（印順法師，《大智度論筆記》［E019］p.318）

[^213]: （1）參見《摩訶般若波羅蜜經》卷5〈19
廣乘品〉（大正8，253b19-254b15）。

（2）《大智度論》卷19〈1
序品〉：「復次，何處說三十七品但是聲聞、辟佛法，非菩薩道？是《般若波羅蜜．摩訶衍品》中，佛說四念處乃至八聖道分是摩訶衍；三藏中亦不說三十七品獨是小乘法。」（大正25，197b27-c2）

[^214]: ┌常住般若──────痴慧不可得

二種般若 ┴五度共行有用般若──能破無明闇，能與真智慧

（印順法師，《大智度論筆記》［B024］p.158）

[^215]: 參見《大智度論》卷25〈1 序品〉（大正25，245c26-246a13）。

[^216]: 參見《大智度論》卷24〈1 序品〉（大正25，235c22-241b15）。

[^217]: 〔度〕－【宋】【元】【明】【宮】。（大正25，521d，n.14）

[^218]: 十方＝十力【宋】【元】【明】【宮】。（大正25，521d，n.15）

[^219]: 十力：力實無量，為生說十。（印順法師，《大智度論筆記》［E006］p.297）

[^220]: 法眼：即道種智。（印順法師，《大智度論筆記》［E013］p.309）

[^221]: 〔涅槃〕－【聖】。（大正25，521d，n.16）

[^222]: 聞＋（法）【宋】【元】【明】【宮】，（說）【聖】。（大正25，521d，n.17）

[^223]: 〔皆〕－【宮】。（大正25，521d，n.18）

[^224]: （1）《大正藏》原作「於於」，今依《高麗藏》作「於」（第14冊，1033c5）。

（2）〔於〕－【宮】【聖】。（大正25，521d，n.21）

[^225]: （1）（佛）＋法【聖】。（大正25，521d，n.22）

（2）《大正藏》原作「法」，今依《高麗藏》作「佛法」（第14冊，1033c6）。

[^226]: （1）《大智度論》卷2〈1 序品〉：

云何名多陀阿伽陀？

如法相解；如法相說；如諸佛安隱道來，佛亦如是來，更不去後有中，是故名多陀阿伽陀。（大正25，71b16-19）

（2）多陀阿伽陀：三釋。（印順法師，《大智度論筆記》［E014］p.309）

[^227]: 語＝說【宮】，（諸）＋語【聖】【石】。（大正25，521d，n.26）

[^228]: 自然：二說。（印順法師，《大智度論筆記》［E012］p.302）

[^229]: ┌蘊界處等

┌知一切法 ┴五種法

佛 ┤ ┌總相、別相

│ ┌略說二種相 ┴分別相、畢竟空相

└知一切種 ┴廣　　　說 ──一切種
（印順法師，《大智度論筆記》［B024］p.159）

[^230]: 伎術：技藝方術。（《漢語大詞典》（一），p.1179）

[^231]: ┌凡夫法

│聲聞法

略說五種法 ┤緣覺法

│菩薩法

└佛　法　　（印順法師，《大智度論筆記》［B024］p.159）