\`1846\` ^lun-065-1

問曰：若受持般若、正憶念，猶有眾患，云何言「終不病眼」等？ ^lun-065-2

答曰：是事，上〈功德[^19]、地獄品[^20]〉中已廣說，所謂非必受報業，故無眾患。[^21]又常受持、正憶念、如所說行般若，故無眾患。 ^lun-065-3

譬如良藥能破眾病；若不能將順[^22]，則不除患，非藥之失。 ^lun-065-4

又如𤻝[^23]人雖得利器，不能御[^24]難，非器之過。 ^lun-065-5

行者如是，先世重罪、今世不如所說行，故不得般若力，非般若過。 ^lun-065-6

問曰：天上亦有般若波羅蜜，諸天何以於六齋日隨逐不淨人身求聞般若？ ^lun-065-7

答曰： ^lun-065-8

天上有經卷，傳聞如是，亦非佛說。 ^lun-065-9

若令有者，忉利天上、兜率天上當有。何以故？ ^lun-065-10

阿修羅共忉利天鬪時，佛（516a）勅帝釋：「汝當誦念般若。」 ^lun-065-11

兜率天上常有補處菩薩為諸天說[^25]，故可有。 ^lun-065-12

色界諸天，身及衣服輕微，乃至無兩數；常樂宴寂，受禪定味[^26]，是故不應有經卷。 ^lun-065-13

諸天著二種樂：欲樂、定樂，不能懃苦書持般若波羅蜜。閻浮提人能精進書、持、受[^27]學、正憶念。 ^lun-065-14

如經說：「閻浮提人以三因緣勝諸天及欝單曰[^28]人[^29]：一者、能斷淫[^30]欲，二者、強識念力，三者、能精懃[^31]勇猛。」[^32] ^lun-065-15

是閻浮提人能書寫、讀、誦、受持，以是故諸天來下，禮拜般若經卷，或欲聞說。 ^lun-065-16

復有人言：天上若有經卷，遠來供養，福德增益，求般若波羅蜜亦無厭足。 ^lun-065-17

有菩薩，天欲令般若尊重，故來下；欲令眾生益加信敬──「諸天尚來，何況我等！」行者若聞好香、若見光明──有如是希有事故，深心信樂般若。 ^lun-065-18

又未離欲人，惡鬼、魔民常逐[^33]伺便，令墮惡處；從四天王乃至淨居天──是大力諸天來，小鬼避去[^34]。菩薩能生清淨大心，如先品中說。[^35]是故來隨逐法師。 ^lun-065-19

六齋日[^36]，諸天來觀人心；十五日、三十日，上白諸天。 ^lun-065-20

\`1848\`復次，是六齋日是惡日，令人衰凶；若有是日受八戒，持齋、布施、聽法，是時諸天歡喜，小鬼不得其便，利益行者。是日法師高座說法。 ^lun-065-21

如是等種種因緣故諸天皆來[^37]。 ^lun-065-22

說法者讚歎無量無邊無上法──所謂「般若波羅蜜」，亦得無量無邊福德。 ^lun-065-23

若為人說，人[^38]鈍根、福德薄，故得福少；諸天利根、福德多、福田勝，故得福多。 ^lun-065-24

故佛[^39]說：「行者，齋日，諸天及大眾中說般若，得福無量。」 ^lun-065-25

此中佛可須菩提所言。 ^lun-065-26

復自說無量福（516b）德因緣，所謂般若波羅蜜是大珍寶波羅蜜。 ^lun-065-27

如如意寶珠能滿一切人願；是般若波羅蜜能滿一切眾生願，所謂離苦、得樂。[^40] ^lun-065-28

離苦者，般若波羅蜜能拔眾生地獄、畜生、餓鬼及人中貧窮。 ^lun-065-29

與樂者，能與剎利大姓乃至阿耨多羅三藐三菩提。 ^lun-065-30

是樂因緣善法，般若波羅蜜中廣說，所謂十善道乃至一切智。 ^lun-065-31

如如意寶能出衣服、飲食、金銀等，隨意所須；般若波羅蜜亦如是，能令得十善道乃至一切智、剎利大姓乃至佛。以是事故，名為「珍寶波羅蜜」。 ^lun-065-32

復次，「珍寶波羅蜜」者，如人得如意寶，則隨意所須皆得，失則憂惱；是般若波羅蜜不生不滅，常不失，世世與眾生樂，末後令得佛道。 ^lun-065-33

如人得如意寶，則心生自高，輕賤他人，是為衰因緣；若人得世間般若波羅蜜，亦如是分別，著諸善法、捨諸惡法，生高心、輕蔑餘人，則開諸罪門。 ^lun-065-34

珍寶般若波羅蜜，出世間般若波羅蜜中，不分別善、不善，是名「大珍寶波羅蜜」，能利眾生，畢竟無憂。[^41] ^lun-065-35

是珍寶波羅蜜，「善法」尚不能污染，何況「不善法」！ ^lun-065-36

如此中說「如是亦不知」者，如上說般若相，[^42]亦不[^43]作是知、不作知者；不取相，亦不生著、不分別、不得定相。是名「無有過患、無有法愛、斷諸戲論」。 ^lun-065-37

如是人能實修行般若波羅蜜，以法禮佛、自得實法利益故，能利益[^44]眾生；能自離惡、能令眾生離惡故，得淨佛世界[^45]。 ^lun-065-38

用無所得方便力故，知諸法畢竟寂滅相，而能為眾生故起諸善法。 ^lun-065-39

般若波羅蜜畢竟清淨故，無力、無（516c）非力。譬如虛空，雖無有法，而因虛空得有所作。[^46] ^lun-065-40

無有一法定相可著──故無有力； ^lun-065-41

得諸法實相，於諸善法無礙，乃至降魔成佛──非無有力。 ^lun-065-42

「不受不與」、「不生不滅」等乃至「不捨有為法，不與無為法」，亦如是。 ^lun-065-43

此中說因緣：「有佛、無佛，諸法性常住世間。」 ^lun-065-44

「諸法性」者，即是諸法實相──「諸法實相」者，即是般若波羅蜜。[^47] ^lun-065-45

若以常、無常等求諸法實相，是皆為錯。 ^lun-065-46

若人[^48]入法性中求[^49]，則無有錯謬；法性常故不失[^50]。 ^lun-065-47

釋曰[^70]： ^lun-065-48

諸天聞般若，大[^71]歡喜踊躍。 ^lun-065-49

諸天身輕利根，分別著相，知有輕重；聞般若波羅蜜畢竟清淨、平等實相，大利益眾生，無有過者，是故踊[^72]躍歡喜。 ^lun-065-50

起身業、口業──持供養具蓮華等，供養於佛，作是言：「我等於閻浮提見第二法輪轉。」 ^lun-065-51

問曰：初說法令人得道，是名轉法輪，今何以言「第二法輪轉[^73]」？ ^lun-065-52

若以佛說名為轉法輪者，皆是法輪，何限第二？ ^lun-065-53

答曰：初說法名定實一法輪，因初轉乃至法盡，通名為「轉」。 ^lun-065-54

是諸天見是會中多有人發無上道，得[^74]無生法忍──見是利益，故讚言「第二轉法輪」。 ^lun-065-55

初轉法輪──八萬諸天得無生法忍，阿若憍陳如一人得初道。 ^lun-065-56

今無量諸天得無生法忍，是故說「第二法輪轉[^75]」。 ^lun-065-57

今轉法輪似如初轉。 ^lun-065-58

問曰：今轉法輪，多人得道；初轉法輪，得道者少。云何以大喻小？ ^lun-065-59

答曰：諸佛事有二種：一者、密[^76]，二者、現。[^77] ^lun-065-60

初轉法（517b）輪── ^lun-065-61

聲聞人見八萬、一人得初道。 ^lun-065-62

諸菩薩見無數阿僧祇人得聲聞道；無數人種辟支佛道因緣；無數阿僧祇人發無上道心；無數阿僧祇人行六波羅蜜道，得諸深三昧陀羅尼門；十方無量眾生得無生法忍；無量阿僧祇眾生從初地中乃至十地住；無量阿僧祇眾生得一生補處；無量阿僧祇眾生得坐道場，聞是法，疾成佛道。如是等不可思議相，是名密轉法輪相。[^78] ^lun-065-63

譬如大雨，大樹則多受，小樹則少受。[^79] ^lun-065-64

以是故，當知初轉法輪亦大，以[^80]後喻前無咎！ ^lun-065-65

「轉法輪，非一、非二」者，為畢竟空及轉法輪果報涅槃[^81]故如是說──是則因中說果。 ^lun-065-66

法輪[^82]即是般若波羅蜜；[^83]是般若波羅蜜無起無作相，故無轉無還。 ^lun-065-67

如十二因緣中說：無明畢竟空故，不能實生諸行等；無明虛妄顛倒、無有實定故，無法可滅。[^84] ^lun-065-68

說「世間生法」，故名為「轉」；說「世間滅法」，故名為「還」。般若波羅蜜中無此二事，故說「無轉、無還」。 ^lun-065-69

「無法有法空故」[^85]──「無轉」是「有法空」，「無還」是「無法空」。 ^lun-065-70

問曰：須菩提何以作是問──「有法無法空故，般若波羅蜜不為轉、不為還故出」？而佛還以空答？ ^lun-065-71

答曰： ^lun-065-72

有人說：諸法有四種相[^86]：一者、說「有」，二者、說「無」，三者、說「亦有亦無」，四者、說「非有非無」。 ^lun-065-73

是中，邪憶念故四種邪行；著此四法故，名為邪道。 ^lun-065-74

是中，正憶念故四種正行；中[^87]不著故，名為正道。 ^lun-065-75

是中破「非有非無」，故名「無法有法空」。 ^lun-065-76

佛說乃至破「非有非無」，故說「無有轉，無有還」。 ^lun-065-77

破「非有非無」有二種：一者、用上三句破，二者、用涅槃實（517c）相破。[^88] ^lun-065-78

須菩提雖知佛以涅槃破有無，是中有新發意菩薩，或錯謬故用三句破非有非無，於無法有法空中還生邪見；是[^89]故佛說「有法無法亦自相空」，是故說「般若波羅蜜無轉、無還」。 ^lun-065-79

般若波羅蜜中無般若波羅蜜相，一切法無相[^90]故；乃至檀波羅蜜亦如是。內空乃至一切種智相空，亦如是。 ^lun-065-80

爾時，須菩提及大眾歡喜讚歎般若波羅蜜，作是言：「大波羅蜜，所謂般若波羅蜜！」 ^lun-065-81

「大波羅蜜」者，所謂一切法雖自性空，而般若波羅蜜能利益菩薩，令得阿耨多羅三藐三菩提；[^91]雖得，亦無所得；雖轉法輪，亦無所轉。 ^lun-065-82

問曰：若諸法空、般若波羅蜜空、阿耨多羅三藐三菩提亦空，不應讚「般若為摩訶波羅蜜」？ ^lun-065-83

答曰：此中說：「一切法自性空故，自性空中亦無自性空，是故名摩訶波羅蜜。」若無空相，不應作難。 ^lun-065-84

以畢竟空故無所礙[^92]，而能行諸善法，得阿耨多羅三藐三菩提──世俗法故，非第一義。 ^lun-065-85

諸佛雖說法，令他得道、破煩惱；從此至彼，名為「轉」。 ^lun-065-86

今我等諸[^93]煩惱虛誑[^94]、顛倒、妄語、無有定相；若無定相，為何所斷？[^95]若無所斷，亦無轉、無還，是故說「雖轉法輪，亦無轉還」。 ^lun-065-87

何以故？是般若波羅蜜中，無有法五眼所能見若轉、若還，一切法從本已來畢竟不生故。 ^lun-065-88

是自性空、畢竟空，非轉相[^96]、非還相──畏墮常故「不轉」，畏墮滅故「不還」；畏墮有故「不轉」，畏墮無故「不還」；畏著世間故「不轉」，畏著涅槃故「不還」。 ^lun-065-89

如是自性空、畢竟空、十八空等無量諸空──是空解脫門，不轉、不（518a）還。[^97] ^lun-065-90

無相、無作亦如是。 ^lun-065-91

入是三解脫門，捨我我所心，是名說得解脫。 ^lun-065-92

能如是不取相、不著心，說般若波羅蜜，教、照等。 ^lun-065-93

^\`1855\`（1）^「說」者，若案[^99]文，若口傳。 ^lun-065-94

^（2）^「教」者，為人讚般若，令受持、讀、誦、正憶念。 ^lun-065-95

^（3）^「照」者，如人執燈照物；若人不知般若，以智慧明照之令知。 ^lun-065-96

^（4）^「開」者，如寶藏閉門，雖有好物而不能得；若開其門，則隨意所取。 ^lun-065-97

如人疑不信般若者，開邪疑扉、折無明關，是人則隨意所取。 ^lun-065-98

^（5）^「示」者，如人眼視不明，指示好醜； ^lun-065-99

如人有小信小智者，示是道非道、是利是失等。 ^lun-065-100

^（6）^「分別」者，分別諸法──是善是不善、是罪是福、是世間是涅槃。經書略說，難解難信；能廣為[^100]分別解說，令得信解。 ^lun-065-101

^（7）^「顯現」者，佛為種種眾生說種種法──或時毀呰善法、助不善法，趣令眾生得解。 ^lun-065-102

^（8）^「說法」者，說佛意趣以應眾生，令知輕重相。 ^lun-065-103

^（9）^「解釋」者，如囊中寶物，繫口則人不知；若為人解經卷囊，解釋義理。 ^lun-065-104

又如重物，披析令輕；種種因緣譬喻，解釋本末令易解。 ^lun-065-105

^（10）^「淺易」者，如深水難渡，有人分散此水令淺，則渡者皆易；般若波羅蜜如水甚深，論議方便力故種種說，能令淺易，乃至小智之人皆能信解。 ^lun-065-106

能以十種為首說甚深義，是名「清淨說般若波羅蜜義」。 ^lun-065-107

第一義中，實[^101]無所說──畢竟空故「無說」，無說故「無受」，無受故「無證」，無證故「無滅諸煩惱者」，若無滅煩惱則「無福田」。 ^lun-065-108

「受」者名信受、讀、誦。 ^lun-065-109

行是法，得沙門果、無生法忍，是名為「證」。 ^lun-065-110

證時，諸煩惱滅，得有餘涅槃。 ^lun-065-111

得有餘涅槃故是畢定福田。 ^lun-065-112

畢定者，諸法同無餘涅（518b）槃性，故說[^102]「無畢定福田」。 ^lun-065-113

\`1856\`〈釋諸波羅蜜品第四十四[^103]〉 ^lun-065-114

（大正25，518b2-522a6） ^lun-065-115

釋曰： ^lun-065-116

「無邊波羅蜜」者，須菩提聞佛說大珍寶波羅蜜義，[^119]因而自讚般若[^120]為[^121]摩訶波羅蜜；[^122]又以智慧深入種種法門，觀般若波羅蜜如大[^123]海水無量無邊；深知般若（518c）\`1859\`波羅蜜功德，因發大歡喜；欲以種種因緣讚歎般若，是故白佛言：「世尊！無邊波羅蜜是般若波羅蜜。」 ^lun-065-117

「無邊」義，從品初至竟，皆是無邊義；妨說餘事故略說，若廣說則無量。 ^lun-065-118

復次，常是一邊、無常是一邊，我、無我，有、無[^124]，世間有邊、無邊，眾生有邊、無邊──如是等法，名為邪見邊；[^125]得般若波羅蜜，則無是諸邊，故言「無邊」。[^126] ^lun-065-119

復次，譬如物盡處名為「邊[^127]」，虛空無色無形故無邊。 ^lun-065-120

般若波羅蜜畢竟清淨故無有邊、無有盡、無[^128]取處、無受[^129]處；是[^130]故佛答：「如虛空無邊故，般若波羅蜜亦無邊。」 ^lun-065-121

菩薩得法忍，觀一切法皆平等，是故說「一切法等」，故言「等波羅蜜」。 ^lun-065-122

菩薩用畢竟空心離諸煩惱，亦離諸法，是故名「離波羅蜜」。 ^lun-065-123

菩薩用是般若波羅蜜，總相、別相求諸法，不得定相如毛髮許；以不可得故，於一切法心不著。 ^lun-065-124

若有邪見戲論人用邪見著心，欲破壞是菩薩；是菩薩無所著故，不可破壞，是名「不壞波羅蜜」。 ^lun-065-125

此岸名為生死，彼岸名[^131]涅槃，中有諸煩惱大河；[^132]一切出家人欲捨此岸，貪著彼岸；而般若波羅蜜無彼岸──彼岸是涅槃，無色無名，是故說：「無色無名故，是名無彼岸波羅蜜。」 ^lun-065-126

有虛空則有出入息，出入息皆從虛誑業因緣生；出者非入，入者非出，念念生滅，不可得實相；息不可得故，一切法亦不可得；不可得故，名「空種波羅蜜」。 ^lun-065-127

一切法空寂相故不須覺觀；覺觀無故，則無言說；無言說故，說「般若波羅蜜斷語言道」，是故名「不可說波羅蜜」。 ^lun-065-128

二法攝一切法，所謂名、色──（519a）四大及造色，色所攝；受等四眾，名所攝。 ^lun-065-129

分別諸法者說：「般若波羅蜜是智慧相，故『名』所攝。」 ^lun-065-130

今實不離色是名、不離名是色[^133]，是般若波羅蜜無知相，故說「受、想、行、識不可得」，故言「無名波羅蜜」。 ^lun-065-131

一切法無來無去故，名「無去波羅蜜」。 ^lun-065-132

般若波羅蜜是三世十方佛法藏，以三法印印[^134]，無天無人能破，故名「無移波羅蜜」。 ^lun-065-133

諸有為法念念盡滅，無有住時。若爾者，過去法不盡，未來法亦不盡，現在法不住故不盡；三世盡不可得故，名為「畢竟盡」；畢竟盡故，名「盡波羅蜜」。 ^lun-065-134

一切法三世中生不可得故無生，無生故名「無生波羅蜜」。 ^lun-065-135

「不滅波羅蜜」亦如是。 ^lun-065-136

作有二種：一者、眾生作，二者、法作。[^135] ^lun-065-137

眾生作者，布施、持戒等； ^lun-065-138

法作者，火燒、水爛，心識所知。 ^lun-065-139

眾生空故，無作者；一切法鈍，不起作[^136]相故，法亦不作──是二無作，故名「無作波羅蜜」。 ^lun-065-140

「無知波羅蜜」亦如是，一切法鈍故[^137]無所知。 ^lun-065-141

天眼見有生死。 ^lun-065-142

用空慧眼見，生死不可得；生死不可得故，今世眾生死，無到後世者，但五眾先業因緣相續生，故名「不到波羅蜜」。 ^lun-065-143

般若波羅蜜不失諸法實相，亦能令一切法不失實相；離般若波羅蜜，一切法皆失。觀一切法實相，得般若波羅蜜，是故名「不失波羅蜜」。 ^lun-065-144

釋曰： ^lun-065-145

須菩提讚般若波羅蜜，示眾生世間空如夢。 ^lun-065-146

佛言：夢亦不可得故名「夢波羅蜜」[^158]。 ^lun-065-147

響、影、焰、幻[^159]亦如是。 ^lun-065-148

人心以聲為實，以響為虛；影以人[^160]面鏡為實，像為虛；焰以風、塵、日光為實，水為虛；幻以祝術[^161]為實，祝術所作為虛。 ^lun-065-149

須菩提讚般若以喻為空。 ^lun-065-150

佛說喻、本事皆空；本事皆空故，是喻亦空。 ^lun-065-151

是般若波羅蜜無垢，能斷滅一切垢。 ^lun-065-152

佛言：諸煩惱從本已來常無，今何所斷？是故名「無垢波羅蜜」。 ^lun-065-153

「無淨波羅蜜」亦如是。 ^lun-065-154

無煩惱即是「淨」。 ^lun-065-155

淫欲、瞋恚等諸煩惱名為「污」；是般若波羅蜜，一切垢法所不污。 ^lun-065-156

六情是諸煩惱處；六情及一切法，諸煩惱緣處、住處皆不可得，故名「不污波羅蜜」。 ^lun-065-157

得是般若波羅蜜，一切戲論憶想分別滅，故名「不戲論波羅蜜」。 ^lun-065-158

一切法畢竟空故，無憶[^162]、無念相[^163]；無憶、無念相，故名「無念波羅蜜」。 ^lun-065-159

住法性菩薩，一切論議者所不能勝，一切結使邪見所不能覆；一切法無常破壞，心不生憂──如是等因緣，故名「不動波羅蜜」。 ^lun-065-160

一切法妄解，非但愛染，故名「無染波羅蜜」。[^164] ^lun-065-161

憶想分別是一切結使根本；有結使，能起後身業。 ^lun-065-162

知憶想分別虛妄，一切後世生業更不復起故，是名「不起波羅蜜」。 ^lun-065-163

般若波羅蜜中不取三毒火相，故言「寂滅波羅蜜」。 ^lun-065-164

佛言：「非但三毒相寂滅，一切法相不可得故。」 ^lun-065-165

是般若波羅蜜，乃至善法中尚不貪，何況餘欲！ ^lun-065-166

佛（520a）說：「欲，從本已來不可得故。」 ^lun-065-167

貪欲虛誑，自性不可得，故名「無欲波羅蜜」──非是離欲故名無欲。[^165] ^lun-065-168

瞋恚性畢竟無所有，故名「無瞋波羅蜜」──非是離瞋故名無瞋。 ^lun-065-169

一切法中，無明黑闇破，故名「無癡波羅蜜」──非是滅癡故名無癡。 ^lun-065-170

「無煩惱波羅蜜」者，菩薩得無生法忍故，一切煩惱滅。 ^lun-065-171

佛言：「憶想分別是煩惱根本；憶想尚無，何況煩惱！」 ^lun-065-172

故名「無煩惱波羅蜜」。[^166] ^lun-065-173

般若能破無眾生中有眾生顛倒，故名「無眾生波羅蜜」。 ^lun-065-174

佛言：「是眾生從本已來不生、無所有，故名無眾生。」 ^lun-065-175

須菩提意：以般若波羅蜜能斷一切有漏法，故名「斷波羅蜜」。 ^lun-065-176

佛言：「諸法不起不生、無所作。」諸法自然斷相，故名「斷」。 ^lun-065-177

「二邊」者，所謂我、無我，斷、無斷，可斷法、無斷法，常、滅，有、無──如是等無量二邊；般若波羅蜜中無是諸邊，故名「無二邊波羅蜜」。 ^lun-065-178

佛言：「是諸邊從本已來無，但以虛誑顛倒故著；菩薩求實事故，離是顛倒邊。」 ^lun-065-179

是般若波羅蜜一相[^167]、空故，不可破。 ^lun-065-180

佛言：「不但般若波羅蜜，一切法皆無定異相。」 ^lun-065-181

如果不離因，因不離果；有為法不離無為法，無為法不離有為法；般若波羅蜜不離一切法，一切法不離般若波羅蜜[^168]──一切法實相即是般若波羅蜜，故名「不破波羅蜜」。 ^lun-065-182

「破」者，所謂諸法各各離散。 ^lun-065-183

一切法，常、無常等過失；是故般若波羅蜜不取一切法。 ^lun-065-184

佛言：「一切法乃至二乘出世間清淨法，亦不取。」 ^lun-065-185

故名「不取波羅蜜」。 ^lun-065-186

「分別」名取相生心，妄想分別；般若波羅蜜[^169]是實相故，無是妄想分別。 ^lun-065-187

佛言：「因憶想分別，有無分（520b）別；今憶想分別從本已來無，故名無分別波羅蜜。」 ^lun-065-188

般若波羅蜜出四無量，故名「無量波羅蜜」。 ^lun-065-189

復次，畢竟空，為得[^170]涅槃無量法，故名「無量」。 ^lun-065-190

復次，智慧所不能到邊崖，是名「無量」。是[^171]名六情所籌度；是法空、無相、無生滅，六情所不能量。何以故？物多而量器小故。 ^lun-065-191

佛言：「非但是般若波羅蜜無量，色等一切法不可得，故皆無量。」 ^lun-065-192

如虛空無色無形，無所能作；般若波羅蜜亦如是。 ^lun-065-193

佛言：非但虛空無所有，色等諸法皆無所有，故名「虛空波羅蜜」。 ^lun-065-194

釋曰： ^lun-065-195

般若波羅蜜中有無常聖行，故名「無常波羅蜜」。 ^lun-065-196

佛言：「非但般若中有無常，觀一切法無常。」故名「無常波羅蜜」。 ^lun-065-197

問曰：上來說「般若波羅蜜法性常住」[^202]，今何以說「無常」？ ^lun-065-198

答曰：般若波羅蜜是智慧，觀法從因緣和合生，是有為法，故無常； ^lun-065-199

般若波羅蜜所緣處──如、法性、實際，無為法，故常。 ^lun-065-200

須菩提說「有為般若」，故言「般若波羅蜜無常」。[^203] ^lun-065-201

問曰：若爾者，（521b）佛何以說「一切法盡是破壞無常，[^204]無為法無破壞相」？ ^lun-065-202

答曰：一切法[^205]名六情，[^206]內外皆是作法；作法故，必歸破壞相。離有為法，無[^207]無為法[^208]，亦更無有法相；因有為法相，故說無為法不生不滅。 ^lun-065-203

復次，一切有為法有二種：一者、名字一切，二者、實一切。[^209]一切有為法破壞，故名「一切無常」。 ^lun-065-204

「苦」等乃至「無法有法空」亦如是。 ^lun-065-205

須菩提說一切法相讚般若，佛舉一切法答。 ^lun-065-206

正觀身等四法，從四念處生──四念處是四諦之初門，四諦是四[^210]沙門果初門，[^211]阿羅漢果分別即是三乘。[^212] ^lun-065-207

\`1875\`四念處，般若波羅蜜中種種廣說。[^213] ^lun-065-208

佛言：「是四種法緣處從本已來皆不可得。」故名「念處波羅蜜」。 ^lun-065-209

從「四正懃」乃至「般若波羅蜜」，亦如是。 ^lun-065-210

問曰：餘法可以讚般若，云何復以般若讚般若？ ^lun-065-211

答曰：有二種般若：一者、常住般若；二者、與五波羅蜜共行，有用般若波羅蜜。[^214] ^lun-065-212

須菩提讚有用般若波羅蜜，能破無明黑闇、能與真智慧； ^lun-065-213

是故佛說：「常住般若波羅蜜，癡慧不可得故。」 ^lun-065-214

行是般若波羅蜜菩薩，初得菩薩十力[^215]，後得佛十力[^216]，是故說「十力波羅蜜」。 ^lun-065-215

佛言：「非但十力者不可破、不可伏，一切法實相亦不可破、亦不可伏。」 ^lun-065-216

佛意：為度[^217]眾生故說十方[^218]佛力無量無邊；[^219]如佛力，一切法實相亦如是不可伏，故名「十力波羅蜜」。 ^lun-065-217

菩薩得是般若波羅蜜力，於佛前能說法論議，何況餘處！尚不畏魔王，何況外道！故名「無所畏波羅蜜」。 ^lun-065-218

佛言：「道種智不沒故。」 ^lun-065-219

「道種智」名「法眼」，[^220]知一切眾生以何道得涅槃[^221]。 ^lun-065-220

般若波羅（521c）蜜，常寂滅相、不可說；是菩薩以道種智故引導眾生，於大眾中師子吼；道種智增益故不沒，無所畏，不自憍慢「我有是法」，名「無畏波羅蜜」。 ^lun-065-221

須菩提從佛聞[^222]，無畏轉深，故讚般若波羅蜜，言「無礙波羅蜜」。 ^lun-065-222

\`1876\`佛言：「非但四無礙，一切法入如、法性、實際故，皆[^223]是無礙相。」 ^lun-065-223

菩薩因般若波羅蜜，能集十力、四無所畏、四無礙智、大慈大悲等諸佛法故，說「佛法波羅蜜」。 ^lun-065-224

佛言：「聲聞法於[^224]凡夫法為勝，辟支佛法於聲聞法為勝，佛法[^225]於一切法最勝。」 ^lun-065-225

如一切色中，虛空廣大；佛法最勝，無能及、無可喻，過一切法，故名「佛法波羅蜜」。 ^lun-065-226

如過去佛行六波羅蜜，得諸法如相；今佛亦如是行六波羅蜜，得佛道，故名「多陀阿伽陀波羅蜜」。「多陀阿伽陀（tathāgata）」者，或言「如來」，或言「如實說」，或言「如實知」。[^226] ^lun-065-227

此中佛說：非但佛說名如實說，一切語[^227]言皆是如實，故名「如實說波羅蜜」。 ^lun-065-228

是般若波羅蜜具足，後身自然作佛，故名「自然波羅蜜」。 ^lun-065-229

「自然」名佛；佛所說，故名「自然波羅蜜」。 ^lun-065-230

復次，是般若波羅蜜實相，自然、不由他作，故名「自然」。[^228] ^lun-065-231

佛言：佛一切法中得自在力，故名「自然波羅蜜」。 ^lun-065-232

具足十地，得十力、四無所畏，轉法輪、擊法鼓，覺世間無明睡眾生，故名為「佛波羅蜜」。 ^lun-065-233

「佛」，秦言「覺者」、「知者」。何者是？所謂正知一切法、一切種，故名「覺」。 ^lun-065-234

「一切法」者，所謂五眾、十二入、十八界等。 ^lun-065-235

復次，「一切法」名外道經書、伎術[^230]、禪定等；略說有五種，所謂凡夫法、聲聞法、辟支佛法、菩薩法、（522a）佛法。[^231] ^lun-065-236

佛，略知有二種相，所謂總相、別相；又以分別相、畢竟空相。 ^lun-065-237

廣知則一切種──一切種是一切無量無邊法門。 ^lun-065-238

以是事故，名為「佛波羅蜜」；不以佛身故名為「佛波羅蜜」，但以一切種智故。 ^lun-065-239

---

[^1]: 身＋（意）【石】。（大正25，515d，n.6）

[^2]: 刑＝形【宋】【元】【明】【宮】【聖】【石】。（大正25，515d，n.7）

[^3]: 耄（ㄇㄠˋ）：1.年老，高齡。古稱大約七十至九十歲的年紀。《毛傳》：八十曰耄。《毛傳》：耄，老也。《禮記‧曲禮上》：八十、九十曰耄。（《漢語大詞典》（八），p.642）

耄衰：衰老。（《漢語大詞典》（八），p.643）

[^4]: 《大般若波羅蜜多經》卷437〈41
無摽幟品〉：「爾時，具壽善現白佛言：『世尊！若善男子、善女人等於此般若波羅蜜多，至心聽聞、受持、讀誦、精勤修學、如理思惟、書寫、解說、廣令流布，是善男子、善女人等眼、耳、鼻、舌皆無所患，身支無缺，不甚衰耄，亦不橫死，常為無量百千天神恭敬圍繞，隨逐衛護。』」（大正7，200b17-23）

[^5]: 〔日〕－【宋】【元】【明】。（大正25，515d，n.9）

[^6]: 〔處〕－【宋】【元】【明】【宮】。（大正25，515d，n.11）

[^7]: 〔是〕－【宋】【元】【明】【宮】。（大正25，515d，n.13）

[^8]: 一切＋（種）【元】【明】。（大正25，515d，n.14）

[^9]: 伽＝加【宋】。（大正25，515d，n.15）

[^10]: 〔得〕－【石】。（大正25，515d，n.16）

[^11]: 《大般若波羅蜜多經》卷437〈41
無摽幟品〉：「善現！如是般若波羅蜜多大寶藏中，不說少法有生有滅、有染有淨、有取有捨。何以故？善現！以無少法可生可滅、可染可淨、可取捨故。善現！如是般若波羅蜜多大寶藏中，不說有法是善是非善、是有記是無記、是世間是出世間、是有漏是無漏、是有為是無為。善現！由此因緣，如是般若波羅蜜多名無所得大法寶藏。」（大正7，201a9-16）

[^12]: 染＋（污）【石】。（大正25，515d，n.17）

[^13]: 《大般若波羅蜜多經》卷437〈41
無摽幟品〉：「善現！如是般若波羅蜜多大寶藏中，不說少法是能染污。何以故？以無少法可染污故，亦無少法能染如是甚深般若波羅蜜多大法寶藏。何以故？能染污法不可得故。善現！由此因緣，如是般若波羅蜜多名無染污大法寶藏。」（大正7，201a16-22）

[^14]: 《大般若波羅蜜多經》卷437〈41
無摽幟品〉：「復次，善現！若菩薩摩訶薩修行般若波羅蜜多時，無如是想、如是分別、如是有得、如是戲論：『我能修行甚深般若波羅蜜多。』是菩薩摩訶薩能如實修行甚深般若波羅蜜多，亦能親近禮事諸佛，從一佛國至一佛國，供養恭敬、尊重讚歎諸佛世尊，遊諸佛國善取其相，嚴淨佛土、成熟有情，修諸菩薩摩訶薩行，疾證無上正等菩提。」（大正7，201a22-29）

[^15]: 《大般若波羅蜜多經》卷437〈41
無摽幟品〉：「善現！如是般若波羅蜜多於一切法，非有自在、非無自在，不取不捨、不生不滅、不垢不淨、不增不減。善現！如是般若波羅蜜多，非過去、非未來、非現在，不趣欲界、不捨欲界、不住欲界，不趣色界、不捨色界、不住色界，不趣無色界、不捨無色界、不住無色界。」（大正7，201a29-b6）

[^16]: 《大般若波羅蜜多經》卷437〈41
無摽幟品〉：「善現！如是般若波羅蜜多，於布施波羅蜜多乃至般若波羅蜜多不與不捨。」（大正7，201b6-7）

[^17]: 捨＋（不與）【石】＊。（大正25，515d，n.19）

[^18]: 《大般若波羅蜜多經》卷437〈41
無摽幟品〉：「何以故？善現！如來出世若不出世，如是諸法常無變易，法性、法界、法定、法住無謬失故。」（大正7，201b20-22）

[^19]: 〈功德品〉，參見《摩訶般若波羅蜜經》卷8〈31
滅諍品〉（丹本名為〈現功德品〉）（大正8，280c15-283a14），《大智度論》卷56〈31
滅諍亂品〉（大正25，460a28-463b12）。此品廣明受持般若得今世及後世功德。

[^20]: 〈地獄品〉，參見《摩訶般若波羅蜜經》卷11〈41
信毀品〉（丹本名為〈泥梨品〉）（大正8，304a17-306b22）；《大智度論》卷62～卷63〈41
信謗品〉（大正25，500a29-506b14）。此品談到不信般若，毀謗般若故墮地獄中。

[^21]: 《正觀》（6），p.173：《大智度論》卷57〈32
寶塔校量品〉（大正25，464a13-26），《大智度論》卷58〈34
勸受持品〉（大正25，469c28-470a2）。

[^22]: （1）順＝慎【石】。（大正25，515d，n.23）

（2）將順：1.順勢促成。（《漢語大詞典》（七），p.811）

[^23]: （1）𤻝＝儜【聖】。（大正25，515d，n.24）

（2）𤻝（ㄋㄧㄥˊ）：病。（《漢語大字典》（四），p.2702）

[^24]: 御＝禦【宋】【元】【明】【宮】。（大正25，515d，n.25）

[^25]: 說＋（法）【聖】【石】。（大正25，516d，n.1）

[^26]: 味＝三昧【聖】【石】。（大正25，516d，n.2）

[^27]: （1）精＝受【宮】【聖】【石】。（大正25，516d，n.3）

（2）《大正藏》原作「精」，今依【宮】【聖】【石】及《高麗藏》作「受」（第14冊，1025b14）。

[^28]: 欝單曰＝欝單越【宋】【元】【明】【宮】。（大正25，516d，n.4）

[^29]: 淨：三事勝天。（印順法師，《大智度論筆記》［H001］p.390）

[^30]: 淫＝婬【宋】【元】【明】【宮】＊。（大正25，516d，n.5）

[^31]: 精懃＝精進【石】。（大正25，516d，n.6）

[^32]: （1）《長阿含經》卷20（30經）〈世記經‧忉利天品〉：

閻浮提有三事勝欝單曰。何等為三？一者勇猛強記，能造業行；二者勇猛強記，能修梵行；三者勇猛強記，佛出其土。以此三事勝欝單曰。.........閻浮提人以此三事勝四天王。.........閻浮提人亦以上三事勝忉利天、焰摩天、兜率天、化自在天、他化自在天。（大正1，135c5-25）

（2）《起世經》卷8〈8 三十三天品〉：

閻浮提洲有五種事勝瞿陀尼。何等為五？一者勇健，二者正念，三者佛出世處，四者是修業地，五者行梵行處。.........閻浮提洲有五種事勝諸天龍，如上所說。（大正1，348a7-b5）

（3）《大毘婆沙論》卷172：

契經說：「人有三事勝於諸天：一、勇猛，二、憶念，三、梵行。」

勇猛者，謂不見當果而能修諸苦行。

憶念者，謂能憶念久時所作，所說等事分明了了。

梵行者，謂能初種順解脫分、順決擇分等殊勝善根，及能受持別解脫戒。

由此因緣故名人趣。（大正27，867c19-25）

（4） ┌能斷婬欲

南洲三事勝天及北洲 ┤強識念力

└能精進勇猛 （印順法師，《大智度論筆記》［B023］p.156）

[^33]: 逐＝逮【聖】。（大正25，516d，n.7）

[^34]: 去＋（故）【聖】。（大正25，516d，n.8）

[^35]: 《正觀》（6），p.173：參見《摩訶般若波羅蜜經》卷9〈36
阿難稱譽品〉（大正8，289c8-28）；《放光般若經》卷7〈37
無二品〉（大正8，50c18-51a9）。

[^36]: 《大智度論》卷13〈1
序品〉：「如《四天王經》中佛說：月六齋日使者、太子及四天王自下觀察眾生布施、持戒、孝順父母少者，便上忉利以啟帝釋，帝釋、諸天心皆不悅，言：『阿修羅種多，諸天種少。』若布施、持戒、孝順父母多者，諸天帝釋心皆歡喜，說言：『增益天眾，減損阿修羅。』」（大正25，160a10-16）

[^37]: 明註曰：「來」下，宋南藏有「不」字。（大正25，516d，n.9）

[^38]: 〔人〕－【聖】。（大正25，516d，n.10）

[^39]: 案：對應經文及依論說「佛可須菩提所言」，此疑為「須菩提」所說。

[^40]: 如如意珠，能滿一切眾生願，與樂拔苦。（印順法師，《大智度論筆記》［H018］p.390）

[^41]: ┌分別善惡──世間般若

二種般若
┴不別善惡──出世間般若　　（印順法師，《大智度論筆記》［B023］p.156）

[^42]: 《正觀》（6），p.174：簡單說，是指同一品所說「般若波羅蜜名為大珍寶」之經文《大智度論》卷65〈43
無作實相品〉（大正25，515b13-21）。

[^43]: 〔相亦不〕－【宋】【宮】。（大正25，516d，n.12）

[^44]: 〔益〕－【宋】【元】【明】【宮】。（大正25，516d，n.13）

[^45]: 世界＝國土【石】。（大正25，516d，n.14）

[^46]: 虛空：雖無有法，而因虛空得有所作。（印順法師，《大智度論筆記》［E013］p.309）

[^47]: 實相：所謂般若。（印順法師，《大智度論筆記》［E001］p.284）

[^48]: 〔人〕－【石】。（大正25，516d，n.15）

[^49]: 〔求〕－【宋】【元】【明】【宮】。（大正25，516d，n.16）

[^50]: 法性常住。（印順法師，《大智度論筆記》［E005］p.295）

[^51]: 漚＝優【元】【明】。（大正25，516d，n.17）

[^52]: 波頭摩華＝波頭暮【宋】【宮】【聖】。（大正25，516d，n.18）

[^53]: 拘物頭華＝拘物陀【宋】【宮】【聖】。（大正25，516d，n.19）

[^54]: 李通玄撰，《新華嚴經論》卷13：「優鉢羅華者，此云青色華，似藕，其葉狹長，近下小圓上漸尖，似佛眼故，其華莖無刺，准歎佛中目淨脩廣如青蓮，即是青蓮華葉也。波頭摩華者，此云赤蓮華；其華莖有刺。拘物頭華者，其莖有刺；或云赤白華，葉頭未開敷時，狀如郁蹙然也。芬陀利華者，白蓮華也。」（大正36，806c21-27）

[^55]: （作）＋如【聖】。（大正25，516d，n.20）

[^56]: 輪轉＝轉輪【聖】，＝轉法輪【石】。（大正25，516d，n.21）

[^57]: 《大品經義疏》卷7：「佛破，三句：畢竟空泯諸天一轉二轉之見，二用無法有法空泯轉還之見。說世間生為轉，說世間滅為還；今有法本空故不轉，無此空故不還。一問答總釋非一非二、非轉非還者，不破之也，自相空故了。」（卍新續藏24，288c3-7）

[^58]: 法輪＝法輪轉【聖】，＝轉法輪【石】。（大正25，516d，n.22）

[^59]: 〔故出〕－【宋】【宮】。（大正25，516d，n.23）

[^60]: 法＋（轉）【聖】。（大正25，516d，n.24）

[^61]: 《大般若波羅蜜多經》卷437〈41
無摽幟品〉：「爾時，世尊告善現曰：『如是法輪非第一轉，亦非第二。何以故？善現！如是般若波羅蜜多於一切法不為轉故、不為還故出現世間，但以無性自性空故。』」（大正7，201b28-c2）

[^62]: 《大般若波羅蜜多經》卷437〈41 無摽幟品〉：

佛告善現：「以般若波羅蜜多般若波羅蜜多性空故，乃至布施波羅蜜多布施波羅蜜多性空故；......一切相智道相智、一切相智性空故；異生性異生性性空故，預流果預流果性空故，乃至阿羅漢果阿羅漢果性空故，獨覺菩提獨覺菩提性空故；一切菩薩摩訶薩行一切菩薩摩訶薩行性空故，諸佛無上正等菩提諸佛無上正等菩提性空故。善現！以如是等法無性自性空故，如是般若波羅蜜多於一切法不為轉故、不為還故出現世間。」（大正7，201c5-20）

[^63]: 相＝性【宋】【元】【明】【宮】【聖】。（大正25，517d，n.1）

[^64]: 〔般若〕－【宋】【元】【明】【宮】。（大正25，517d，n.2）

[^65]: 《大般若波羅蜜多經》卷437〈41 無摽幟品〉：

爾時，具壽善現復白佛言：「世尊！諸菩薩摩訶薩如是般若波羅蜜多，是大波羅蜜多達一切法自性空故。雖達一切法自性皆空，而諸菩薩摩訶薩依此般若波羅蜜多證得無上正等菩提，轉妙法輪度無量眾。雖證菩提而無所證，證、不證法不可得故；雖轉法輪而無所轉，轉法、還法不可得故；雖度有情而無所度，見、不見法不可得故。世尊！於此大般若波羅蜜多中，轉法輪事都不可得，以一切法永不生故，能轉、所轉不可得故。所以者何？非空、無相、無願法中，可有能轉及能還法，轉還性法不可得故。」（大正7，201c21-202a3）

[^66]: 照＝詔【宋】【宮】。（大正25，517d，n.3）

[^67]: 案：依論釋，在「顯現」與「解釋」之間，尚有「說法」一項，故此處序號依論釋標示。

[^68]: 《大般若波羅蜜多經》卷437〈41
無摽幟品〉：「世尊！於此般若波羅蜜多，若能如是宣說、開、示、分別、顯了、令易悟入，是名善淨宣說般若波羅蜜多。」（大正7，202a3-5）

[^69]: 《大般若波羅蜜多經》卷437〈41
無摽幟品〉：「此中都無說者、受者、所說受法；既無說者、受者及法，諸能證者亦不可得；無證者故，亦無有能得涅槃者。於此般若波羅蜜多善說法中，亦無福田，施、受、施物皆性空故；福田無故，福亦性空，摽幟名言皆不可得。是故名大波羅蜜多。」（大正7，202a5-11）

[^70]: 曰＋（時）【石】。（大正25，517d，n.5）

[^71]: （發）＋大【聖】。（大正25，517d，n.6）

[^72]: 踊＝誦【明】。（大正25，517d，n.7）

[^73]: 〔轉〕－【石】。（大正25，517d，n.8）

[^74]: （行）＋得【聖】。（大正25，517d，n.9）

[^75]: 輪轉＝轉輪【石】。（大正25，517d，n.10）

[^76]: 密＝蜜【明】。（大正25，517d，n.11）

[^77]: 佛事有二。（印順法師，《大智度論筆記》［B023］p.156）

┌密──初轉法輪，菩薩見無量無數人得三乘道

佛事有二 ┴現──初轉法輪，聲聞見八萬、一人得初道

（印順法師，《大智度論筆記》［B023］p.156）

[^78]: 一、發無上心，二、行六度得深三昧總持，三、得無生忍，四、從初地至十地，五、得一生補處，六、坐道場成佛。（印順法師，《大智度論筆記》［E019］p.318）

[^79]: 大樹，大雨多受；小樹，則少受：通《法華》。（印順法師，《大智度論筆記》［E005］p.294）

[^80]: 〔以〕－【宋】【元】【明】【宮】。（大正25，517d，n.12）

[^81]: （執）＋涅槃【聖】【石】。（大正25，517d，n.13）

[^82]: 輪＝轉【元】【明】。（大正25，517d，n.14）

[^83]: 法輪：般若是。（印順法師，《大智度論筆記》［E002］p.287）

[^84]: 不：緣起，不生不滅。（印順法師，《大智度論筆記》［E010］p.303）

[^85]: 十八空：無法是法空。（印順法師，《大智度論筆記》［E005］p.295）

[^86]: ┌說　　　有┐

諸法有四相 ┤說　　　無├─┬邪憶念四種行中著　──邪道

│說亦有亦無│　└正憶念四種行中不著──正道

└說非有非無┘ （印順法師，《大智度論筆記》［B023］p.157）

[^87]: （是）＋中【石】。（大正25，517d，n.16）

[^88]: ┌用上三句破

非有非無二種破
┴用涅槃實相破　　（印順法師，《大智度論筆記》［B024］p.157）

[^89]: 〔是〕－【宋】【元】【明】【宮】。（大正25，517d，n.17）

[^90]: （自）＋相【聖】【石】。（大正25，517d，n.18）

[^91]: 般若名大：空而能益。（印順法師，《大智度論筆記》［E018］p.316）

[^92]: 礙＝破【宋】【元】【明】【宮】。（大正25，517d，n.20）

[^93]: 諸＝著【聖】。（大正25，517d，n.21）

[^94]: （諸）＋虛誑【聖】。（大正25，517d，n.22）

[^95]: 斷煩惱：斷與不斷。（印順法師，《大智度論筆記》［E015］p.311）

[^96]: 〔相〕－【宋】【宮】。（大正25，517d，n.23）

[^97]: 諸法不轉生死，不入涅槃：無轉無還。（印順法師，《大智度論筆記》［E013］p.308）

[^98]: 十門解釋般若。（印順法師，《大智度論筆記》［E013］p.309）

[^99]: 案：15.通" 按 "。依據，按照。16.通" 按 "。查考，考核。17.通" 按
"。按語。（《漢語大詞典》（四），p.1008）

[^100]: 〔為〕－【石】。（大正25，518d，n.3）

[^101]: 實＝寶【明】。（大正25，518d，n.5）

[^102]: 說＋（亦）【宋】【元】【明】【宮】。（大正25，518d，n.7）

[^103]: （1）（（大智度論釋諸波羅蜜品第四十四））十四字＝（（大智度論釋第四十四品經遍歎品））十四字【宮】，＝（（大智度論釋第四十三品百波羅蜜品））十五字【聖】，＝（（摩訶般若波羅蜜品第四十三百波羅蜜品））十七字【石】，〔大智度論〕－【明】。（大正25，518d，n.9）

（2）四＋（經作百波羅蜜遍歎品）夾註【明】。（大正25，518d，n.10）

[^104]: 《大品經義疏》卷7：「行諸行皆到彼岸，所以皆云般羅蜜也。品九十句為四：一、法說歎、二、譬喻歎、三、離^※^過歎、四、得門歎。」（卍新續藏24，289a8-10）

※「雖」疑「離」。（卍新續藏24，289d，n.2）

※案：《卍新續藏》原作「雖」，今依校勘作「離」。

[^105]: 石山本無「一」乃至「十七」等記數。（大正25，518d，n.11）

[^106]: 《大般若波羅蜜多經》卷437〈42 不可得品〉：

「世尊！如是般若波羅蜜多是平等波羅蜜多。」

佛言：「如是！以一切法性平等故。」（大正7，202a15-16）

[^107]: 《大般若波羅蜜多經》卷437〈42 不可得品〉：

「世尊！如是般若波羅蜜多是難屈伏波羅蜜多。」

佛言：「如是！一切法性不可得故。」（大正7，202a18-20）

[^108]: 《大般若波羅蜜多經》卷437〈42 不可得品〉：

「世尊！如是般若波羅蜜多是無彼岸波羅蜜多。」

佛言：「如是！無名、體故。」（大正7，202a20-21）

[^109]: 《大般若波羅蜜多經》卷437〈42 不可得品〉：

「世尊！如是般若波羅蜜多是虛空波羅蜜多。」

佛言：「如是！入息、出息不可得故。」（大正7，202a21-23）

[^110]: 《大般若波羅蜜多經》卷437〈42 不可得品〉：

「世尊！如是般若波羅蜜多是無名波羅蜜多。」

佛言：「如是！受、想、思、觸及作意等不可得故。」（大正7，202a25-27）

[^111]: 《大般若波羅蜜多經》卷437〈42 不可得品〉：

「世尊！如是般若波羅蜜多是無行波羅蜜多。」

佛言：「如是！以一切法無來去故。」（大正7，202a27-28）

[^112]: 移：2.變動，改變。（《漢語大詞典》（八），p.73）

[^113]: 伏：1.覆也。（《漢語大詞典》（一），p.1180）

[^114]: 《大般若波羅蜜多經》卷437〈42 不可得品〉：

「世尊！如是般若波羅蜜多是不可奪波羅蜜多。」

佛言：「如是！以一切法不可伏故。」（大正7，202a29-b1）

[^115]: 《大般若波羅蜜多經》卷437〈42 不可得品〉：

「世尊！如是般若波羅蜜多是無盡波羅蜜多。」

佛言：「如是！以一切法是畢竟盡不可盡故。」（大正7，202b1-3）

[^116]: 《大般若波羅蜜多經》卷437〈42 不可得品〉：

「世尊！如是般若波羅蜜多是無生滅波羅蜜多。」

佛言：「如是！以一切法無生滅故。」（大正7，202b3-5）

[^117]: （1）《大般若波羅蜜多經》卷437〈42 不可得品〉：

「世尊！如是般若波羅蜜多是無知波羅蜜多。」

佛言：「如是！以一切法性皆鈍故。」（大正7，202b7-8）

（2）《放光般若經》卷10〈45 等品〉：

「世尊！波羅蜜無有智。」

佛言：「智者不可見故。」（大正8，68b11）

[^118]: 《大般若波羅蜜多經》卷437〈42 不可得品〉：

「世尊！如是般若波羅蜜多是無移轉波羅蜜多。」

佛言：「如是！由死生者不可得故。」（大正7，202b9-10）

[^119]: 參見《大智度論》卷65〈43
無作實相品〉：「須菩提！般若波羅蜜是大珍寶。」（大正25，515a21-22）

[^120]: （為）＋若【宋】【元】【宮】，若＋（波羅蜜）【聖】【石】。（大正25，518d，n.12）

[^121]: 為＝若【宋】【元】，〔為〕－【宮】。（大正25，518d，n.13）

[^122]: 《大智度論》卷65〈43
無作實相品〉：「須菩提白佛言：『世尊！諸菩薩摩訶薩般若波羅蜜是摩訶波羅蜜！何以故？雖一切法自相空，而諸菩薩摩訶薩因般若波羅蜜得阿耨多羅三藐三菩提，亦無法可得；轉法輪，亦無法可轉、亦無法可還。』」（大正25，516c28-517a3）

[^123]: 〔大〕－【宋】【宮】【聖】。（大正25，518d，n.14）

[^124]: 我無我有無＝無我有我【聖】。（大正25，518d，n.16）

[^125]: 邊。（印順法師，《大智度論筆記》［E013］p.309）

[^126]: 《大智度論》卷1〈1
序品〉：「復次，著常顛倒眾生，不知諸法相似相續有；如是人觀無常，是對治悉檀，非第一義。何以故？一切諸法自性空故。如說偈言：『無常見有常，是名為顛倒；空中無無常，何處見有常？』」（大正25，60b13-18）

[^127]: （有）＋邊【元】【明】【石】。（大正25，518d，n.17）

[^128]: 無＝處無有【元】【明】【聖】【石】。（大正25，518d，n.18）

[^129]: 受＝愛【石】。（大正25，518d，n.19）

[^130]: （無著處）＋是【宋】【元】【明】【聖】【石】。（大正25，518d，n.20）

[^131]: 名＝是【石】。（大正25，518d，n.22）

[^132]: ┌此岸──生死

兩岸中流 ┤中流──煩惱

└彼岸──涅槃　　（印順法師，《大智度論筆記》［B024］p.157）

[^133]: 心境互不相離：名色不相離。（印順法師，《大智度論筆記》［E004］p.292）

[^134]: 印：11.印證。（《漢語大詞典》（二），p.512）

[^135]: ┌眾生作──如布施等

二種作
┴法　作──如火燒水爛　　（印順法師，《大智度論筆記》［B024］p.158）

[^136]: （不）＋作【宋】【元】【明】【宮】【聖】。（大正25，519d，n.1）

[^137]: （1）《大智度論》卷62〈41
信謗品〉：「佛告須菩提：『是般若波羅蜜，無有聞者、無有見者；般若波羅蜜無聞、無見，諸法鈍故。禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜無聞、無見，諸法鈍故。』」（大正25，500b17-20）

（2）《大智度論》卷62〈41 信謗品〉：

須菩提聞說見經卷如見佛、讀經文如從佛聞，如似有著；是故問：「般若可見可聞耶？」須菩提意：以般若波羅蜜畢竟空，天眼、天耳猶不能見聞，何況肉眼、肉耳！出世間慧眼亦不得見，何況世間眼！

佛順其意答：「般若波羅蜜不可得見聞。」

此中說因緣：諸法入般若波羅蜜中，皆一相、無相，是中無分別聞者、見者及可聞、可見。三界凡夫人作分別：是眼、是色，是耳、是聲；六情是利，六塵是鈍；色等諸法是鈍，慧等是利。諸法入般若波羅蜜中，如百川歸海，皆為一味，是故說：「般若波羅蜜不可見、不可聞，以諸法鈍故。」從檀波羅蜜乃至佛道，須陀洹乃至佛，亦如是。

復次，眾生離法，不能聞、不能見；法離眾生，亦不能聞、不能見。（大正25，501c5-20）

[^138]: 石山本無「十八」乃至「四十三」等記數。（大正25，519d，n.3）

[^139]: 《大般若波羅蜜多經》卷437〈42 不可得品〉：

「世尊！如是般若波羅蜜多是如影像波羅蜜多。」

佛言：「如是！諸法皆如光鏡所現不可得故。」（大正7，202b16-18）

[^140]: 《大智度論》卷6〈1
序品〉：「『如炎』者，炎以日光風動塵故，曠野中見如[野馬]{.underline}，無智人初見謂之為水。男相、女相亦如是，結使煩惱日光熱諸行塵，邪憶念風，生死曠野中轉，無智慧者謂為一相，為男、為女。是名『如炎』。」（大正25，102b1-6）

[^141]: 《大般若波羅蜜多經》卷437〈42 不可得品〉：

「世尊！如是般若波羅蜜多是如焰幻波羅蜜多。」

佛言：「如是，以一切法如流變相不可得故。」（大正7，202b18-20）

[^142]: 《大般若波羅蜜多經》卷437〈42 不可得品〉：

「世尊！如是般若波羅蜜多是如變化事波羅蜜多。」

佛言：「如是！以一切法如所變化不可得故。」（大正7，202b20-22）

[^143]: 《大般若波羅蜜多經》卷437〈42 不可得品〉：

「世尊！如是般若波羅蜜多是無染淨波羅蜜多。」

佛言：「如是！諸染淨因不可得故。」（大正7，202b24-26）

[^144]: 《大般若波羅蜜多經》卷437〈42 不可得品〉：

「世尊！如是般若波羅蜜多是無所得、不可塗染波羅蜜多。」

佛言：「如是！諸所依法不可得故。」（大正7，202b26-28）

[^145]: 《大般若波羅蜜多經》卷437〈42 不可得品〉：

「世尊！如是般若波羅蜜多是無慢執波羅蜜多。」

佛言：「如是！破壞一切慢執事故。」（大正7，202c1-2）

[^146]: 《大般若波羅蜜多經》卷437〈42 不可得品〉：

「世尊！如是般若波羅蜜多是無動轉波羅蜜多。」

佛言：「如是！住法界故。」（大正7，202c2-4）

[^147]: （1）《摩訶般若波羅蜜經》卷12〈44 遍歎品〉：

「世尊！無染波羅蜜是般若波羅蜜。」

佛言：「知一切法無^※^妄解故。」（大正8，312a25-26）

※〔無〕－【宋】【元】【明】【宮】【聖】。（大正8，312d，n.6）

（2）《大般若波羅蜜多經》卷437〈42 不可得品〉：

「世尊！如是般若波羅蜜多是離染濁波羅蜜多。」

佛言：「如是！覺一切法不虛妄故。」（大正7，202c4-6）

[^148]: 一切法無分別故＝不生性【聖】。（大正25，519d，n.5）

[^149]: 《大般若波羅蜜多經》卷437〈42 不可得品〉：

「世尊！如是般若波羅蜜多是無等起波羅蜜多。」

佛言：「如是！於一切法無分別故。」（大正7，202c6-7）

[^150]: 《大般若波羅蜜多經》卷437〈42 不可得品〉：

「世尊！如是般若波羅蜜多是無貪欲波羅蜜多。」

佛言：「如是！諸貪欲事不可得故。」（大正7，202c9-11）

[^151]: 《大般若波羅蜜多經》卷437〈42 不可得品〉：

「世尊！如是般若波羅蜜多是無煩惱波羅蜜多。」

佛言：「如是！離分別故。」（大正7，202c15-16）

[^152]: （無）＋斷【聖】＊。（大正25，519d，n.6）

[^153]: （1）《放光般若經》卷10〈45 等品〉：

「世尊！波羅蜜無所除。」

答言：「諸法無所處故。」（大正8，68c2-3）

（2）《大般若波羅蜜多經》卷437〈42 不可得品〉：

「世尊！如是般若波羅蜜多是無斷壞波羅蜜多。」

佛言：「如是！此能等起一切法故。」（大正7，202c18-20）

《大般若波羅蜜多經》卷507〈12 讚德品〉（大正7，589a5-7）文同。

（3）《大般若波羅蜜多經》卷545〈9
讚歎品〉：「是為無斷波羅蜜多，以一切法無等起故。」（大正7，805b4-5）

《大般若波羅蜜多經》卷559〈9 清淨品〉（大正7，887b22-23）文同。

[^154]: 《大般若波羅蜜多經》卷437〈42 不可得品〉：

「世尊！如是般若波羅蜜多是無離^※^壞波羅蜜多。」

佛言：「如是！知一切法不相屬故。」（大正7，202c21-23）

※離＝雜【宋】【元】【明】。（大正7，202d，n.6）

[^155]: 《大般若波羅蜜多經》卷437〈42 不可得品〉：

「世尊！如是般若波羅蜜多是無取著波羅蜜多。」

佛言：「如是！超過聲聞、獨覺地故。」（大正7，202c23-25）

[^156]: 《大般若波羅蜜多經》卷437〈42 不可得品〉：

「世尊！如是般若波羅蜜多是無限量波羅蜜多。」

佛言：「如是！諸法分齊不可得故。」（大正7，202c27-29）

[^157]: 《大般若波羅蜜多經》卷437〈42 不可得品〉：

「世尊！如是般若波羅蜜多是如虛空波羅蜜多。」

佛言：「如是！達一切法無滯礙故。」（大正7，202c29-203a1）

[^158]: 《大般若波羅蜜多經》卷437〈42 不可得品〉：

「世尊！如是般若波羅蜜多是如夢波羅蜜多。」

佛言：「如是！以一切法如夢所見不可得故。」（大正7，202b12-14）

[^159]: （化）＋幻【石】。（大正25，519d，n.7）

[^160]: 〔人〕－【宋】【元】【明】【宮】【聖】。（大正25，519d，n.8）

[^161]: 《大智度論》卷73〈56
轉不轉品〉：「祝術者，能翳身令人不見，能變人為畜獸，如是等種種祝術。」（大正25，577a10-12）

[^162]: 〔無憶〕－【宋】【宮】。（大正25，519d，n.10）

[^163]: 相＝想【元】【明】【石】下同。（大正25，519d，n.11）

[^164]: 《大品經義疏》卷7：「非但愛不能染，一切有所得觀解皆是妄解，不能染也。」（卍新續藏24，289c10-11）

[^165]: 無欲無瞋無癡：虛誑[無]{.underline}性故名無，非是離彼。（印順法師，《大智度論筆記》〔E013〕，p.309）

[^166]: 斷煩惱：不斷。（印順法師，《大智度論筆記》［E015］p.311）

[^167]: 《大智度論》卷38〈4
往生品〉：「若般若波羅蜜一相，所謂無相，云何與般若相應，從一佛國至一佛國常值諸佛？答曰：般若波羅蜜攝一切法，譬如大海，以是故不應作難！復次，汝自說『般若波羅蜜一相無相』，若『無相』，云何有難？汝則無相中取相，是事不然。」（大正25，338c6-11）

[^168]: 不離。（印順法師，《大智度論筆記》［E013］p.309）

[^169]: 〔波羅蜜〕－【宋】【元】【明】【宮】【聖】＊。（大正25，520d，n.1）

[^170]: 〔得〕－【宋】【宮】。（大正25，520d，n.2）

[^171]: 是＝量【元】【明】【聖】【石】。（大正25，520d，n.3）

[^172]: 玅境法師編，《摩訶般若波羅蜜經冠科》，p.544。

[^173]: 《大品經義疏》卷7：「『無常波羅蜜』下第四，就得門北人^※^。......今為二：初歎無行不成，二歎無果不滿也。」（卍新續藏24，289c21-24）

※案：「北人」或作「歎」。

[^174]: 《大般若波羅蜜多經》卷437〈42 不可得品〉：

「世尊！如是般若波羅蜜多是無常波羅蜜多。」

佛言：「如是！能永滅壞一切法故。」（大正7，203a1-3）

[^175]: 石山本無「四十四」乃至「九十」等記數。（大正25，520d，n.4）

[^176]: （苦）＋惱【元】【明】。（大正25，520d，n.6）

[^177]: 《大般若波羅蜜多經》卷437〈42 不可得品〉：

「世尊！如是般若波羅蜜多是苦波羅蜜多。」

佛言：「如是！能永驅遣一切法故。」（大正7，203a3-5）

[^178]: （1）釋十八空義。（印順法師，《大智度論筆記》〔E005〕，p.294）。

（2）案：經中僅列十七空，缺「不可得空」。

[^179]: 《大般若波羅蜜多經》卷437〈42 不可得品〉：

「世尊！如是般若波羅蜜多是畢竟空波羅蜜多。」

佛言：「如是！畢竟空法不可得故。」（大正7，203a24-26）

[^180]: 法＋（性）【聖】。（大正25，520d，n.7）

[^181]: 《大般若波羅蜜多經》卷437〈42 不可得品〉：

「世尊！如是般若波羅蜜多是本性空波羅蜜多。」

佛言：「如是！有為、無為法不可得故。」（大正7，203b1-3）

[^182]: 《大般若波羅蜜多經》卷437〈42 不可得品〉：

「世尊！如是般若波羅蜜多是自共相空波羅蜜多。」

佛言：「如是！達法遠離自共相故。」（大正7，203b3-4）

[^183]: 《大般若波羅蜜多經》卷437〈42 不可得品〉：

「世尊！如是般若波羅蜜多是無性空波羅蜜多。」

佛言：『如是！無性空法不可得故。」（大正7，203b8-10）

[^184]: 《大般若波羅蜜多經》卷437〈42 不可得品〉：

「世尊！如是般若波羅蜜多是自性空波羅蜜多。」

佛言：『如是！自性空法不可得故。」（大正7，203b10-12）

[^185]: 〔法〕－【聖】，法＋（空）【石】。（大正25，520d，n.8）

[^186]: 《大般若波羅蜜多經》卷437〈42 不可得品〉：

「世尊！如是般若波羅蜜多是無性自性空波羅蜜多。」

佛言：『如是！無性自性空法不可得故。」（大正7，203b12-14）

[^187]: （八）＋背【石】。（大正25，520d，n.16）

[^188]: （九次第）＋定【石】。（大正25，521d，n.1）

[^189]: 〔忍〕－【宋】【宮】【聖】。（大正25，520d，n.2）

[^190]: 《大般若波羅蜜多經》卷437〈42 不可得品〉：

「世尊！如是般若波羅蜜多是佛十力波羅蜜多。」

佛言：『如是！達一切法難屈伏故。」（大正7，203 c17-19）

[^191]: 《大般若波羅蜜多經》卷437〈42 不可得品〉：

「世尊！如是般若波羅蜜多是四無所畏波羅蜜多。」

佛言：「如是！得道相智無退沒故。」（大正7，203c19-21）

[^192]: 〔諸〕－【宋】【元】【明】【宮】。（大正25，521d，n.4）

[^193]: 〔無〕－【聖】。（大正25，521d，n.5）

[^194]: 《大般若波羅蜜多經》卷437〈42 不可得品〉：

「世尊！如是般若波羅蜜多是四無礙解波羅蜜多。」

佛言：「如是！得一切智、一切相智無罣礙故。」（大正7，203c21-23）

[^195]: 《大般若波羅蜜多經》卷437〈42 不可得品〉：

「世尊！如是般若波羅蜜多是十八佛不共法波羅蜜多。」

佛言：「如是！超諸聲聞、獨覺法故。」（大正7，203c25-27）

[^196]: 〔者〕－【元】【明】。（大正25，521d，n.6）

[^197]: 說＝語【宋】【元】【明】【宮】【聖】。（大正25，521d，n.7）

[^198]: 《大般若波羅蜜多經》卷437〈42 不可得品〉：

「世尊！如是！般若波羅蜜多是如來波羅蜜多。」

佛言：「如是！能如實說一切法故。」（大正7，203c27-28）

[^199]: 《大般若波羅蜜多經》卷437〈42 不可得品〉：

「世尊！如是般若波羅蜜多是自然波羅蜜多。」

佛言：「如是！於一切法自在轉故。」（大正7，203c29-204a1）

[^200]: 〔智〕－【宋】【元】【明】【宮】。（大正25，521d，n.8）

[^201]: 《大般若波羅蜜多經》卷437〈42 不可得品〉：

「世尊！如是般若波羅蜜多是正等覺波羅蜜多。」

佛言：「如是！於一切法一切行相能現覺故。」（大正7，204a1-3）

[^202]: 參見《大智度論》卷43（大正25，371a21-24）、卷57（467c25-29）、卷65（515c15-17，516c5-10）。

[^203]: ┌須菩提說有為般若──觀法緣生，有為法，故無常

常歟無常歟 ┴佛說［無為般若］──般若緣處：如、法性，故常

（印順法師，《大智度論筆記》［B024］p.158）

[^204]: 參見《摩訶般若波羅蜜經》卷12（大正8，312
b16-17），《大智度論》卷65（大正25，521a22-24）。

[^205]: 《雜阿含經》卷13（321經）：

「沙門瞿曇！所謂一切法，云何為一切法」？

佛告婆羅門：「眼及色、眼識、眼觸、眼觸因緣生受──若苦、苦樂、不苦不樂，耳......。鼻......。舌......。身......。意、法、意識、意觸、意觸因緣生受──若苦、若樂、不苦不樂，是名為一切法。若復有言此非一切法，沙門瞿曇所說一切法，我今捨更立一切法者，此但有言數，問已不知，增其疑惑。所以者何？非其境界故。」（大正2，91b17-24）

[^206]: 《雜阿含經》卷13（319經）：「佛告婆羅門：『一切者，謂十二入處──眼、色，耳、聲，鼻、香，舌、味，身、觸，意、法。是名一切。』」（大正2，91a27-29）

[^207]: 〔無〕－【宮】。（大正25，521d，n.9）

[^208]: 有為無為互不相離。（印順法師，《大智度論筆記》［E001］p.285）

[^209]: ┌名字一切

二種一切 ┴實 一 切　　（印順法師，《大智度論筆記》［B024］p.158）

[^210]: 〔四〕－【宋】【宮】。（大正25，521d，n.11）

[^211]: 《雜阿含經》卷15（394經）：「爾時，世尊告諸比丘：『譬如日出，明相先起。如是正盡苦亦有前相起？謂知四聖諦。何等為四？知苦聖諦、知苦集聖諦、知苦滅聖諦、知苦滅道跡聖諦。』」（大正2，106b25-28）

[^212]: 阿羅漢果分別即是三乘。（印順法師，《大智度論筆記》［E019］p.318）

[^213]: （1）參見《摩訶般若波羅蜜經》卷5〈19
廣乘品〉（大正8，253b19-254b15）。

（2）《大智度論》卷19〈1
序品〉：「復次，何處說三十七品但是聲聞、辟佛法，非菩薩道？是《般若波羅蜜．摩訶衍品》中，佛說四念處乃至八聖道分是摩訶衍；三藏中亦不說三十七品獨是小乘法。」（大正25，197b27-c2）

[^214]: ┌常住般若──────痴慧不可得

二種般若 ┴五度共行有用般若──能破無明闇，能與真智慧

（印順法師，《大智度論筆記》［B024］p.158）

[^215]: 參見《大智度論》卷25〈1 序品〉（大正25，245c26-246a13）。

[^216]: 參見《大智度論》卷24〈1 序品〉（大正25，235c22-241b15）。

[^217]: 〔度〕－【宋】【元】【明】【宮】。（大正25，521d，n.14）

[^218]: 十方＝十力【宋】【元】【明】【宮】。（大正25，521d，n.15）

[^219]: 十力：力實無量，為生說十。（印順法師，《大智度論筆記》［E006］p.297）

[^220]: 法眼：即道種智。（印順法師，《大智度論筆記》［E013］p.309）

[^221]: 〔涅槃〕－【聖】。（大正25，521d，n.16）

[^222]: 聞＋（法）【宋】【元】【明】【宮】，（說）【聖】。（大正25，521d，n.17）

[^223]: 〔皆〕－【宮】。（大正25，521d，n.18）

[^224]: （1）《大正藏》原作「於於」，今依《高麗藏》作「於」（第14冊，1033c5）。

（2）〔於〕－【宮】【聖】。（大正25，521d，n.21）

[^225]: （1）（佛）＋法【聖】。（大正25，521d，n.22）

（2）《大正藏》原作「法」，今依《高麗藏》作「佛法」（第14冊，1033c6）。

[^226]: （1）《大智度論》卷2〈1 序品〉：

云何名多陀阿伽陀？

如法相解；如法相說；如諸佛安隱道來，佛亦如是來，更不去後有中，是故名多陀阿伽陀。（大正25，71b16-19）

（2）多陀阿伽陀：三釋。（印順法師，《大智度論筆記》［E014］p.309）

[^227]: 語＝說【宮】，（諸）＋語【聖】【石】。（大正25，521d，n.26）

[^228]: 自然：二說。（印順法師，《大智度論筆記》［E012］p.302）

[^229]: ┌蘊界處等

┌知一切法 ┴五種法

佛 ┤ ┌總相、別相

│ ┌略說二種相 ┴分別相、畢竟空相

└知一切種 ┴廣　　　說 ──一切種
（印順法師，《大智度論筆記》［B024］p.159）

[^230]: 伎術：技藝方術。（《漢語大詞典》（一），p.1179）

[^231]: ┌凡夫法

│聲聞法

略說五種法 ┤緣覺法

│菩薩法

└佛　法　　（印順法師，《大智度論筆記》［B024］p.159）