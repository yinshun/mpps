釋曰： ^lun-061-1

先七品中，佛命須菩提令說般若，[^28]中間帝釋多問、多說功德事。[^29] ^lun-061-2

今彌勒順佛本意，還欲令須菩提因隨喜法廣說般若波羅蜜。 ^lun-061-3

復次，帝釋聞上供養般若以華香、妓樂、幡蓋之具，得福甚多，深自慶幸：「此供養具，唯我等能辦，非出家人所有。」 ^lun-061-4

是故彌勒欲抑[^30]（487c）其自多[^31]之情，故語須菩提：「菩薩但以心隨喜，則勝聲聞、辟支佛、一切眾生布施等及諸無漏功德，何況華香、供養經卷等！」 ^lun-061-5

「菩薩摩訶薩」義，如先說。[^32] ^lun-061-6

「隨喜福德」者，不勞身、口業作諸功德，但以心方便，見他修福，隨而歡喜，作是念：「一切眾生中，能修福行道者，最為殊勝！」 ^lun-061-7

若離福德，人與畜生同行三事──三事者：婬欲、飲食、戰鬪。 ^lun-061-8

能修行福德行道之人，一切眾生所共尊重愛敬。 ^lun-061-9

譬如熱時，清涼滿月，無不樂仰；亦如大會告[^33]集，伎樂、餚[^34]饌[^35]無不畢備，遠近諸人咸共欣赴[^36]。修福之人，亦復如是。 ^lun-061-10

福德有二種樂因緣：世間，出世間。 ^lun-061-11

出世間者，諸無漏法[^37]，雖無福報，能生福德，故名「福德」。 ^lun-061-12

是故有漏、無漏，通名「福德」。 ^lun-061-13

復次，福德是菩薩摩訶薩根本，能滿所願；一切聖人所[^38]讚歎，無智人所毀呰；智人所行處，無智人所遠離。是福德因緣故，作人王、轉輪聖王、天王、阿羅漢、辟支佛、諸佛世尊，大慈大悲、十力、四無所畏、一切種智、自在無礙，皆從福德中生。 ^lun-061-14

如是等種種福德，得正見故，隨而歡喜。 ^lun-061-15

復次，菩薩自念：我應與一切眾生樂[^39]，而眾生能自行福德，是故心生歡喜。 ^lun-061-16

復次，一切眾生行善，與我相似，是我同伴，是故隨喜。 ^lun-061-17

諸菩薩摩訶薩於十方三世諸佛及菩薩、聲聞、辟支佛及一切修福眾生布施、持戒、修定慧[^40]──於此福德中生隨喜福德，是故名「隨喜」。 ^lun-061-18

「持是隨喜福德共一切眾生，迴向阿耨多羅三藐三菩提」。 ^lun-061-19

「共一切眾生」者，是福德不可得與一切眾生，而果報可與。[^41]（488a） ^lun-061-20

菩薩既得福德果報──衣服、飲食等世間樂具，以利益眾生。 ^lun-061-21

菩薩以福德清淨身口，人所信受，為眾生說法，令得十善道、四禪等，與作後世利益。 ^lun-061-22

末後成佛，得福德果報──身有三十二相、八十種[^42]隨形好、無量光明，觀者無厭；無量清淨，梵音柔和，無礙解脫等諸佛法，於三事示現[^43]，度無量阿僧祇眾生。 ^lun-061-23

般涅槃後，碎身舍利，與人供養，久後皆令得道。 ^lun-061-24

是果報可與一切眾生，以果中說因故，言「福德與眾生共」。 ^lun-061-25

若福德可以與人者，諸佛從初發心所集福德盡可與人，然後更作。 ^lun-061-26

善法體不可與人！今直[^44]以無畏、無惱施與眾生用。 ^lun-061-27

「無所得故」者，義[^45]如先說。[^46] ^lun-061-28

是名「菩薩摩訶薩隨喜福德，比一切聲聞、辟支佛及眾生三種福德中[^47]，最勝、最上、第一、最妙、無上、無與等」，義如先說。[^48] ^lun-061-29

是中說勝因緣：「是二乘福德皆為自調、自淨、自度。」 ^lun-061-30

持戒者，是「自調」；修禪者，是「自淨」；智慧者，是「自度」。 ^lun-061-31

復次，「自調」者，正語、正業、正命；「自淨」者，正念、正定；「自度」者，正見、正思惟、正方便。 ^lun-061-32

復次，布施因緣故「自調」，持戒因緣故「自淨」，修定因緣故「自度」。 ^lun-061-33

「修定」者，是無漏法近因緣；「無漏」者，所謂三十七品、三解脫門等。 ^lun-061-34

「布施」、「持戒」，遠故不解。 ^lun-061-35

菩薩隨喜福德，雖無勤勞[^49]，為度一切眾生故勝。 ^lun-061-36

問曰：實不度一切眾生，何以言「度一切眾生故勝」？ ^lun-061-37

答曰：諸佛菩薩功德力能度一切眾生，但以眾生無和合因緣故。[^50] ^lun-061-38

譬如大火常有燒力，但以薪不近，故不得燒──近則能燒。 ^lun-061-39

爾時，須菩提以畢竟空智慧難問彌勒菩薩：「念諸佛（488b）福德隨喜，迴向無上道，是所念過去事，是事如所念不？」 ^lun-061-40

彌勒以二因緣故答言：「不也！」 ^lun-061-41

一者、過去無量阿僧祇劫諸佛久已滅度，無復遺餘；菩薩或無宿命智，或有而不能及，但以如所聞憶想分別，故不如所念。 ^lun-061-42

二者、諸佛及功德，出三界、出三世，斷戲論語言道，如涅槃相，畢竟空清淨。[^52] ^lun-061-43

隨喜者分別諸佛及諸弟子善根功德，是迴向心及無上道非實，故言：「不也！」 ^lun-061-44

須菩提難言：「若無是事，是菩薩憶念分別，應墮顛倒。 ^lun-061-45

若是事畢竟空清淨相，憶念亦如是，諸過去佛功德亦如是，無分別、無異，云何得隨喜？」 ^lun-061-46

是略說義。 ^lun-061-47

廣則如經說，所謂── ^lun-061-48

須菩提問彌勒「若菩薩摩訶薩憶念過去十方無量無邊阿僧祇世界中諸滅度佛」者，是菩薩欲起隨喜福德，佛是福德主，是故念佛；聞經書說有過去佛名，故因是名廣念一切過去[^54]諸[^55]佛。 ^lun-061-49

「從初發心」者，初發心作願：「我當度一切眾生。」是心相應三善根：不貪、不瞋、不癡；善根相應諸善法，及善根所起身、心[^56]、口業──和合是法，名為「福德」。 ^lun-061-50

從初發心，行六波羅蜜，入菩薩位，得十地，乃至坐道場──是中菩薩自修福德和合得佛道。 ^lun-061-51

乃至入無餘涅槃滅度後，舍利及遺法，皆是佛自身功德和合。 ^lun-061-52

因諸佛，大乘人行六波羅蜜相應福德──「相應」者[^58]，除六波羅蜜，餘菩薩所行法皆攝入六波羅蜜中，故說「應六波羅蜜和合」。 ^lun-061-53

若求聲聞、辟支佛人，種布施、持戒、修定等福德。 ^lun-061-54

聲聞、辟支佛人有二種：一者、漏盡，名為[^59]「無學」；二者、（488c）得道，漏未盡，名為「學」。[^60] ^lun-061-55

是二人諸福德中善根勝，故但說「善根」。 ^lun-061-56

上言「求二乘人」者，總凡夫、聖人；今「學、無學」者，純是聖人。 ^lun-061-57

「相好」是無記色法，非是善功德，故但說[^61]「佛五無學眾」。 ^lun-061-58

「大慈大悲」、「佛法」義，如初品中說。[^62] ^lun-061-59

「諸佛所說法，學是法[^64]得須陀洹果，乃至入菩薩位」者，是佛滅度後，遺法中得道，是故重說。 ^lun-061-60

「及餘眾生種諸善根」者，此是佛在世及遺法中，天、人乃至畜生種[^66]福德因緣。 ^lun-061-61

是上四段[^67]福德，行者心遍緣、憶念，隨喜，求佛道故迴向，名「無上隨喜，最上、無與等」。 ^lun-061-62

問曰：求佛道者，何以不自作功德而心行隨喜？ ^lun-061-63

答曰： ^lun-061-64

諸菩薩以方便力，他勤勞作功德，能於中起[^68]隨喜者[^69]，福德勝自作者。 ^lun-061-65

復次，是隨喜[^70]福德，即是實福德。所以者何？念過去佛，即是念佛三昧，亦是六[^71]念中念佛、念法、念僧、念戒、念捨、念天等。因行清淨戒，入禪定，起畢竟智慧──和合故，能起正隨喜。 ^lun-061-66

是故不但隨喜而已，亦行是實法。 ^lun-061-67

「是心迴向」者，即是隨喜心。 ^lun-061-68

「緣」者，隨喜心所緣，所謂一切諸佛及一切眾生所作功德。 ^lun-061-69

「事」者，若[^72]是所緣之本，福德是緣功德所住處，所謂諸佛及眾生，并土地、山林、精舍住處，皆名「事」。 ^lun-061-70

「如所念可得不？」 ^lun-061-71

彌勒答言：「不也！」 ^lun-061-72

須菩提語彌勒：「若諸事、諸緣無所有者，云何不墮顛倒？」 ^lun-061-73

「顛倒」者，四顛倒[^73]，三種分別[^74]。 ^lun-061-74

此顛倒是譬喻，無佛而憶想念佛，猶如無常而念常、不淨而念淨。 ^lun-061-75

問曰：見為諸顛倒本，如得初道人，能起想、心顛倒，無見顛倒，以見諦道斷故。 ^lun-061-76

\`1724\`答曰： ^lun-061-77

是顛倒，生時（489a）異、斷時異。 ^lun-061-78

生時，想在前，次是心，後是見；斷時，先斷見，見諦所斷故。 ^lun-061-79

顛倒體皆是見相，見諦所斷。 ^lun-061-80

「想、心顛倒」者，學人未離欲，憶念忘故取淨相[^75]、起結使；還得正念即時滅，如經中譬喻：「如渧水墮大熱鐵上，即時消滅。」[^76]小錯故假名顛倒，非實顛倒。 ^lun-061-81

是故說：凡夫人三種顛倒，學人二種顛倒。[^77] ^lun-061-82

復次，諸緣、諸事如實畢竟空，念亦空，菩提亦空，隨喜心亦空，檀波羅蜜乃至十八不共法亦空──若諸法一相，所謂「無相」，此中何等是「緣」？何等是「事」？何等是「心迴向無上道」？ ^lun-061-83

釋曰： ^lun-061-84

彌勒意：以諸法甚深，隨喜心[^90]微妙，所謂不壞諸法相，而隨喜心迴向無上道，是事甚難！凡夫人心剛強，不能行是法。 ^lun-061-85

是故彌勒答言：若行者^（1）^久修六波羅蜜，諸功德深厚故不動，所謂能信、能行，^（2）^多供養諸佛、^（3）^種善根故，集無量無邊阿僧祇功德，結使折損，其心柔軟──此是先世因緣。 ^lun-061-86

今世得好師、好同學，亦自學諸法實相空，巧方便故不著是空。[^91] ^lun-061-87

如是等種種無量因緣故，諸[^92]法雖[^93]無相，而能起隨喜心，迴向無上道。 ^lun-061-88

譬如鐵雖堅䩕[^94]，入鑪[^95]則柔軟，隨作何器； ^lun-061-89

\`1727\`菩薩心亦如是，久行六波羅蜜、善知識所護故，其心調柔；過去諸佛、諸緣、諸事、諸善根中，不[^96]取相，能起隨喜心，用無相迴向無（489c）上道。 ^lun-061-90

「無相」者，能用不二非不二[^97]乃至不生不滅等。 ^lun-061-91

與上相違者，是名[^98]「不能迴向」。 ^lun-061-92

彌勒知須菩提樂說空，故語言：「如是般若波羅蜜隨喜義，不應新學菩薩前說。」 ^lun-061-93

何以故？若有少福德、善根者，聞是畢竟空法，即著空，作是念：「若一切法畢竟空無所有者，我何為作福德？」則忘失善[^99]業。 ^lun-061-94

以是故，新發意菩薩，先教取相隨喜，漸得方便力，爾乃能行無相隨喜。[^100] ^lun-061-95

譬如鳥子，羽翼未成，不可逼令高翔；六翮[^101]成就，則能遠飛。 ^lun-061-96

阿鞞跋致菩薩──入法位、得法忍，能信、能行，故可為說。 ^lun-061-97

若有久[^102]行六波羅蜜、與善知識相隨──內福德、外因緣力助，雖非阿鞞跋致，能信、能行。 ^lun-061-98

是二種人，聞是，心清淨，歡喜信受。 ^lun-061-99

如久飢渴者，得好飲食；如大熱得涼、大寒得溫，其心愛樂歡喜。 ^lun-061-100

是二菩薩亦如是，得是無相智慧，作是念：「我因是智慧，能度無量眾生，何況有驚懼、恐怖！恐怖從我心中出，是法中諸法[^103]相尚空，何況有我而決定取諸法相，聞一切法無相，則生驚懼！」 ^lun-061-101

是說隨喜義體竟，後當更以種種異門釋上事。 ^lun-061-102

復次，「須菩提！菩薩應如是思惟：『用是心迴向無上道，是心念念盡、滅、變、\`1728\`離，無有住時。』」 ^lun-061-103

是諸緣、事，所謂過去諸佛及諸善根。 ^lun-061-104

諸佛等諸緣事[^104]久已滅，隨喜心今滅；既滅無異，是故經中說：「用是心迴向，是心即盡滅。」 ^lun-061-105

如是等入過去世故，入諸法實相故，無有分別是心、是緣、是事、是善根等。 ^lun-061-106

若能如是迴向，是為「正迴向」。 ^lun-061-107

復次，一時二心不和合，隨喜心時無菩提心；（490a）一切心相畢竟空，不可以取相迴向。 ^lun-061-108

何以故？菩薩知般若波羅蜜空，無有定法。 ^lun-061-109

如般若波羅蜜，一切法乃至無上道亦如是。 ^lun-061-110

是時斷法愛、捨著心，於空無諍，是名「菩薩正迴向」。[^105] ^lun-061-111

問曰：「新發意菩薩聞是事，將無怖畏、驚懼者耶？」──此義先已問答[^123]，今何以復問？ ^lun-061-112

答曰：上彌勒雖語須菩提：「不應為新學說；可為阿鞞跋致及久行者說──是二種人，聞能信行。」[^124]已說正迴向因緣，而猶說空法，是故帝釋疑言：「是眾中有新發意者，云何更說使不恐怖？」 ^lun-061-113

須菩提欲成彌勒所說，欲令新發意者應正迴向，故答帝釋：「若新發意菩薩，雖不久行六波羅蜜、不供養諸佛，而以利根、得善知識是二因緣故，堪任正迴向。」[^125] ^lun-061-114

是故語帝釋：「新發意菩薩行般若波羅蜜，不受是般若，以無所得故、畢竟空故。」般若波羅蜜亦不得、亦不著。 ^lun-061-115

乃至檀波羅蜜亦如是。 ^lun-061-116

「多信解內空」者，常修樂入觀內空三昧故信解。乃至十八不共法多信解亦如是。 ^lun-061-117

善知識相，如先說。[^126] ^lun-061-118

此中但明：能隨六波羅蜜義說；聞是義已，常不離般若波羅蜜，乃至得入菩薩法位──有久行入菩薩位，有新發意入菩薩位。[^127] ^lun-061-119

復次，是新發意菩薩，善知識為說魔事；聞魔事已，不增不減，以善修習諸法實相故。若魔欲破，為欲破空，空則無破；若有增益，如幻如夢，何所增益？是故說「不增不減」。 ^lun-061-120

是因緣故，常不離諸佛，常生菩薩家，世世不離善根乃至無上道。 ^lun-061-121

是新發意菩（491a）薩得如是因緣，與久發意無異。 ^lun-061-122

復次，隨喜迴向，所謂新發意菩薩於過去十方無量阿僧祇世界中諸佛「斷道」者，斷生死道，入無餘涅槃。 ^lun-061-123

諸戲論斷故言「滅諸戲論」。 ^lun-061-124

以空空等三昧[^128]捨八聖道分故言「道盡」。 ^lun-061-125

五眾能生苦惱故是「重擔」。 ^lun-061-126

五眾有二種捨：一者、有餘涅槃中，捨五眾因緣──諸煩惱； ^lun-061-127

二者、入無餘涅槃中，捨五眾果。[^129] ^lun-061-128

一切白衣舍名為「聚落」。出家人依白衣舍活，而白衣舍有五欲刺，為食故來入惡刺果林；以取果故，為刺所刺。 ^lun-061-129

如人著木屐踐刺，刺則摧折；如[^130]是諸佛以禪定、智慧屐摧五欲刺，名滅[^131]斷下五分[^132]結。 ^lun-061-130

「有分結盡」名斷上分五[^133]結。 ^lun-061-131

諸法實相，金剛三昧相應智慧，斷一切煩惱及習，故言「正智、得解脫」。 ^lun-061-132

如是等，皆名讚歎。 ^lun-061-133

「過去諸佛及弟子所作功德」者，佛弟子有三種：菩薩、辟支佛、聲聞。 ^lun-061-134

「剎利大姓乃至淨居天，是中種善根」者，是四種福田[^134]因，是種福德處。 ^lun-061-135

是福德和合稱量隨喜心，最上、無與等，迴向無上道。 ^lun-061-136

是迴向心，作[^135]正非邪。所以者何？今彌勒問須菩提：「若新發意菩薩念諸佛等功德，迴向無上道，云何不墮顛倒？」 ^lun-061-137

須菩提答：「若是菩薩以般若波羅蜜方便力故，於諸佛不生佛想[^136]及弟子想，[^137]諸善根中不生善根想。」 ^lun-061-138

一切法從和合生，無有自性，故無有定法名為佛，是故不生佛等想。 ^lun-061-139

是迴向心，亦不生心想。是故菩薩不墮顛倒。 ^lun-061-140

與上相違，即墮顛倒。 ^lun-061-141

復次，菩薩以是心念諸佛等及諸善根，是心盡時即知盡，盡心不得（491b）迴向。 ^lun-061-142

何以故？變失滅壞故。 ^lun-061-143

是心亦入無常門，到法性中；法性中無有分別是心、是非心，是佛、是弟子，是善根、是無上道。 ^lun-061-144

迴向心、迴向處，盡相亦如是。 ^lun-061-145

初心是憶念過去諸佛等隨喜功德，後心是迴向心。 ^lun-061-146

若如是迴向，是名「正迴向」。 ^lun-061-147

問曰：初心、後心是生滅相，可無常；所迴向處法是無上道，在未來世中，云何言「盡滅」？ ^lun-061-148

\`1735\`答曰： ^lun-061-149

汝不聞我先答：「入無常門，到法性中。」此中不說「盡是無常」，但說「諸法實相是盡」。 ^lun-061-150

先亦說：「阿耨多羅三藐三菩提，出三世、過三界，無受相。」[^138]能如是迴向者，是為正迴向。 ^lun-061-151

復次，非正非邪迴向，[^139]所謂菩薩於過去諸佛善根等，乃至無上、無與等，迴向無上道──若菩薩知是事皆盡滅，知迴向處法亦自性空──能知滅、知空，是「真迴向」。 ^lun-061-152

若過去法無常，無常故不可迴向自性空法中；若過去法空，空故不可迴向自性空法中。[^140]用如是智慧迴向，是名「正迴向」。 ^lun-061-153

復次，若菩薩知一切法因緣生故無自力常住，自法相不動，況[^141]能有所作？ ^lun-061-154

無所作故，一切法中無有法能迴向法，是[^142]名「正迴向」。 ^lun-061-155

如是菩薩雖行般若波羅蜜等諸善法，亦不墮[^143]顛倒，一切法不著故。 ^lun-061-156

釋曰： ^lun-061-157

「所起福德離五眾」者，先但說過去事，[^169]今說自起隨喜福德。 ^lun-061-158

若知是福德中無五眾、十二入、十八界，雖行般若波羅蜜等諸法[^170]，亦知空離相。如是福德名「正迴向」。 ^lun-061-159

復次，若菩薩知隨喜福德中隨喜福德性自離；諸佛及善根，并諸起阿耨多羅三藐三菩提心、迴向心、菩薩般若波羅蜜等諸行法，知自性空──是名「正迴向」。 ^lun-061-160

「隨喜福德」者，總說一切福德相；善根、隨喜起福德，是[^171]別相說。 ^lun-061-161

菩薩自緣所求阿耨多羅三藐三菩提，是名「阿耨多羅三藐三菩提心」。 ^lun-061-162

是菩薩隨喜心功德果──但求無上道，是名「迴向心」。 ^lun-061-163

行者五眾中假名字為菩薩，般若波羅蜜等諸法，如先義說。[^172] ^lun-061-164

先說「福德中離五眾」，今說「福德，福德自相[^173]空」。 ^lun-061-165

復次，菩薩念過去佛因緣生福（492c）德，應如是迴向：「如過去諸佛入無餘涅槃，無相、無戲論、性常寂滅，是福德及迴向心亦如是。」如是迴向，是名「正迴向」，不墮顛倒。 ^lun-061-166

復次，若菩薩於諸過去佛功德取相、分別迴向，是不名「迴向」。何以故？有相是一邊，無相是一邊，[^174]離是二邊行中道，是諸佛實相。[^175]是故說：「諸過去佛不墮[^176]相\`1740\`數中，不墮無相數中。」 ^lun-061-167

若如是取相數，是不名「迴向」，則墮顛倒；與上相違，是為不墮顛倒。 ^lun-061-168

是事難故，彌勒重問，所謂一切法不取相而復能迴向。 ^lun-061-169

須菩提是中不得決定答處，是故語彌勒：「以[^177]是事故，菩薩學般若波羅蜜，求方便力。」 ^lun-061-170

「是福德離般若波羅蜜，不得迴向」者，一切法中，一法實而不誑，所謂「阿耨多羅三藐三菩提」；[^178]隨是阿耨多羅三藐三菩提行不誑道，爾乃可得。 ^lun-061-171

「不誑道」者，即是般若波羅蜜。是故說：「離般若波羅蜜，是福德不可得迴向。」 ^lun-061-172

何以故？是般若波羅蜜畢竟空，無有分別；福德若離般若波羅蜜、若不離般若波羅蜜，不可得迴向。 ^lun-061-173

菩薩應作是念：「諸過去佛及弟子身并諸善根、福德皆滅；我今取相分別──所謂是諸佛、是弟子、是善根、是隨喜福德──取相迴向，我為不是！何以故？與諸法實相異故。受果報已，久久當盡故；不疾至佛道，有所得故。於過去諸佛憶想分別，即是大失──所謂過去佛空無，而我憶想分別！」 ^lun-061-174

「譬如雜毒食」：「食」是隨喜福德，「毒」是取相故愛見等諸煩惱生。 ^lun-061-175

「好色」者，福德因緣，作人王、轉輪王、天王，得福樂。 ^lun-061-176

「好香」者，得好名譽、富貴、勢力。凡（493a）夫無智之人，所共貪愛。 ^lun-061-177

「愚癡人」者，是新發意取相著心菩薩。 ^lun-061-178

\`1741\`「食之歡喜」者，富樂福德因緣故，於[^179]天、人中受[^180]此富樂。 ^lun-061-179

「飯欲消時，受若死、若死等苦」者， ^lun-061-180

是富樂若無常、破壞、離時，憂愁遂死，若次死受諸苦惱。 ^lun-061-181

復次，「若死、若死等」者，自失命根[^181]名「死」，失所著物名「死等」。 ^lun-061-182

復次，「若死、若死等」者，苦惱多故，失智慧命，名「死」[^182]；妨行善道，名「死等」。 ^lun-061-183

此經中須菩提自說：是無智人「不審諦受」，不取其義，但著語言。 ^lun-061-184

「不諦取相」者，不如法分別。 ^lun-061-185

「不諦讀誦」者，忘失句逗[^183]，若自失、若受不具足。 ^lun-061-186

「不解義」者，不得經意。 ^lun-061-187

如是少智師教化弟子：「汝善男子！過去、未來、現在十方諸佛，從初發意[^184]乃至如是迴向。」則為謗佛，不隨佛教、不隨法說。 ^lun-061-188

與此相違，名為「正迴向」。 ^lun-061-189

復次，正迴向，菩薩應作是念：「如十方三世諸佛所知，用無上智慧知諸善根相。」 ^lun-061-190

一切智人中，佛第一勝；佛所知諸善根，必是實相──如佛所知，我亦用如是善根相迴向。 ^lun-061-191

譬如射地，無不著時；若射餘物[^185]，或著、或不著。 ^lun-061-192

如諸佛所知隨喜，如射地無不著；若用餘道隨喜，如射餘物，或著、或不著。 ^lun-061-193

如是迴向，是為不謗佛[^186]。 ^lun-061-194

釋曰： ^lun-061-195

菩薩應作是念：從色乃至常捨行諸法不繫三界故，三世不攝。 ^lun-061-196

諸佛及弟子并諸功德、隨喜心、迴向處、所用迴向法、迴向者亦如是。 ^lun-061-197

是名「正迴向」。 ^lun-061-198

爾時，菩薩作是念：若色出三界、三世不攝，不可以取相有所得迴向。 ^lun-061-199

何以故？是色出三界者，即是色實相，初、後生相不可得，如〈破生品〉中說。[^232] ^lun-061-200

若法無生，即是無所有；無所有迴向心云何迴向無（495b）所有菩提心？ ^lun-061-201

色、受、想、行、識乃至常捨行亦如是。 ^lun-061-202

是名「無雜毒迴向」，所謂「無相無得迴向」。 ^lun-061-203

「雜毒」者，所謂諸佛不讚歎，不能具足六波羅蜜等，乃至不能得阿耨多羅三藐三菩提。 ^lun-061-204

復次，菩薩應作是念：「如十方三世諸佛所知，應如是生心、如是念、如是觀、如是迴向，是功德直至無上道，我亦如是隨喜迴向。」 ^lun-061-205

是菩薩必得實隨喜，迴向不虛──如先說因緣。[^233] ^lun-061-206

是略說諸迴向品。 ^lun-061-207

菩薩禮佛有[^234]三[^235]品：一者、悔過品，二者、隨喜迴向品，三者、勸請諸佛品。[^236] ^lun-061-208

廣說則無量無邊。 ^lun-061-209

「善哉！善哉！汝作佛事」者，佛初發心，誓度一切眾生；須菩提雖是阿羅漢，而能\`1749\`助佛說法，開菩薩道，是故讚言：「善哉！善哉！」 ^lun-061-210

復次，佛自說因緣：「為諸菩薩說所應迴向法，用無相故」者，以無相智慧和合迴向福德相者，與上相違，[^237]名為「無相」。 ^lun-061-211

無相有三種：假名相、法相、無相相。[^238] ^lun-061-212

「假名相」者，如車、如屋、如林、如軍、如眾生，諸法和合中，更有是名。無明力故，取是假名相，起諸煩惱、業。 ^lun-061-213

「法相」者，五眾、十二入、十八界等諸法。肉眼觀故有，以慧眼觀則無，是故法亦虛誑妄語，應捨離法相。 ^lun-061-214

離是二相，餘但有「無相相」。 ^lun-061-215

有人取是無相相，隨逐取相，還生結使──是故亦不應取「無相相」。 ^lun-061-216

離三種相，故名「無相」。 ^lun-061-217

若無有相，是中「無所得」；無得故「無出」；若法無得、無出，即是「無垢無淨」；若法無垢無淨，即[^239]是「無法性」；若法無性，即是「自相空」；若法自相空，即是法「常自性空」；若法常自性空，即同「法性、如、實際」。 ^lun-061-218

用如是法和合，隨喜福德迴向，故（495c）讚言：「善哉！善哉！」 ^lun-061-219

復有「善哉」因緣，所謂隨喜福德大利益眾生，有大果報。 ^lun-061-220

何者是大利益？所謂佛語須菩提：「若三千大千世界眾生行十善乃至五通。」 ^lun-061-221

問曰：欲界中二處天[^241]及梵天王何以與多天[^242]俱，餘四天[^243]何以少？ ^lun-061-222

答曰： ^lun-061-223

是二天依止地，近佛故；又五欲不如上天。佛生時、苦行時、降魔時、得道時、轉法輪時，常來供養佛，是故多。 ^lun-061-224

餘四處天，宮殿在虛空中，不屬地；五欲妙，染著深故，不能多來。 ^lun-061-225

又兜率天雖利根、樂法，而其天上常有補處菩薩說法，是故不來。 ^lun-061-226

梵天雖遠，離欲故樂法情深，佛為法王，是故多來。 ^lun-061-227

復次，梵天王為色界主，請佛初轉法輪，是故應與多眾俱來。 ^lun-061-228

餘色界天，盡名梵天。 ^lun-061-229

問曰：先種種因緣說「正迴向」，「正迴向」即是「最上」，今何以更問？ ^lun-061-230

答曰：上處處廣說，今略說。 ^lun-061-231

所謂三世十方一切法，決定心知，於是法中無生者滅者等，一切法不可得、不可念；不得不念故，不取不捨，入諸法實相中。作是念：「如諸法實相，我亦如是以隨喜福德迴向，不分別諸法，不壞法性。」是名最上迴向。何以故？果報常[^244]無盡故。 ^lun-061-232

問曰：六波羅蜜等諸法各各[^245]相，若色相、若無色相等；解脫有二種：有為解脫，無為解脫，[^246]云何皆與解脫等？ ^lun-061-233

\`1751\`答曰：我先已說：凡夫人以肉眼、六識顛倒觀故見異；若以慧眼，觀諸法皆虛妄，唯涅槃為實。[^247] ^lun-061-234

是有為解脫，屬無為、隨無為故名「解脫」。如實得道者名道人，今未得道者，衣服、法則隨得道者故亦名道人。 ^lun-061-235

如無餘涅槃，不生不滅、不（496a）入不出、不垢不淨、非有非無、非常非無常，常寂滅相，心識[^248]觀滅、語言道斷，非法非非法等相，用無所有相故；[^249]慧眼觀一切法亦如是相，是名「六波羅蜜等與解脫等」。 ^lun-061-236

是故佛法中說：解脫為貴，上智慧貴解脫。 ^lun-061-237

佛是中分別說：「若人無量阿僧祇劫行六波羅蜜，用有所得法，種種修集[^250]善根；一人用無所得法，但以心隨喜，念他功德，迴向無上道──是人百千萬分不及其一。」 ^lun-061-238

何以故？先福德有量，今[^251]福德無量；先福德有盡，今福德無盡；先福德雜毒，今福德無毒；先福德隨生死，今福德隨涅槃；先福德不定，或作佛、或退，今福德定到，必疾作佛──有如是等差別。 ^lun-061-239

是故四種[^252]人──若凡夫人求世間樂，若聲聞、辟支佛人求涅槃樂，若諸菩薩摩訶薩求佛樂。 ^lun-061-240

應如是隨喜生福德迴向阿耨多羅三藐三菩提，如此品中說。 ^lun-061-241

---

[^1]: 〔迴向〕－【宮】。（大正25，487d，n.2）

[^2]: （（大智...九））十四字＝（（大智度論釋隨喜品第三十八））十二字【聖】，（（摩訶般若波羅蜜品第三十八隨喜品））十五字【石】。（大正25，487d，n.1）

[^3]: 《大智度論疏》卷21：「『爾時，彌勒菩薩』已下，論自解云：從命說分後，中間多說功德。慈氏菩薩欲須^※^佛本意，是故復宗；更與善吉因隨喜義以明波若。就此品中雖有四聖^※^所說，大而論之，唯有三分：

第一、明彌勒菩薩初以五義說於波若，次有善吉兩問、慈氏兩答。

第二、是善吉說，天主亦設三雖^※^，善吉亦三答之已；次彌勒設一問，善吉以七復次意答；次復更一問，復次意答。

第三、是佛自說竟於品末。」（卍新續藏46，880b18-c1）

※須：求，12.要求。（《漢語大詞典》（十二），p.246）

※四聖：佛、彌勒菩薩、善吉（須菩提）、天主（帝釋）。

※「雖」疑「難」，下同。（卍新續藏46，880d，n.3）

[^4]: 〔一切〕－【宋】【宮】。（大正25，487d，n.6）

[^5]: 〔福〕－【元】【明】。（大正25，487d，n.7）

[^6]: 〔者〕－【宋】【宮】【聖】。（大正25，487d，n.8）

[^7]: 《大般若波羅蜜多經》卷432〈37 隨喜迴向品〉：

爾時，慈氏菩薩摩訶薩白具壽善現言：「大德！若菩薩摩訶薩以無所得而為方便，於諸有情所有功德，隨喜俱行諸福業事；若菩薩摩訶薩以無所得而為方便，持此隨喜俱行諸福業事，與一切有情平等共有迴向無上正等菩提；若餘有情隨喜迴向諸福業事──若諸異生、聲聞、獨覺諸福業事，所謂施性、戒性、修性三福業事，若四念住乃至八聖道支，若三解脫門、八解脫、九次第定、四無礙解、六神通等諸福業事。是菩薩摩訶薩所有隨喜迴向功德，於彼異生、聲聞、獨覺諸福業事，為最為勝、為尊為高、為妙為微妙、為上為無上、無等無等等。」（大正7，174b5-17）

[^8]: （起）＋所【元】【明】【聖】【石】。（大正25，487d，n.9）

[^9]: 《大般若波羅蜜多經》卷432〈37
隨喜迴向品〉：「何以故？大德！以諸異生修福業事，但為令己自在安樂；聲聞、獨覺修福業事，但為自調伏，為自寂靜，為自涅槃；諸菩薩摩訶薩所有隨喜迴向功德，普為一切有情調伏、寂靜、般涅槃故。」（大正7，174b17-21）

[^10]: 〔言〕－【宋】【宮】【聖】。（大正25，487d，n.10）

[^11]: 〔是佛〕－【宋】【元】【明】【宮】【聖】。（大正25，487d，n.11）

[^12]: 〔乃〕＋至【元】【明】。（大正25，487d，n.12）

[^13]: 〔乃至〕－【宋】【元】【明】【宮】【聖】。（大正25，487d，n.13）

[^14]: 《大智度論疏》卷21：「『乃^※^諸聲聞』已下，《論》云此中有四段，即是三乘因果聖人及凡夫人，四分善根也。功德等，至論當釋；一、云是隨喜，二、與眾生共，三、迴向菩提，四、用無所得。今此中言『及聲聞善根』，即是從世法已來凡夫也；及學無學者，明三道聖人及上果善根等也；佛者，獨據果頭諸善等也。當釋。」（卍新續藏46，881a11-16）

※案：「乃」應作「及」。

[^15]: （若）＋持戒【石】。（大正25，487d，n.14）

[^16]: 〔福德〕－【宋】【元】【明】【宮】【聖】。（大正25，487d，n.15）

[^17]: （若）＋修定【石】。（大正25，487d，n.16）

[^18]: 福＝功【石】。（大正25，487d，n.19）

[^19]: 是心＝心是【宋】【宮】。（大正25，487d，n.20）

[^20]: 《大般若波羅蜜多經》卷432〈37 隨喜迴向品〉：

爾時，具壽善現問慈氏菩薩摩訶薩言：「大士！是菩薩摩訶薩隨喜迴向心普緣──十方無數無量無邊世界，一一世界無數無量無邊諸佛已涅槃者，從初發心至得無上正等菩提，如是展轉入無餘依涅槃界後，乃至法滅，於其中間所有六波羅蜜多相應善根；及與聲聞、獨覺、菩薩，一切有情，若共、不共，無數無量無邊佛法相應善根；若彼異生弟子所有施性、戒性、修性三福業事；若彼聲聞弟子所有學、無學無漏善根；若諸如來、應、正等覺所成戒蘊、定蘊、慧蘊、解脫蘊、解脫智見蘊，及為利樂一切有情大慈、大悲、大喜、大捨無數無量無邊佛法；及彼諸佛所說正法，若依彼法精勤修學得預流果、一來、不還、阿羅漢果，得獨覺菩提，得入菩薩正性離生；及餘菩薩摩訶薩行──如是所有一切善根，及餘有情於諸如來應正等覺、聲聞、菩薩諸弟子眾，若現住世、若涅槃後所種善根──是諸善根一切合集，現前隨喜。既隨喜已，復以如是隨喜俱行諸福業事，與一切有情平等共有，迴向無上正等菩提──願我以此善根，與一切有情同共引發無上菩提。如是所起隨喜迴向，於餘所起諸福業事，為最為勝、為尊為高、為妙為微妙、為上為無上、無等無等等。於意云何？慈氏大士！彼菩薩摩訶薩緣如是事起隨喜迴向心，為有如是所緣事──如彼菩薩摩訶薩所取相不？」（大正7，174b22-c19）

[^21]: （1）《放光般若經》卷8〈40 勸助品〉：

彌勒菩薩告須菩提：「善男子、善女人發菩薩意者，不以是因緣，不以是像，不作是想於阿耨多羅三耶三菩。」（大正8，57
b17-19）

（2）《大般若波羅蜜多經》卷432〈37 隨喜迴向品〉：

爾時，慈氏菩薩摩訶薩答具壽善現言：「大德！彼菩薩摩訶薩緣如是事起隨喜迴向心，實無如是所緣事如彼菩薩摩訶薩所取相。」（大正7，174c19-22）

[^22]: 諸緣諸事＝諸事諸緣【宋】【元】【明】【宮】，〔諸緣諸事〕－【聖】。（大正25，487d，n.21）

[^23]: 〔辟支佛〕－【宋】【元】【明】【宮】【聖】。（大正25，487d，n.22）

[^24]: 將無：莫非。（《漢語大詞典》（七），p.810）

[^25]: 《大般若波羅蜜多經》卷432〈37 隨喜迴向品〉：

時，具壽善現謂慈氏菩薩摩訶薩言：「大士！若無所緣事如所取相者，彼菩薩摩訶薩隨喜迴向心，以取相為方便，普緣十方無數無量無邊世界，一一世界無數無量無邊諸佛已涅槃者，從初發心乃至法滅所有善根，及弟子等所有善根，一切合集現前隨喜，迴向無上正等菩提。如是所起隨喜迴向，將非顛倒？如於無常謂常、於苦謂樂、於無我謂我、於不淨謂淨，是想顛倒、心顛倒、見顛倒，此於無相而取其相，亦應如是。」（大正7，174c22-175a2）

[^26]: 《大般若波羅蜜多經》卷432〈37
隨喜迴向品〉：「大士！如所緣事實無所有，隨喜迴向心亦如是，諸善根等亦如是，無上菩提亦如是，布施、淨戒、安忍、精進、靜慮、般若波羅蜜多亦如是，廣說乃至十八佛不共法亦如是。」（大正7，175a2-6）

[^27]: 〔者〕－【宋】【宮】。（大正25，487d，n.23）

[^28]: 《正觀》（6），p.163：參見《摩訶般若波羅蜜經》卷2〈7
三假品〉（大正8，230b-232c），《大智度論》卷41（大正25，357a）。

[^29]: 案：《摩訶般若波羅蜜經》〈30 釋顧視品〉之前，多說般若體。〈30
釋顧視品〉、〈31
釋滅諍亂品〉二品，帝釋多說般若功德，佛述成而更說；〈32
大明品〉、〈33 述成品〉、〈34 勸持品〉、〈35 遣異品〉、〈36
尊導品〉、〈37 法稱品〉、〈38
法施品〉七品，帝釋多問般若功德，佛答，帝釋更說。

[^30]: 抑：2.抑制，阻止。（《漢語大詞典》（六），p.391）

[^31]: 自多：1.自滿，自誇。（《漢語大詞典》（八），p.1312）

[^32]: 《正觀》（6），p.163：參見《大智度論》卷5（大正25，94a-95b），《摩訶般若波羅蜜經》〈13摩訶薩品〉、〈14
斷見品〉、〈15 大莊嚴品〉、〈16 乘乘品〉、〈17 無縛無脫品〉等。

[^33]: 告＝先【元】【明】【石】。（大正25，487d，n.27）

[^34]: 餚（ㄧㄠˊ）：同"肴"。熟的肉類食物。《漢語大詞典》（十二），p.564）

[^35]: （1）饌（ㄓㄨㄢˋ）：1.陳設或準備食物。《漢語大詞典》（十二），p.582）

（2）餚饌：豐盛的菜肴。（《漢語大詞典》（十二），p.564）

[^36]: 欣赴＝作起【聖】。（大正25，487d，n.28）

[^37]: （1）《摩訶般若波羅蜜經》卷10〈38
法施品〉：「何等是無漏法？所謂四念處乃至八聖道分、四聖諦，內空乃至無法有法空，佛十力乃至十八不共法。」（大正8，293c28-294a2）

（2）《大智度論》卷60〈38
挍量法施品〉：「無漏法者，三十七品、十八不共法，乃至無量諸佛法。」（大正25，483c26-27）

[^38]: 所＋（共）【聖】【石】。（大正25，487d，n.29）

[^39]: 樂＝安隱【石】。（大正25，487d，n.30）

[^40]: 〔慧〕－【宋】【元】【明】【宮】。（大正25，487d，n.31）

[^41]: 參見印順法師，《華雨集》（二），pp.159-160。

[^42]: 〔種〕－【宋】【元】【明】【宮】【聖】。（大正25，488d，n.1）

[^43]: （1）《長阿含經》卷1（1經）《大本經》：「如來又以三事示現：一曰神足，二曰觀他心，三曰教誡，即得無漏、心解脫、生死無疑智。」（大正1，9c1-3）

（2）《大智度論疏》卷21：「『三事示現』者，即是神通、說法、知他心等，此亦名三業示現益物，亦名三密，亦名三輪也。」（卍新續藏46，876c17-19）

[^44]: 直＝但【石】。（大正25，488d，n.3）

[^45]: （此）＋義【宋】【元】【明】【宮】。（大正25，488d，n.5）

[^46]: 《正觀》（6），p.164：參見《大智度論》卷18（大正25，197b2-9）、卷27（大正25，295c7-296a9）。

[^47]: 〔中〕－【宋】【元】【明】【宮】。（大正25，488d，n.6）

[^48]: 《正觀》（6），p.164：參見《大智度論》卷40（大正25，354c24-355a3）、卷37（大正25，335b9-16）。

[^49]: 勤勞：1.憂勞，辛勞。4.指功勞。（《漢語大詞典》（二），p.819）

[^50]: 佛能度一切眾生，眾生無和合緣，故不盡度。（印順法師，《大智度論筆記》［E019］p.317）

[^51]: 此處分「略說」與「廣說」二部分，因為部分科判相同，故「略說」部分加灰底以示區別。

[^52]: 諸佛功德：出三界、出三世、斷戲論、如涅槃、畢竟空、清淨。（印順法師，《大智度論筆記》［E012］p.307）

[^53]: 《大智度論》卷61〈39
隨喜迴向品〉：「諸菩薩摩訶薩念十方無量無邊阿僧祇世界中，無量無邊阿僧祇諸滅度佛；是佛從初發心，至得阿耨多羅三藐三菩提，乃至入無餘涅槃乃至法盡，於其中間諸善根。」（大正25，487a20-23）

[^54]: 去＝至【石】。（大正25，488d，n.10）

[^55]: 〔諸〕－【宋】【元】【明】【宮】。（大正25，488d，n.11）

[^56]: 〔心〕－【宋】【元】【明】【宮】。（大正25，488d，n.12）

[^57]: 《大智度論》卷61〈39
隨喜迴向品〉：「應六波羅蜜，及諸聲聞人善根，若布施福德、持戒福德、修定福德，及諸學人無漏善根，無學人無漏善根；諸佛戒眾、定眾、慧眾、解脫眾、解脫知見眾，一切智，大慈大悲，及餘無量阿僧祇諸佛法。」（大正25，487a23-28）

[^58]: 《大智度論疏》卷21：「『相應者』已下，明六度之外諸餘功德，皆攝入六度中，次之迴向，故云相應六度和合等也。當說。」（卍新續藏46，882a9-10）

[^59]: 〔為〕－【宋】【元】【明】【宮】【聖】。（大正25，488d，n.14）

[^60]: ┌ 漏盡.........無學

聲聞辟支佛人二種 ┴ 漏未盡......學
（印順法師，《大智度論筆記》［B020］p.149）

[^61]: 說＝諸【聖】。（大正25，488d，n.15）

[^62]: （1）《正觀》（6），p.164：「大慈大悲」，參見《大智度論》卷26（大正25，256b13-257c18）。

（2）「佛法義」，參見《摩訶般若波羅蜜經》卷1〈1
序品〉：「舍利弗！菩薩摩訶薩欲遍知佛十力、四無所畏、四無閡智、十八不共法、大慈大悲，當習行般若波羅蜜。」（大正8，219a17-19）

「十力」：《大智度論》卷24〈1 序品〉（大正25，235a28-241b15）。

「四無所畏」：《大智度論》卷24〈1
序品〉（大正25，241b24-246a22）。

「四無閡智」：《大智度論》卷24〈1 序品〉（大正25，246a22-247b2）。

「十八不共法」：《大智度論》卷24〈1
序品〉（大正25，247b2-256b4）。

[^63]: 《大智度論》卷61〈39
隨喜迴向品〉：「及諸佛所說法，是法中學，得須陀洹果，乃至得阿羅漢果、辟支佛道，入菩薩摩訶薩位。」（大正25，487a28-b1）

[^64]: 《大智度論疏》卷21：「『諸佛祈^※^說法，學是法』已下，上釋佛在世時諸凡聖一段意竟；今此下次釋佛滅度後，依教修行得道等者一徒也，當釋。」（卍新續藏46，882a13-15）

※案：「祈」應作「所」。

[^65]: 《大智度論》卷61〈39
隨喜迴向品〉：「及餘眾生種諸善根。」（大正25，487b1）

[^66]: 種＋（種）【宋】【元】【明】【宮】。（大正25，488d，n.17）

[^67]: 《大智度論疏》卷21：「『是上四段』者，即是上佛在也^※^及滅後三乘聖人善根及凡夫等為四。師云：若以三乘因果學、無學論，以是凡夫善根等，應成七段；但今合論，故唯言四也。一云是上五義中，四義善根為四段也。『行者心』下，當釋。」（卍新續藏46，882a15-18）

※案：「也」應作「世」。

[^68]: 起＝趣【聖】。（大正25，488d，n.18）

[^69]: 〔者〕－【宋】【元】【明】【宮】【聖】。（大正25，488d，n.19）

[^70]: 隨喜＋（者）【石】。（大正25，488d，n.20）

[^71]: 六＝八【宮】。（大正25，488d，n.21）

[^72]: 〔若〕－【宋】【元】【明】【宮】【聖】【石】。（大正25，488d，n.23）

[^73]: 四顛倒：常、樂、我、淨。

[^74]: 三種分別：想、心、見。

[^75]: 相＝想【元】【明】。（大正25，489d，n.1）

[^76]: 經：滴水墮大熱鐵上。（印順法師，《大智度論筆記》［H001］p.390）

[^77]: ┌無常常倒...... ┐ ┌想倒──────......學人二倒

│苦 樂 倒...... ┤ │ 生則想心見

四顛倒 ┤ ├─ ┼心倒──────

│無我我倒...... ┤ └見倒────────凡夫三倒

└不淨淨倒...... ┘ 滅則見心想

（印順法師，《大智度論筆記》［B020］p.149）

[^78]: 《大智度論疏》卷21：「『彌勒菩薩語須菩提』已下，正明慈氏答。釋上第二問云：若諸菩薩能如是無相迴向者，是名迴向不隨三倒也。當釋。」（卍新續藏46，882b19-21）

[^79]: 以不＝不以【石】。（大正25，489d，n.3）

[^80]: 《大般若波羅蜜多經》卷432〈37 隨喜迴向品〉：

時，慈氏菩薩摩訶薩報具壽善現言：「大德！若菩薩摩訶薩久修學六波羅蜜多，已曾供養無量諸佛，宿殖善根久發大願，為諸善友之所攝受，善學諸法自相空義，是菩薩摩訶薩能於所緣、事、隨喜迴向心、諸善根等、無上菩提、諸佛世尊及一切法皆不取相，而能發起隨喜之心，迴向無上正等菩提。如是所起隨喜迴向，以非二非不二為方便，非有相非無相為方便，非有所得非無所得為方便，非染非淨為方便，非生非滅為方便，於所緣事乃至無上正等菩提能不取相，不取相故非顛倒攝。」（大正7，175a14-25）

[^81]: 《大般若波羅蜜多經》卷432〈37 隨喜迴向品〉：

若有菩薩未久修學六波羅蜜多，未曾供養無量諸佛，未宿殖善根，未久發大願，未多善友之所攝受，未於一切法善學自相空，是諸菩薩於所緣、事、隨喜迴向、諸善根等、無上菩提、諸佛世尊及一切法，猶取其相起隨喜心，迴向無上正等菩提。如是所起隨喜迴向，以取相故猶顛倒攝，非真隨喜迴向無上正等菩提。（大正7，175a25-b3）

[^82]: ┌新學菩薩─────────────不應為說

無相隨四應說不說 ┤不退菩薩──────────......┐

└雖非不退夙漸三多現近善友──......┴為　　說

（印順法師，《大智度論筆記》〔B020〕p.150）

[^83]: 十八空：是般若乃至一切種智之義。（印順法師，《大智度論筆記》〔E005〕p.294）

[^84]: 亡＝忘【宋】【元】【明】【宮】。（大正25，489d，n.4）

[^85]: 〔義〕－【宋】【宮】【聖】。（大正25，489d，n.6）

[^86]: 《大般若波羅蜜多經》卷432〈37
隨喜迴向品〉：「復次，大德！不應為彼新學大乘諸菩薩等及對其前，宣說般若波羅蜜多乃至布施波羅蜜多，內空乃至無性自性空，四念住廣說乃至十八佛不共法，及一切法自相空義。何以故？大德！新學大乘諸菩薩等於如是法，雖有少分信敬愛樂，而彼聞已尋皆忘失，驚怖疑惑生毀謗故。

若不退轉諸菩薩摩訶薩，或曾供養無量諸佛、宿殖善根、久發大願、為多善友所攝受者，應對其前為彼廣說分別開示一切般若波羅蜜多乃至布施波羅蜜多，內空乃至無性自性空，四念住廣說乃至十八佛不共法，及一切法自相空義。何以故？大德！以不退轉諸菩薩摩訶薩，及曾供養無量諸佛、宿殖善根、久發大願、為多善友所攝受者，若聞此法皆能受持終不忘失，亦不驚恐、疑惑、毀謗。大德！諸菩薩摩訶薩應以如是隨喜俱行諸福業事，迴向無上正等菩提。」（大正7，175b4-20）

[^87]: 是＝有【宋】【宮】【聖】。（大正25，489d，n.7）

[^88]: 菩提＋（亦）【聖】【石】。（大正25，489d，n.9）

[^89]: 《大般若波羅蜜多經》卷432〈37 隨喜迴向品〉：

爾時，具壽善現白慈氏菩薩摩訶薩言：「大士！諸菩薩摩訶薩應以如是隨喜俱行諸福業事，迴向無上正等菩提，謂所用心隨喜迴向，此所用心盡滅離變，此所緣事及諸善根亦皆如心盡滅離變。此中何等是所用心？復以何等為所緣事及諸善根，而說隨喜迴向無上正等菩提？

是心於心理不應有隨喜迴向，以無二心俱時起故，心亦不可隨喜迴向心自性故。

若菩薩摩訶薩修行般若波羅蜜多時，能如是知一切般若波羅蜜多無所有，乃至布施波羅蜜多無所有，色無所有，受、想、行、識無所有，乃至無上正等菩提亦無所有，是菩薩摩訶薩知一切法皆無所有，而復能以隨喜俱行諸福業事，迴向無上正等菩提。如是隨喜迴向之心非顛倒攝，以無所得為方便故。」（大正7，175b21-c7）

[^90]: 〔隨喜心〕－【宋】【元】【明】【宮】，（而）＋隨喜【聖】【石】。（大正25，489d，n.10）

[^91]: 久行六度，多供養佛，多種善根，善知識相隨，善學自相空。［結使折損，其心柔軟］雖非不退，可為宣說十八空義。若新學者不可。（印順法師，《大智度論筆記》〔E019〕p.317）

[^92]: 〔諸〕－【宋】【元】【明】【宮】。（大正25，489d，n.12）

[^93]: 雖＝離【聖】。（大正25，489d，n.13）

[^94]: 䩕（ㄧㄥˋ）：同" 硬 "。堅。（《漢語大字典》（七），p.4328）

[^95]: 鑪（ㄌㄨˊ）：1.爐。盛火的器具。作冶煉、取暖、烹飪等用。（《漢語大詞典》（十一），p.1429）

[^96]: 不＋（能）【石】。（大正25，489d，n.14）

[^97]: 不二＋（法）【元】【明】【聖】【石】。（大正25，489d，n.16）

[^98]: 〔名〕－【宋】【元】【明】【宮】。（大正25，489d，n.17）

[^99]: 善＝前【宋】【元】【明】【宮】【聖】。（大正25，489d，n.18）

[^100]: ┌取相隨喜......新發意者先教此

二種隨喜
┴無相隨喜......漸得方便乃能行此（印順法師，《大智度論筆記》［B020］p.149）

[^101]: 翮（ㄏㄜˊ）：2.指鳥的翅膀。（《漢語大詞典》（九），p.676）

[^102]: 久＝人【宮】，久＋（人）【聖】【石】。（大正25，489d，n.19）

[^103]: 法＋（法）【元】【明】。（大正25，489d，n.21）

[^104]: 緣事＝事緣【宋】【宮】【聖】。（大正25，489d，n.22）

[^105]: 正迴向：斷法愛，捨著心，于空無諍。（印順法師，《大智度論筆記》［E012］p.307）

[^106]: 《大智度論疏》卷21：「『爾時，釋提桓因』已下，即是品之第二，次須菩提說隨喜迴向義也。就此分中，天帝初設三問，善吉亦復三答；第二、次彌勒設一問，善吉則以七復次意答已；第三、復更說一問，善吉復以四復次意答。此初即是天帝設三問──第一問：新發意菩薩聞是無相迴向，將無怖畏？第二問：云何作諸善根迴向？第三問：云何隨喜福德迴向也。」（卍新續藏46，882c24-883a6）

[^107]: （1）《放光般若經》卷8〈40
勸助品〉：「彌勒菩薩語長老須菩提言：『新學菩薩聞是將無恐怖？當云何作諸善本功德而有所求？云何勸助及諸功德持作阿耨多羅三耶三菩？』」（大正8，58a5-8）

（2）《大般若波羅蜜多經》卷432〈37
隨喜迴向品〉：「時天帝釋白具壽善現言：『大德！新學大乘諸菩薩摩訶薩聞如是法，其心將無驚恐、疑惑？大德！新學大乘諸菩薩摩訶薩云何能以所修善根迴向無上正等菩提？大德！新學大乘諸菩薩摩訶薩云何攝受隨喜俱行諸福業事迴向無上正等菩提？』」（大正7，175c7-12）

[^108]: 授＝捨【聖】。（大正25，490d，n.1）

[^109]: 菩薩＋（法）【石】。（大正25，490d，n.2）

[^110]: 〔乃〕－【宋】【元】【明】【宮】【聖】。（大正25，490d，n.3）

[^111]: 《大般若波羅蜜多經》卷432〈37 隨喜迴向品〉：

具壽善現承慈氏菩薩摩訶薩威力加被，告天帝釋言：「憍尸迦！新學大乘諸菩薩摩訶薩若修般若乃至布施波羅蜜多，以無所得為方便、無相為方便，攝受般若乃至布施波羅蜜多；是菩薩摩訶薩由此因緣多信解內空乃至無性自性空，多信解四念住廣說乃至十八佛不共法。

常為善友之所攝受──如是善友以無量門巧妙文義為其廣說般若、靜慮、精進、安忍、淨戒、布施波羅蜜多相應之法；以如是法教誡、教授，令其乃至得入菩薩正性離生；未入菩薩正性離生，亦常不離所修般若波羅蜜多乃至布施波羅蜜多、內空乃至無性自性空、四念住廣說乃至十八佛不共法。

亦為廣說種種魔事，令其聞已，於諸魔事心無增減。何以故？諸魔事業性無所有、不可得故；亦以此法教誡、教授，令其乃至得入菩薩正性離生，常不離佛，於諸佛所種諸善根，復由善根所攝受故，常生菩薩摩訶薩家，乃至無上正等菩提，於諸善根常不遠離。憍尸迦！新學大乘諸菩薩摩訶薩，若能如是以無所得為方便、無相為方便攝受諸功德，於諸功德多深信解，常為善友之所攝受，聞如是法，心不驚恐亦不疑惑。

復次，憍尸迦！新學大乘諸菩薩摩訶薩隨所修集布施波羅蜜多乃至般若波羅蜜多，隨所安住內空乃至無性自性空，隨所修集四念住廣說乃至十八佛不共法，及餘無量無邊佛法，皆應以無所得為方便、無相為方便，與諸有情平等共有迴向無上正等菩提。」（大正7，175c12-176a12）

[^112]: 〔生死〕－【宮】【石】。（大正25，490d，n.4）

[^113]: 〔者〕－【宋】【宮】，者＝應隨喜隨喜已【聖】＊。（大正25，490d，n.7）

[^114]: 《大般若波羅蜜多經》卷432〈37
隨喜迴向品〉：「復次，憍尸迦！新學大乘諸菩薩摩訶薩普於十方無數無量無邊世界一切如來、應、正等覺斷諸有路、絕戲論道、棄諸重擔、摧聚落刺、盡諸有結、具足正智、心善解脫、巧說法者，及彼如來、應、正等覺諸弟子眾所成戒蘊、定蘊、慧蘊、解脫蘊、解脫智見蘊及餘所作種種功德，并於是處所種善根──謂剎帝利大族、婆羅門大族、長者大族、居士大族等所種善根，若四大王眾天乃至他化自在天所種善根，若梵眾天乃至色究竟天等所種善根──如是一切合集稱量，現前發起，比餘善根，為最為勝、為尊為高、為妙為微妙、為上為無上、無等無等等隨喜之心；復以如是隨喜俱行諸福業事，與諸有情平等共有迴向無上正等菩提。」（大正7，176a12-26）

[^115]: 〔者〕－【宋】【宮】【聖】。（大正25，490d，n.8）

[^116]: 《大般若波羅蜜多經》卷432〈37 隨喜迴向品〉：

時，具壽善現答慈氏菩薩摩訶薩言：「大士！若菩薩摩訶薩於所念佛及弟子眾所有功德，不起諸佛及弟子眾功德之想；於人、天等所種善根，不起善根人、天等想；於所發起隨喜迴向大菩提心，亦復不起隨喜迴向菩提心想，是菩薩摩訶薩所起隨喜迴向之心，無想顛倒、無心顛倒、無見顛倒。若菩薩摩訶薩於所念佛及弟子眾所有功德，起佛、弟子功德之想；於人、天等所種善根，起彼善根人、天等想；於所發起隨喜迴向大菩提心，起所發起隨喜迴向菩提心想，是菩薩摩訶薩所起隨喜迴向之心，有想顛倒、有心顛倒、有見顛倒。」（大正7，176b5-17）

[^117]: 處＋（及）【聖】【石】。（大正25，490d，n.9）

[^118]: 如是＋（滅）【聖】【石】。（大正25，490d，n.10）

[^119]: 《大般若波羅蜜多經》卷432〈37
隨喜迴向品〉：「復次，大士！若菩薩摩訶薩以如是隨喜心，念一切佛及弟子眾功德善根，正知此心盡滅離變非能隨喜，正知彼法其性亦然非所隨喜，又正了達能迴向心法性亦爾非能迴向，及正了達所迴向法其性^※^亦爾非所迴向。若有能依如是所說隨喜迴向，是正非邪，諸菩薩摩訶薩皆應如是隨喜迴向。」（大正7，176b17-24）

※案：《大正藏》原作「正」，今依《高麗藏》作「性」（第3冊，1110b5）。

[^120]: 〔功德〕－【宋】【元】【明】【宮】。（大正25，490d，n.12）

[^121]: 法＋（是）【元】【明】【聖】【石】。（大正25，490d，n.14）

[^122]: 《大般若波羅蜜多經》卷432〈37
隨喜迴向品〉：「復次，大士！若菩薩摩訶薩普於過去未來現在一切如來、應、正等覺，從初發心至得無上正等菩提乃至法滅，於其中間所有功德，若佛弟子及諸獨覺依彼佛法所起善根，若諸異生聞彼說法所種善根，若天、龍、藥叉、健達縛、阿素洛、揭路荼、緊捺洛、莫呼洛伽、人非人等聞彼說法所種善根，若剎帝利大族、婆羅門大族、長者大族、居士大族聞彼說法所種善根，若四大王眾天乃至色究竟天聞彼說法所種善根，若善男子、善女人等聞彼說法發趣無上正等覺心、勤修種種諸菩薩行，如是一切合集稱量現前發起，比餘善根為最為勝、為尊為高、為妙為微妙、為上為無上、無等無等等隨喜之心，復以如是隨喜善根，與諸有情平等共有迴向無上正等菩提。於如是時，若正解了諸能隨喜迴向之法盡滅離變，諸所隨喜迴向之法自性皆空，雖如是知而能隨喜迴向無上正等菩提。復於是時，若正解了都無有法可能隨喜迴向於法。所以者何？以一切法自性皆空，空中都無能所隨喜迴向法故。雖如是知，而能隨喜迴向無上正等菩提。是菩薩摩訶薩若能如是隨喜迴向，修行般若乃至布施波羅蜜多，無想顛倒、無心顛倒、無見顛倒。何以故？是菩薩摩訶薩於隨喜心不生執著，於所隨喜功德善根亦不執著，於迴向心不生執著，於所迴向無上菩提亦不執著，由無執著不墮顛倒。如是菩薩所起隨喜迴向之心，名為無上遠離一切妄想分別。」（大正7，176b24-c23）

[^123]: 〔答〕－【石】。（大正25，490d，n.16）

[^124]: 《正觀》（6），p.164：《大智度論》卷61（大正25，489a23-28）。

[^125]: ┌不應說......未習三多，不近善友故

無相隨四新學前應說不說
┴應說.........得利根、善友二緣故［不異久行］

（印順法師，《大智度論筆記》〔B021〕p.150）

[^126]: 《正觀》（6），pp.164-165：《大智度論》卷44（大正25，378a28-b1）；《摩訶般若波羅蜜經》卷4〈11
幻學品〉（大正8，240c7-241a2）；《放光般若經》卷3〈13
問幻品〉（大正8，17c13-24）；《光讚般若經》卷4〈10
幻品〉（大正8，176a4-176c11）。

[^127]: ┌有新發意能入

入菩薩位二種
┴有久行得入　　　（印順法師，《大智度論筆記》［B021］p.150）

[^128]: 《大毘婆沙論》卷105：「有三重三摩地，謂空空三摩地，無願無願三摩地，無相無相三摩地。《施設論》說：『云何空空三摩地？謂有苾芻思惟有漏、有取諸行皆悉是空，觀此有漏有取諸行空，無常、恒、不變易法、我及我所；如是觀時，無間復起心心所法，思惟前空觀亦復是空，觀此空觀亦空，無常、恒、不變易法、我及我所。如人積聚眾多柴木，以火焚之，手執長竿周旋斂撥，欲令都盡；既知將盡，所執長竿亦投火中，燒令同盡。云何無願無願三摩地？謂有苾芻思惟有漏、有取諸行皆悉無常，觀此有漏有取諸行非常、非恒，是變易法；如是觀時，無間復起心心所法，思惟前無常觀亦復是無常，觀此無常觀亦非常、非恒，是變易法；喻如前說。云何無相無相三摩地？謂有苾芻思惟擇滅皆是寂靜，觀此，棄捨諸依，愛盡、離、滅、涅槃；如是觀時，無間復起心心所法，思惟寂靜，觀非擇滅亦是寂靜，觀此非擇滅亦無生等，諠雜法故；喻如前說。應知彼論所說義者，謂先起空定，觀五取蘊為空；後起空空定，觀前空觀亦為空──謂觀空者亦是空故。先起無願定，觀五取蘊為無常；後起無願無願定，觀前無願觀亦是無常──謂觀無常者亦是無常故。先起無相定，觀擇滅為寂靜；後起無相無相定，觀無相觀亦是寂靜──謂觀寂靜者非擇滅亦是寂靜，三有為相皆寂靜故。如旃茶羅積集柴木燒死屍時，手執長竿斂撥令盡，後亦燒竿；此亦如是。』」（大正27，543a26-b23）

[^129]: ┌有餘捨五眾因緣諸煩惱

五眾二種捨 ┴無餘捨五眾果
（印順法師，《大智度論筆記》［B021］p.150）

[^130]: 〔如〕－【宋】【元】【明】【宮】。（大正25，491d，n.2）

[^131]: 〔滅〕－【石】。（大正25，491d，n.4）

[^132]: 五分＝分五【宋】【元】【明】【宮】【聖】。（大正25，491d，n.5）

[^133]: 分五＝五分【宋】【元】【明】【宮】【聖】。（大正25，491d，n.6）

[^134]: 「四種福田」，依經論，應指佛及三乘弟子眾（菩薩眾、聲聞眾、緣覺眾）之福田。

[^135]: 作＝非【宋】【元】【明】【宮】。（大正25，491d，n.7）

[^136]: 想＝相【宋】【宮】【聖】。（大正25，491d，n.8）

[^137]: 〔想〕－【宋】【元】【明】【宮】【聖】。（大正25，491d，n.9）

[^138]: （1）《正觀》（6），p.165：《大智度論》卷61（大正25，488b6-7），《大智度論》卷37（大正25，330a6-7）。

（2）無上菩提：出三世，過三界，無受相。（印順法師，《大智度論筆記》［E001］p.285）

[^139]: 《大智度論疏》卷21：「『復次，非正非邪迴向』已下，次釋上第三答意。以無相迴向故云非正非邪；若為舉非形是，始立邪正也。」（卍新續藏46，883c22-23）

[^140]: 空所顯性。（印順法師，《大智度論筆記》〔E012〕p.308）

[^141]: （何）＋況【聖】【石】。（大正25，491d，n.10）

[^142]: 是＋（故）【石】。（大正25，491d，n.1）

[^143]: 墮＝隨【聖】。（大正25，491d，n.2）

[^144]: 起＝作【石】。（大正25，491d，n.13）

[^145]: 亦知＝離亦知離【石】。（大正25，491d，n.14）

[^146]: 《大般若波羅蜜多經》卷433〈37
隨喜迴向品〉：「復次，大士！若菩薩摩訶薩於所修造諸福業事，如實了知離蘊、處、界，亦離般若波羅蜜多乃至布施波羅蜜多，亦離內空乃至無性自性空，亦離四念住廣說乃至十八佛不共法。是菩薩摩訶薩於所修造諸福業事如實知已，深心隨喜迴向無上正等菩提。」（大正7，177a7-12）

[^147]: 若＋（是）【宋】【元】【明】【宮】【聖】【石】。（大正25，491d，n.16）

[^148]: 《大般若波羅蜜多經》卷433〈37
隨喜迴向品〉：「復次，大士！若菩薩摩訶薩如實了知隨喜俱行諸福業事，遠離如是隨喜俱行諸福業事自性；如實了知諸佛世尊，遠離如是諸佛世尊自性；如實了知功德善根，遠離如是功德善根自性；如實了知聲聞、獨覺及諸異生，遠離如是聲聞、獨覺及諸異生自性；如實了知隨喜迴向大菩提心，遠離如是隨喜迴向大菩提心自性；如實了知菩薩摩訶薩，遠離如是菩薩摩訶薩自性；如實了知般若波羅蜜多，遠離般若波羅蜜多自性，乃至布施波羅蜜多，遠離布施波羅蜜多自性；如實了知內空遠離內空自性，乃至無性自性空遠離無性自性空自性；如實了知四念住，遠離四念住自性；廣說乃至十八佛不共法，遠離十八佛不共法自性；如實了知菩薩摩訶薩行，遠離菩薩摩訶薩行自性；如實了知諸佛無上正等菩提，遠離諸佛無上正等菩提自性。是菩薩摩訶薩如是修行遠離諸法自性甚深般若波羅蜜多，能正隨喜迴向無上正等菩提。」（大正7，177a12-b2）

[^149]: 《大般若波羅蜜多經》卷433〈37 隨喜迴向品〉：

復次，大士！諸菩薩摩訶薩於已滅度一切如來、應、正等覺及諸弟子功德善根，若欲發起隨喜迴向無上正等菩提心者，應作如是隨喜迴向，謂作是念：「如諸如來、應、正等覺及諸弟子皆已滅度，自性非有，功德善根亦復如是，我所發起隨喜迴向無上正等菩提之心及所迴向無上菩提其性亦爾。」如是知已，於諸善根發起隨喜迴向無上正等菩提，無想顛倒、無心顛倒、無見顛倒。（大正7，177b2-11）

[^150]: 作＝亦【宋】【元】【明】【宮】。（大正25，491d，n.18）

[^151]: 《大般若波羅蜜多經》卷433〈37
隨喜迴向品〉：「若菩薩摩訶薩以取相為方便修行般若波羅蜜多，於已滅度一切如來、應、正等覺及諸弟子功德善根取相隨喜迴向無上正等菩提，是為非善隨喜迴向。以過去佛及弟子眾功德善根非相無相所取境界，是菩薩摩訶薩以取相念發起隨喜迴向無上正等菩提，是故非善隨喜迴向；由此因緣，有想顛倒、有心顛倒、有見顛倒。」（大正7，177b11-18）

[^152]: 諸＋（法）【石】。（大正25，491d，n.19）

[^153]: 《大智度論疏》卷21：「『爾時，彌勒菩薩同^※^須菩提』已下，慈氏上設一維^※^，善吉用七復次，廣齊已竟。今此第二，以眾生著有情重，無相難明，眾猶未解，故更致此問；善吉復此四復次答，故假四聖相繫善也。」（卍新續藏46，884a18-21）

※案：「同」應作「問」。「維」應作「難」。

[^154]: 《大般若波羅蜜多經》卷433〈37 隨喜迴向品〉：

善現答言：「大士！應知諸菩薩摩訶薩所學般若波羅蜜多，有如是等方便善巧，雖不取相而所作成，非離般若波羅蜜多有能正起隨喜俱行諸福業事，迴向無上正等菩提。是故菩薩摩訶薩眾欲成所作，應學般若波羅蜜多。」（大正7，177b27-c3）

[^155]: 《大般若波羅蜜多經》卷433〈37 隨喜迴向品〉：

慈氏菩薩摩訶薩言：「大德善現！勿作是說。所以者何？以於般若波羅蜜多，諸佛世尊及弟子眾并所成就功德善根皆無所有不可得故，所作隨喜諸福業事亦無所有不可得故，發心迴向無上菩提亦無所有不可得故。」（大正7，177c3-8）

[^156]: 如＝以【宋】【宮】【聖】。（大正25，492d，n.1）

[^157]: 〔得〕－【宋】【宮】。（大正25，492d，n.2）

[^158]: 而＋（其）【元】【明】。（大正25，492d，n.4）

[^159]: 諦：1.注意，細察。2.仔細。參見" 諦視 "、" 諦聽
"。3.確鑿，確實。4.領悟。（《漢語大詞典》（十一），p.353）

[^160]: 誦讀＝讀誦【宋】【元】【明】【宮】。（大正25，492d，n.5）

[^161]: 《大般若波羅蜜多經》卷433〈37
隨喜迴向品〉：「如是一類補特伽羅，不善受持、不善觀察甚深般若波羅蜜多文句義理，不善讀誦、不善通達甚深義趣。」（大正7，177c27-29）

[^162]: 未來現在十方＝十方未來現在【宋】【宮】。（大正25，492d，n.6）

[^163]: 已＝以【石】。（大正25，492d，n.7）

[^164]: 世界＝國土【石】。（大正25，492d，n.8）

[^165]: 《大般若波羅蜜多經》卷433〈37
隨喜迴向品〉：「如是所說隨喜迴向，以有所得取相分別而為方便，如食雜毒初益後損故，此非善隨喜迴向。所以者何？以有所得取相分別發起隨喜迴向之心，有因、有緣、有作意、有戲論、有妨礙、有過失，不應般若波羅蜜多。彼雜毒故則為謗佛，不隨佛教、不隨法說、不應理說，菩薩種姓補特伽羅不應隨彼所說而學。」（大正7，178a21-28）

[^166]: 《大智度論疏》卷21：「『是善男子、善女人等^※^佛道』已下，是第二意答，明以如無上智慧迴向義也。當一一釋。」（卍新續藏46，884b8-9）

※案：「等」或作「求」。

[^167]: 《大般若波羅蜜多經》卷433〈37
隨喜迴向品〉：「是故，大德！應說云何住菩薩乘諸善男子、善女人等，應於過去未來現在一切如來、應、正等覺及弟子等功德善根隨喜迴向？謂彼諸佛，從初發心至得無上正等菩提，轉妙法輪度無量眾，入無餘依般涅槃界乃至法滅，於其中間若修般若乃至布施波羅蜜多集諸善根，廣說乃至若善男子、善女人等於諸功德發起隨喜迴向善根，住菩薩乘諸善男子、善女人等云何於彼功德善根發起隨喜迴向無上正等菩提？」（大正7，178a28-b8）

[^168]: （修）＋諸【元】【明】【聖】。（大正25，492d，n.10）

[^169]: 《正觀》（6），p.165：「過去所起福德」，參見《大智度論》卷61〈39
隨喜迴向品〉（大正25，487a19-11，488b3-c9，490b18-28）。

[^170]: 諸法＋（者）【聖】【石】。（大正25，492d，n.11）

[^171]: 是＋（名）【聖】【石】。（大正25，492d，n.12）

[^172]: 《正觀》（6），p.165：「假名字為菩薩」，參見《大智度論》卷41〈7
三假品〉（大正25，358a17-358c8），《大智度論》卷42〈9
集散品〉（大正25，364c21-365a15），《大智度論》卷50〈21
出到品〉（大正25，421b4-422a23），《大智度論》卷52〈25
十無品〉（大正25，432c17-433c9）。

[^173]: 自相＝相自【石】。（大正25，492d，n.13）

[^174]: 無相不究竟。（印順法師，《大智度論筆記》〔E011〕p.306）

[^175]: ┌有相是一邊，無相是一邊

中邊
┴離是二邊行中道，是諸佛實相　　（印順法師，《大智度論筆記》［B021］p.150）

[^176]: 不墮＋（無）【聖】。（大正25，492d，n.14）

[^177]: 以＝知【宋】【宮】【聖】。（大正25，492d，n.15）

[^178]: 無上菩提：諸法中實。（印順法師，《大智度論筆記》〔E001〕p.285）

[^179]: 於＝相【聖】。（大正25，493d，n.1）

[^180]: 受＝愛【宮】。（大正25，493d，n.2）

[^181]: 〔根〕－【宋】【元】【明】【宮】。（大正25，493d，n.3）

[^182]: 名死＝死名【聖】。（大正25，493d，n.4）

[^183]: （1）逗＝讀【聖】【石】。（大正25，493d，n.5）

（2）句逗：同"句讀"。古人指文辭休止和停頓處。文辭語意已盡處為句，未盡而須停頓處為讀。書面上用圈（"。"）、點（"、"）來標誌。（《漢語大詞典》（三），p.54）

（3）案：「忘失句逗」，應亦攝忘失文句。

[^184]: 意＝心【石】。（大正25，493d，n.6）

[^185]: 餘物＝物餘【聖】。（大正25，493d，n.7）

[^186]: （諸）＋佛【石】。（大正25，493d，n.8）

[^187]: 〔【經】〕－【宋】【宮】，大智度經卷第六十三首【石】，但經前石山本有大智度經品第二十八之餘卷六十三十五字。（大正25，493d，n.10）

[^188]: 《大智度論疏》卷21：「『復次，求佛道善男子等』已下，即是善吉答上第二問中，第三復次意答也，明色之實相既不繫三界，亦非三世攝故，諸法盡然；若其爾者，豈有迴向相之可得而言迴向也。諸法皆然，並當一一釋。」（卍新續藏46，885a7-10）

[^189]: 無＝不【宋】【元】【明】【宮】。（大正25，493d，n.11）

[^190]: 〔如〕－【宋】【元】【明】【宮】【聖】【石】。（大正25，493d，n.12）

[^191]: 不＋（名）【宋】【元】【明】【宮】。（大正25，493d，n.13）

[^192]: 〔法〕－【宋】【元】【明】【宮】【聖】。（大正25，493d，n.14）

[^193]: 畢竟不生不名為色。（印順法師，《大智度論筆記》〔E008〕p.301）

[^194]: 《大般若波羅蜜多經》卷433〈37
隨喜迴向品〉：「若菩薩摩訶薩修行般若波羅蜜多時，如實知色乃至識，不墮三界，非三世攝。若不墮三界，非三世攝，則不可以彼有相為方便、有所得為方便，發生隨喜迴向無上正等菩提。何以故？以色等法自性不生，若法不生則無所有，不可以彼無所有法隨喜迴向無所有故。」（大正7，179a6-12）

[^195]: 無＝不【宋】【元】【明】【宮】【聖】。（大正25，493d，n.15）

[^196]: 錯謬＝謬錯【宋】【元】【明】【宮】。（大正25，493d，n.16）

[^197]: 〔法〕－【宋】【宮】。（大正25，493d，n.17）

[^198]: 無＝不【宋】【元】【明】【宮】。（大正25，493d，n.18）

[^199]: 〔是〕－【宋】【宮】【聖】【石】。（大正25，493d，n.19）

[^200]: （是法）＋是法相【宋】【宮】。（大正25，493d，n.20）

[^201]: 讚＝語【宋】【宮】【聖】。（大正25，493d，n.21）

[^202]: 《大智度論疏》卷21：「『爾時，佛語須菩提：善哉！善哉』已下，品之第三大分，明如來述讚廣說也。何故者？此文來為有眾疑慈氏、善吉既非一切知人，說無相隨喜迴向之義，容有錯失；若不假如來述成，恐難生實信，故次第三如來述讚，成上二聖所說。天主所問，但為之所攝，故不別論也。但就此如來讚述之中，凡有兩周：初明略讚、略說、略校量，次後則廣說、廣校量，中別明二界諸天讚成上說等。第三、須菩提更清^※^，如來復廣說、廣校量也。並當一一釋。」（卍新續藏46，885a15-23）

※案：「清」或作「請」。

[^203]: 《大般若波羅蜜多經》卷433〈37 隨喜迴向品〉：

爾時，世尊讚具壽善現言：「善哉！善哉！善現！汝今已為一切菩薩摩訶薩等作佛所作，謂為菩薩摩訶薩等善說無倒隨喜迴向，如是所說隨喜迴向，以無相為方便、無所得為方便、無生無滅為方便、無染無淨為方便、無性自性為方便、自相空為方便、自性空為方便、法界為方便、真如為方便、法性為方便、不虛妄性為方便、實際為方便、不思議界為方便故。」（大正7，179b25-c4）

[^204]: 定＝空【聖】。（大正25，493d，n.22）

[^205]: （須菩提是善男子善女人福德）＋最上【聖】【石】。（大正25，493d，n.23）

[^206]: 《大般若波羅蜜多經》卷433〈37
隨喜迴向品〉：「復次，善現！假使三千大千世界一切有情皆趣無上正等菩提，設復十方各如殑伽沙等世界一切有情一一各於彼趣無上正等菩提，一一菩薩摩訶薩所，以無量種衣服、飲食、臥具、醫藥及餘資生上妙樂具而奉施之，經如殑伽沙等大劫供養恭敬、尊重讚歎。於意云何？是諸有情，由此因緣得福多不？」（大正7，179c24-180a2）

[^207]: 告＝語【石】。（大正25，494d，n.1）

[^208]: 等＋（者）【元】【明】【石】。（大正25，494d，n.2）

[^209]: 千＋（萬）【宋】【元】【明】【宮】。（大正25，494d，n.3）

[^210]: 〔倍〕－【宋】【宮】。（大正25，494d，n.4）

[^211]: 〔子〕－【宋】【宮】。（大正25，494d，n.5）

[^212]: 《大般若波羅蜜多經》卷433〈37 隨喜迴向品〉：

爾時，四大天王各與眷屬二萬天子頂禮佛足，合掌白言：「世尊！彼諸菩薩摩訶薩乃能發起如是廣大隨喜迴向，謂彼菩薩摩訶薩方便善巧，以無相為方便、無所得為方便、無染著為方便、無思作為方便，於諸如來、應、正等覺及弟子等功德善根發正隨喜迴向無上正等菩提，如是所起隨喜迴向不墮二法、不二法中，無染無著。」（大正7，180a24-b2）

[^213]: 無數＋（百千億）【聖】【石】。（大正25，494d，n.6）

[^214]: 瓔珞＝纓絡【聖】。（大正25，494d，n.7）

[^215]: 香＝百【聖】。（大正25，494d，n.8）

[^216]: 〔作〕－【宋】【宮】。（大正25，494d，n.9）

[^217]: 〔如〕－【元】【明】。（大正25，494d，n.10）

[^218]: 刪＝珊【元】【明】，＝那【聖】。（大正25，494d，n.11）

[^219]: 〔王〕－【宋】【元】【明】【宮】。（大正25，494d，n.12）

[^220]: 〔作〕－【宋】【宮】【聖】。（大正25，494d，n.13）

[^221]: 《大般若波羅蜜多經》卷433〈37 隨喜迴向品〉：

爾時，佛告四大王眾天乃至色究竟天等言：「假使三千大千世界一切有情皆發無上正等覺心，普於過去未來現在十方世界一切如來、應、正等覺從初發心至得無上正等菩提、轉妙法輪度無量眾、入無餘依般涅槃界乃至法滅，於其中間所修布施乃至般若波羅蜜多相應善根，若住內空乃至無性自性空相應善根，若修四念住廣說乃至十八佛不共法相應善根，若修無量無邊佛法相應善根；若諸弟子所有善根，若諸如來、應、正等覺所有戒蘊、定蘊、慧蘊、解脫蘊、解脫智見蘊及餘無量無邊佛法；若諸如來所說正法，若依彼法修習施性、戒性、修性三福業事；若依彼法精勤修學得預流果、一來、不還、阿羅漢果、獨覺菩提、得入菩薩正性離生，若諸有情修布施、淨戒、安忍、精進、靜慮般若等所引善根──如是一切合集稱量，以有相為方便、有所得為方便、有染著為方便、有思作為方便、有二不二為方便現前隨喜，既隨喜已，迴向無上正等菩提。」（大正7，180c5-24）

[^222]: 《大般若波羅蜜多經》卷433〈37
隨喜迴向品〉：「有善男子、善女人等發趣無上正等菩提，普於過去未來現在十方世界一切如來、應、正等覺從初發心至得無上正等菩提、轉妙法輪度無量眾入無餘依般涅槃界乃至法滅，於其中間所修布施乃至般若波羅蜜多相應善根，廣說乃至若諸有情修布施、淨戒、安忍、精進、靜慮般若等所引善根──如是一切合集稱量，以無相為方便、無所得為方便、無染著為方便、無思作為方便、無二不二為方便現前隨喜，既隨喜已，迴向無上正等菩提。」（大正7，180c24-181a5）

[^223]: （所）＋說【元】【明】【石】。（大正25，494d，n.14）

[^224]: 念＝於【宋】【元】【明】【宮】，〔念〕－【聖】。（大正25，494d，n.15）

[^225]: （如）＋是【聖】。（大正25，495d，n.1）

[^226]: 《大般若波羅蜜多經》卷433〈37
隨喜迴向品〉：「復次，善現！若趣大乘諸善男子、善女人等，假使能於十方現在各如殑伽沙等世界一切如來、應、正等覺及弟子眾，以有相為方便、有所得為方便，盡其形壽常以種種衣服、飲食、臥具、醫藥及餘資生上妙樂具，供養恭敬、尊重讚歎。彼諸如來、應、正等覺及弟子眾般涅槃後取設利羅，以妙七寶造立高廣諸窣堵波，晝夜精勤禮敬右繞，復以種種上妙花鬘、塗散等香、衣服、瓔珞、寶幢、幡蓋、諸妙、珍奇、妓樂、燈明，供養恭敬尊重讚歎。復以有相及有所得而為方便，精勤修習布施、淨戒、安忍、精進、靜慮、般若及餘善根。」（大正7，181c10-22）

[^227]: 〔時〕－【宋】【宮】。（大正25，495d，n.2）

[^228]: 不＝無【石】。（大正25，495d，n.3）

[^229]: 法＋（故）【聖】。（大正25，495d，n.4）

[^230]: 及＋（能）【宋】【元】【明】【宮】【聖】【石】。（大正25，495d，n.5）

[^231]: （如是）＋迴向【石】。（大正25，495d，n.6）

[^232]: 《正觀》（6），p.166：參見《大智度論》卷1（大正25，60b19-c6）、卷15（170b29-c17；171a24-b15）、卷17（189b4-24）、卷22（222b27-c16）、卷31（287c6-18）、卷35（319a13-18）、卷52（433c2-9）、卷53（439b1-13）。

[^233]: 《正觀》（6），p.166：這是《大智度論》重述經文，參見《大智度論》卷61（大正25，493c5-8），但用語略有不同，而此處應是指「正迴向」、「無雜毒迴向」，即《大智度論》卷61（大正25，491b24-492b15）及《大智度論》卷61（大正25，493a24-493c5）的經文。

[^234]: （菩薩禮佛有三品一者悔過品二者隨喜迴向品三者勸請諸佛品）二十六字本文＝（菩薩禮佛有三品一者悔過品二者隨喜迴向品三者勸請諸佛品）二十六字夾註【宋】【元】【明】【宮】【聖】，上記文中「品」字下，聖本有「也」字。（大正25，495d，n.7）

[^235]: 三＝五【宮】。（大正25，495d，n.8）

[^236]: （1） ┌悔過品

菩薩禮佛三品 ┤隨喜迴向品

└勸請諸佛品　　（印順法師，《大智度論筆記》［B021］p.151）

（2）參見印順法師，《初期大乘佛教之起源與開展》，pp.570-578、p.589。

[^237]: 《大智度論疏》卷21：「『與上相違』已下，釋取相迴向義也。」（卍新續藏46，886a11）

[^238]: （1）《大智度論疏》卷21：『有三種相』已下，即還釋上相違之義，相雖無量，總此三種；至無相相也，當釋。」（卍新續藏46，886a12-13）

（2） ┌假名相───如車如林 ─┐

三種相 ┤法　相───如眾界入，肉眼觀則有，慧眼觀則無。├反此三種──無相

└無相相───取無相相 ─┘

（印順法師，《大智度論筆記》［B021］p.151）

[^239]: 《大正藏》原作「則」，今依《高麗藏》作「即」（第14冊，995a23）。

[^240]: 欲界四天：夜摩天、兜率陀天、化樂天、他化自在天。

[^241]: 欲界中二處天：四天王天、三十三天。

[^242]: 天＝人【石】。（大正25，495d，n.9）

[^243]: 餘四天：夜摩天、兜率陀天、化樂天、他化自在天。

[^244]: 〔常〕－【石】。（大正25，495d，n.10）

[^245]: （1）名＝各【宮】【石】。（大正25，495d，n.11）

（2）《大正藏》原作「名」，今依《高麗藏》作「各」（第14冊，995c5）。

[^246]: （1）《正觀》（6），p.167：

參見《大智度論》卷21〈1 序品〉：

復次，菩薩於見諦道中，得深十六解脫：一、苦法智相應有為解脫，二、苦諦斷十結盡得無為解脫，如是乃至道比智。

思惟道中，得十八解脫：一、或比智或法智相應有為解脫，二、斷無色界三思惟結故得無為解脫，如是乃至第十八盡智相應有為解脫，及一切結使盡得無為解脫。」（大正25，221a7-14）

《大智度論》卷26〈1
序品〉：「解脫有二種：有為解脫、無為解脫。有為解脫，名無漏智慧相應解脫；無為解脫，名一切煩惱習都盡無餘。」（大正25，250c2-4）

（2）二種解脫。（印順法師，《大智度論筆記》〔E012〕p.308）

[^247]: 《大智度論》卷61〈39
隨喜迴向品〉：「法相者，五眾、十二入、十八界等諸法。肉眼觀故有，以慧眼觀則無，是故法亦虛誑妄語，應捨離法相。」（大正25，495b20-22）

[^248]: 心識＝諸【宋】【宮】【聖】。（大正25，496d，n.1）

[^249]: 涅槃：無餘之相。（印順法師，《大智度論筆記》〔E008〕p.301）

[^250]: 集＝進【宋】【宮】，＝習【元】【明】。（大正25，496d，n.2）

[^251]: 今＝是【宋】【元】【明】【宮】【聖】【石】。（大正25，496d，n.3）

[^252]: 種＝福【聖】。（大正25，496d，n.4）