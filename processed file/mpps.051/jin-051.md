【經】 ^jin-051-1

^$$壹、就「三解脫門」說般若（承上卷42～卷44） ^jin-051-2

^$$貳、就「菩薩、摩訶薩」說般若（承上卷44～卷46） ^jin-051-3

^$$參、就「摩訶衍義」說般若[^1]（承上卷44～卷52） ^jin-051-4

^$$（壹）須菩提問摩訶衍等五義（承上卷46） ^jin-051-5

^$$（貳）佛答摩訶衍等五義（承上卷46～卷50） ^jin-051-6

慧命須菩提白佛言：「世尊！摩訶衍[^2]、摩訶衍者，勝出[^3]一切世間及諸天、人、阿修羅。 ^jin-051-7

世尊！是摩訶衍與[^4]虛空等。 ^jin-051-8

如虛空受無量無邊阿僧祇眾生，摩訶衍亦如是受無量無邊阿僧祇眾生。[^5] ^jin-051-9

世尊！是摩訶衍不見來處，不見去處，不見住處。[^6] ^jin-051-10

是摩訶衍前際不可得、後際不可得、中際不可得，三世等是摩訶衍。 ^jin-051-11

世尊！以（422b）是故，是乘名摩訶衍。」 ^jin-051-12

佛告須菩提：「如是！如是！菩薩[^7]摩訶薩摩訶衍，所謂六波羅蜜：檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，是名菩薩摩訶薩摩訶衍。 ^jin-051-13

復次，須菩提！菩薩摩訶薩摩訶衍，所謂[^8]一切陀羅尼門、一切三昧門，所謂首楞嚴三昧乃至離著虛空不染三昧，是名菩薩摩訶薩摩訶衍。 ^jin-051-14

復次，須菩提！菩薩摩訶薩摩訶衍，所謂內空乃至無法有法空，是名菩薩摩訶薩摩訶衍。 ^jin-051-15

復次，須菩提！菩薩摩訶薩摩訶衍，所謂四念處乃至十八不共法，是名菩薩摩訶薩摩訶衍。 ^jin-051-16

如須菩提所言：『是摩訶衍勝出一切世間及諸天、人、阿修羅。』[^9] ^jin-051-17

須菩提！若欲界當有實、不虛妄、不異、諦、不顛倒、有常、不壞相、非無法者，是摩訶衍不能勝出一切世間及諸天、人、阿修羅；須菩提！以欲界虛妄憶想分別、和合名字等有、一切無常相、無法，以是故，摩訶衍勝出一切世間及諸天、人、阿修羅。[^10] ^jin-051-18

`1442`須菩提！色界、無色界若當實有、不虛妄、不異、諦、不顛倒、有常、不壞相、非無法者，是摩訶衍不能勝出一切世間及諸天、人、阿修羅；須菩提！以色界、無色界虛妄憶想分別、和合名字等有、一切無常、破壞相、無法，以是故，摩訶衍勝出一切世間及諸天、人、阿修羅。 ^jin-051-19

須菩提！若色當實有、不虛妄、不異、諦、不顛倒、有常、不壞相、非無法者，是摩訶衍不能勝出一切世間及諸天、人、阿修羅；須菩提！以色虛妄憶想分別、和合名字等有、一切無常、破壞相、無法，以是故，是摩訶衍勝出一切世間及諸天、人、阿修羅。 ^jin-051-20

受、想、行、識（422c）亦如是。 ^jin-051-21

須菩提！若眼乃至意、色乃至法、眼識乃至意識、眼觸乃至意觸、眼觸因緣生受乃至意觸因緣生受，若當實有、不虛妄、不異、諦、不顛倒、有常、不壞相、非無法者，是摩訶衍不能勝出一切世間及諸天、人、阿修羅。須菩提！以眼[^11]乃至意觸因緣生受，虛妄憶想分別、和合名字等有、一切無常、破壞相、無法，以是故，摩訶衍勝出一切世間及諸天、人、阿修羅。 ^jin-051-22

須菩提！若法性是有法、非無法者，是摩訶衍不能勝出[^12]一切世間及諸天、人、阿修羅；須菩提！以法性無法、非法，以是故，摩訶衍勝出一切世間及諸天、人、阿修羅。[^13] ^jin-051-23

須菩提！若如、實際、不可思議性是有法、非無法者，是摩訶衍不能勝出一切世間及諸天、人、阿修羅；須菩提！以[^14]如、實際、不可思議性無法、非法；以是故，摩訶衍勝出一切世間及諸天、人、阿修羅。 ^jin-051-24

須菩提！若檀波羅蜜是有法、非無法者，是摩訶衍不能勝出一切世間及諸天、人、阿修羅；以檀波羅蜜無法[^15]、非法，以是故，摩訶衍勝出一切世間及諸天、人、阿修羅。 ^jin-051-25

若尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜是有法、非無法者，是摩訶衍不能勝出一切世間及諸天、人、阿修羅；以尸羅波羅蜜乃至般若波羅蜜無法、非法，以是故，摩訶衍勝出一切世間及諸天、人、阿修羅。 ^jin-051-26

須菩提！若內空乃至無法有法空是有法、非無法者，是摩訶衍不能勝出一切世間及諸天、人、阿修羅；以內空乃至無法有法空無法、非法，以是故，摩訶衍勝出一切世間及諸天、人、阿修羅。[^16] ^jin-051-27

須菩提！若四念處乃至十八不共法是有法、非無法者，是摩訶衍不能勝出一切世間及諸天、人、阿修羅；以四念處乃至十八不共法無法、非法，以是故，摩訶衍勝出一切世間及諸天、人、阿修羅。 ^jin-051-28

須菩（423a）提！若性人法[^17]是有法、非無法者，是摩訶衍不能勝出一切世間及諸天、人、阿修羅；以性人法無法、非法，以是故，摩訶衍勝出一切世間及諸天、人、阿修羅。 ^jin-051-29

須菩提！若八人法、須[^18]陀洹法、斯陀含法、阿那含法、阿羅漢法、辟支佛法、佛法是有法、非無法者，是摩訶衍不能勝出一切世間及諸天、人、阿修羅；以八人法乃至佛法無法、非法，以是故，摩訶衍勝出一切世間及諸天、人、阿修羅。[^19] ^jin-051-30

須菩提！若性人是有法、非無法者，是摩訶衍不能勝出一切世間及諸天、人、阿修羅；以性人無法、非法；以是故，摩訶衍勝出一切世間及諸天、人、阿修羅。 ^jin-051-31

`1444`須菩提！若八人、須陀洹乃至佛是有法、非無法者，是摩訶衍不能勝出一切世間及諸天、人、阿修羅；以八人乃至佛無法、非法，以是故，摩訶衍勝出一切世間及諸天、人、阿修羅。 ^jin-051-32

須菩提！若一切世間及諸天、人、阿修羅是有法、非無法者，是[^20]摩訶衍不能勝出一切世間及諸天、人、阿修羅；以一切世間及諸天、人、阿修羅無法、非法，以是故，摩訶衍勝出一切世間及諸天、人、阿修羅。 ^jin-051-33

須菩提！若菩薩摩訶薩從初發心乃至道場，於其中間諸心，若當是[^21]有法、非無法者，是摩訶衍不能勝出一切世間及諸天、人、阿修羅；以菩薩從初發心乃至道場諸心無法、非法，以是故，摩訶衍（423b）勝出一切世間及諸天、人、阿修羅。 ^jin-051-34

須菩提！若菩薩摩訶薩如金剛慧若是有法、非無法者，是菩薩摩訶薩不能知一切結使及習無法、非法，得一切種智；須菩提！以菩薩摩訶薩如金剛慧無法、非法，是故菩薩知一切結使及習無法、非法，得一切種智，以是故，摩訶衍勝出一切世間及諸天、人、阿修羅。[^22] ^jin-051-35

須菩提！若諸佛三十二相是有法、非無法者，諸佛威德不能照然、勝出一切世間及諸天、人、阿修羅；須菩提！以諸佛三十二相無法、非法，以是故，諸佛威德照然，勝出一切世間及諸天、人、阿修羅。 ^jin-051-36

須菩提！若諸佛光明是有法、非無法者，諸佛光明不能普照恒河沙等世界；須菩提！以諸佛光明無法、非法，以是故，諸佛能以光明普照恒河沙等世界。 ^jin-051-37

須菩提！若諸佛六十種莊嚴音聲是有法、非無法者，諸佛不能以六十種莊嚴音聲遍至十方無量阿僧祇世界；須菩提！以諸佛六十種莊嚴音聲無法、非法，以是故，諸佛能以六十種莊嚴音聲遍至十方無量阿僧祇世界。 ^jin-051-38

須菩提！諸佛法輪若是有法、非無法者，諸佛不能轉法輪──諸沙門、婆羅門、`1445`若天、若魔、若梵及世間餘眾所不能如法轉者；[^23]須菩提！以諸佛法輪無法、非法，以是故，諸佛轉法輪──諸沙門、婆羅門、若天、若魔、若梵及世間餘眾所不能如法轉者。 ^jin-051-39

須菩提！諸佛為眾生轉法輪，是眾生若實有法、非無法者，不能令是眾生於無餘涅槃而般涅槃；須菩提！以諸佛為眾生轉法輪，是眾生無法、非法，以是故，眾生[^24]於無餘涅槃中已滅、今滅、（423c）當滅。」[^25] ^jin-051-40

^【經】 ^jin-051-41

佛告須菩提：「汝所言：『衍與空等。』如是！如是！須菩提！摩訶衍與空等。 ^jin-051-42

須菩提！如虛空無東方，無南方西方北方、四維、上下；須菩提！摩訶衍亦如是，無東方，無南方西方北方、四維、上下。 ^jin-051-43

須菩提！如虛空非長非短、非方非圓；須菩提！摩訶衍亦如是，非長非短、非方非圓。 ^jin-051-44

須菩提！如虛空非青、非黃、非赤、非白、非黑；摩訶衍亦如是，非青、非黃、非赤、非白、非黑。 ^jin-051-45

以是故說摩訶衍與空等。 ^jin-051-46

須菩提！如虛空非過去、非未來、非現在；摩訶衍亦如是，非過去、非未來、非現在。 ^jin-051-47

以是故說摩訶衍與空等。 ^jin-051-48

須菩提！（424c）如[^49]虛空不增不減；摩訶衍亦如是，不增不減。 ^jin-051-49

須菩提！如虛空無垢無淨；摩訶衍亦如是，無垢無淨。 ^jin-051-50

須菩提！如虛空無生、無滅、無住、無異；摩訶衍亦如是，無生、無滅、無住、無異。 ^jin-051-51

須菩提！如虛空非善非不善、非記非無記；摩訶衍亦如是，非善非不善、非記非無記。 ^jin-051-52

以是故說摩訶衍與空等。 ^jin-051-53

如虛空無見、無聞、無知[^50]、無識；摩訶衍亦如是，無見、無聞、無知、無識。 ^jin-051-54

如虛空不可知、不可識、不可見、不可斷、不可證、不可修；摩訶衍亦如是，不可知、不可識[^51]、不可見、不可斷、不可證、不可修。[^52] ^jin-051-55

以是故說摩訶衍與空等。 ^jin-051-56

如虛空非染相、非離相；摩訶衍亦如是，非染相、非離相。[^53] ^jin-051-57

如虛空不繫欲界、不繫色界、不繫無色界；摩訶衍亦如是，不繫欲界、不繫色界、不繫無色界。 ^jin-051-58

如虛空無初發心，亦無二、三、四、五、六、七、八、九、第十心；摩訶衍亦如是，無初發心，乃至無[^54]第十心。 ^jin-051-59

如虛空無乾慧地、姓[^55]地[^56]、八人地、見地、薄地、離欲地、已辦[^57]地；摩訶衍亦如是，無乾慧地乃至[^58]已作地。[^59] ^jin-051-60

如虛空無須陀洹果、無斯陀含果、無阿那含果、無阿羅漢果；摩訶衍亦如是，無須陀洹果乃至無[^60]阿羅漢果。 ^jin-051-61

如虛空無聲聞地、無辟支佛地、無佛地；摩訶衍亦如是，無聲聞地乃至無佛地。以是故說摩訶衍與空等。 ^jin-051-62

如虛空非色非無色、非可見非不可見、非有對非無對、非合非散；摩訶衍亦如是，非色非無色、非可見非不可見、非有對非無對、非合非散。以是故說摩訶衍與空等。[^61] ^jin-051-63

須菩提！如虛空非常非無常、非樂非苦、非我非無我；摩訶衍亦如是，非常非無常、非樂[^62]非（425a）苦[^63]、非我非無我。以是故說摩訶衍與空等。 ^jin-051-64

須菩提！如虛空非空非不空、非相非無相、非作非無作；摩訶衍亦如是，非空非不空、非相非無相、非作非無作。以是故說摩訶衍與空等。 ^jin-051-65

須菩提！如虛空非寂滅非不寂滅、非離非不離；摩訶衍亦如是，非寂滅非不寂滅、非離非不離。以是故說摩訶衍與空等。 ^jin-051-66

須菩提！如虛空非闇、非明；摩訶衍亦如是，非闇、非明。以是故說摩訶衍與空等。 ^jin-051-67

須菩提！如虛空非可得、非不可得；摩訶衍亦如是，非可得、非不可得。以是故說摩訶衍與空等。 ^jin-051-68

須菩提！如虛空非可說、非不可說；摩訶衍亦如是，非可說、非不可說。以是故說摩訶衍與空等。 ^jin-051-69

須菩提！以是諸因緣故說摩訶衍與空等。 ^jin-051-70

`1452`【論[^64]】者言[^65]： ^jin-051-71

須菩提讚衍如虛空，佛即廣述成其事。 ^jin-051-72

如虛空無十方，是摩訶衍亦無十方；無長短、方圓、青黃赤白等，是摩訶衍亦如是。 ^jin-051-73

釋疑：虛空是無為法，六度等摩訶衍是有為法，云何言「與虛空等」[^66] ^jin-051-74

問曰：虛空應爾，是無為法，無色、無方；摩訶衍是有為法，是色法──所謂布施、持戒等，云何言「與虛空等」？ ^jin-051-75

答曰： ^jin-051-76

六波羅蜜有二種：世間、出世間。 ^jin-051-77

世間者，是有為法、色法，不同虛空。 ^jin-051-78

出世間者，與如、法性、實際、智慧和合故，似如虛空。從得無生忍已後，無所分別，如虛空。 ^jin-051-79

復次，如佛以無礙智觀實相如虛空；餘人則不然，智慧未畢竟清淨故。 ^jin-051-80

復次，佛前後說「諸法畢竟空，如無餘涅槃相，如虛空」，不應致疑。 ^jin-051-81

餘法亦如是。 ^jin-051-82

乃至如虛空非說、非不說亦如是。 ^jin-051-83

問曰：如虛空，言「無所有」便足，何以說「無種種相」？ ^jin-051-84

答曰：初發心菩薩（425b）於內外種種因緣法中著心，以是故，佛說如虛空無是種種相，摩訶衍亦如是。 ^jin-051-85

^【經】 ^jin-051-86

`1453`須菩提！如汝所言：『如虛空受無量無邊阿僧祇眾生，摩訶衍亦受無量無邊阿僧祇眾生。』 ^jin-051-87

如是！如是！須菩提！眾生無所有故，當知虛空無所有；虛空無所[^67]有故，當知摩訶衍亦無所有。以是因緣故，摩訶衍受無量無邊阿僧祇眾生。 ^jin-051-88

何以故？是眾生、虛空、摩訶衍──是法皆不可得故。 ^jin-051-89

復次，須菩提！摩訶衍無所有故，當知阿僧祇無所有；阿僧祇無所有故，當知無量無所有；無量無所有故，當知無邊無所有；無邊無所有故，當知一切諸法無所有。以是因緣故，須菩提！是摩訶衍受無量無邊阿僧祇眾生。 ^jin-051-90

何以故？是眾生、虛空、摩訶衍、阿僧祇、無量、無邊──是一切法不可得故。[^68] ^jin-051-91

復次，須菩提！我無所有乃至知者、見者無所有故，當知如、法性、實際無所有；如、法性、實際無所有故，當知乃至無量、無邊、阿僧祇無所有；無量、無邊、阿僧祇無所有故，當知一切法無所有。以是因緣故，須菩提！摩訶衍受無量無邊阿僧祇眾生。何以故？是眾生乃至知者、見者，實際乃至無量、無邊、阿僧祇──是一切法不可得故。[^69] ^jin-051-92

復次，須菩提！我無所有乃至知者、見者無所有故，當知不可思議性無所有；不可思議性無所有故，當知色、受、想、行、識無所有；色、受、想、行、識無所有故，當知虛空無所有；虛空無所有故，當知摩訶衍無所有；摩訶衍無所有故，當知阿僧祇無所有；阿僧祇無所有故，當知無量無所有；無量無所有故，當知無邊（425c）無所有；無邊無所有故，當知一切諸法無所有。以是因緣故，須菩提！`1454`當知摩訶衍受無量無邊阿僧祇眾生。何以故？須菩提！我乃至知者、見者等一切法皆不可得故。 ^jin-051-93

復次，須菩提！我無所有乃至知者、見者無所有故，當知眼無所有，耳、鼻、舌、身、意無所有；眼乃至意無所有故，當知虛空無所有；虛空無所有故，當知摩訶衍無所有；摩訶衍無所有故，當知阿僧祇無所有；阿僧祇無所有故，當知無量無所有；無量無所有故，當知無邊無所有；無邊無所有故，當知一切諸法無所有。以是因緣故，須菩提！摩訶衍受無量無邊阿僧祇眾生。何以故？須菩提！我乃至一切諸法皆不可得故。 ^jin-051-94

復次，須菩提！我無所有乃至知者、見者無所有故，當知檀波羅蜜無所有，尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜無所有；般若波羅蜜無所有故，當知虛空無所有；虛空無所有故，當知摩訶衍無所有；摩訶衍無所有故，當知無量無邊阿僧祇無所有；無量無邊阿僧祇無所有故，當知一切諸法無所有。以是因緣故，須菩提！摩訶衍受無量無邊阿僧祇眾生。何以故？我、眾生乃至一切諸法皆不可得故。 ^jin-051-95

復次，須菩提！我無所有乃至知者、見者無所有故，當知內空無所有，乃至無法有法空無所有；無法有法空無所有故，當知虛空無所有；虛空無所有故，當知摩訶衍無所有；摩訶衍無所有故，當知阿僧祇、無量、無邊無所有；阿僧祇、無量、無邊無所有故，當知一切諸法無所有。以是因緣故，須（426a）菩提！摩訶衍受無量無邊阿僧祇眾生。何以故？我、眾生乃至一切諸法皆不可得故。 ^jin-051-96

復次，須菩提！我、眾生乃至知者、見者無所有故，當知四念處無所有；四念處無所有故，乃至十八不共法無所有；十八不共法無所有故，當知虛空無所有；虛空無所有故，當知摩訶衍無所有；摩訶衍無所有故，當知阿僧祇、無量、無邊無所有；阿僧祇、無量、無邊無所有故，當知一切諸法無所有。以是因緣故，須菩提！是摩訶衍受無量無邊阿僧祇眾生。何以故？我、眾生乃至一切諸法皆不可得故。 ^jin-051-97

復次，須菩提！我、眾生無所有乃至知者、見者無所有故，當知性地[^70]無所有，乃至已作地無所有；已作地無所有故，當知虛空無所有；虛空無所有故，當知摩訶衍無所有；摩訶衍無所有故，當知阿僧祇、無量、無邊無所有；阿僧祇、無量、無邊無所有故，當知一切諸法無所有。以是因緣故，是摩訶衍受無量無邊阿僧祇眾生。何以故？我、眾生乃至一切諸法皆不可得故。 ^jin-051-98

復次，須菩提！我、眾生乃至知者、見者無所有故，當知須陀洹無所有；須陀洹無所有故，當知斯陀含無所有；斯陀含無所有故，當知阿那含無所有；阿那含無所有故，當知阿羅漢無所有；阿羅漢無所有故，當知乃至一切諸法無所有。以是因緣故，須菩提！摩訶衍受無量無邊阿僧祇眾生。何以故？須菩提！我乃至一切諸法皆不可得故。 ^jin-051-99

復次，須菩提！我乃至知者、見者無所有故，當知聲聞乘無所有；聲聞乘無所有故，當知辟支佛乘無所有；辟支佛（426b）乘無所有故，當知佛乘無所有；佛乘無所有故，當知聲聞人無所有；聲聞人無所有故，當知須陀洹無所有；須陀洹無所有故，乃至佛無所有；佛無所有故，當知一切種智無所有；一切種智無所有故，當知虛空無所有；虛空無所有故，當知摩訶衍無所有；摩訶衍無所有故，當知乃至一切諸法無所有。以是因緣故，摩訶衍受無量無邊阿僧祇眾生。何以故？我乃至一切諸法皆不可得故。 ^jin-051-100

譬如，須菩提！涅槃性中受無量無邊阿僧祇眾生，是摩訶衍亦受無量無邊阿僧祇眾生。 ^jin-051-101

以是因緣故，須菩提！如虛空受無量無邊阿僧祇眾生，是摩訶衍亦如是受無量無邊阿僧祇眾生。 ^jin-051-102

^【經】 ^jin-051-103

須菩提！汝所言：『是摩訶衍不見來處、不見去處、不見住處。』 ^jin-051-104

如是！如是！須菩提！是摩訶衍不見來處、不見去處、不見住處。 ^jin-051-105

何以故？須菩提！一切諸法不動相故，是法無來處、無去處、無住處。[^91] ^jin-051-106

何以故？須菩提！色，無所從來，亦無所去，亦無所住；受、想、行、識，無所從來，亦無所去，亦無所住。[^92] ^jin-051-107

須菩提！色法，無所從來，亦無所去，亦無所住；受、想、行、識法，無所從來，亦無所去，亦無所住。[^93] ^jin-051-108

須菩提！色如[^94]，無所從來，亦無所去，亦無所住；受、想、行、識如，無所從來，亦無所去，亦無所住。[^95] ^jin-051-109

須菩提！色性，無所從來，亦無所去，亦無所住；受、想、行、識性，無所從來，亦無所去，亦無所住。[^96] ^jin-051-110

須菩提！色相，無所從來，亦無所去，亦無所住；受、想、行、識相，無所從來，亦無所去，亦無所住。[^97] ^jin-051-111

須菩提！眼、眼法、眼如、眼性、眼相，無所從來，亦無所去，亦無所住；耳......鼻......舌......身......；意、意法、意如、意性、意相，無所從來，亦無所去，亦無所住。 ^jin-051-112

`1460`色、聲、香、味、觸、法亦如是。 ^jin-051-113

須菩提！地種、地種法、地種如、地種性、地種相，無所從來，亦無所去，亦無所住；水......火......風......空......；識種、識種法、識種如、識種性、識種相亦如是。 ^jin-051-114

須菩提！如、如法[^98]、如如[^99]、如性[^100]、如相，無所從來，亦無所去，亦無所住。 ^jin-051-115

須菩提！實際、實際法、實際如、實際性、實際相，無所從來，亦無所去，亦無所住。 ^jin-051-116

須菩提！不可思議、不可思議法、不可思議如、不可思議性、不可思議相，無所從來，亦無所去，亦無所住。 ^jin-051-117

須菩提！檀波羅蜜、檀波（427c）羅蜜法、檀波羅蜜如、檀波羅蜜性、檀波羅蜜相，無所從來，亦無所去，亦無所住；尸羅波羅蜜......羼提波羅蜜......毘梨耶波羅蜜......禪波羅蜜......；般若波羅蜜、般若波羅蜜法、般若波羅蜜如、般若波羅蜜性、般若波羅蜜相，無所從來，亦無所去，亦無所住。 ^jin-051-118

須菩提！四念處、四念處法、四念處如、四念處性、四念處相，無所從來，亦無所去，亦無所住；乃至十八不共法亦如是。 ^jin-051-119

須菩提！菩薩、菩薩法、菩薩如、菩薩性、菩薩相，無所從來，亦無所去，亦無所住。 ^jin-051-120

佛、佛法、佛如、佛性、佛相，無所從來，亦無所去，亦無所住。 ^jin-051-121

阿耨多羅三藐三菩提、阿耨多羅三藐三菩提法如性相，無所從來，亦無所去，亦無所住。[^101] ^jin-051-122

須菩提！有為法、有為法法、有為法如、有為法性、有為法相，無所從來，亦無所去，亦無所住。 ^jin-051-123

`1461`須菩提！無為法[^102]、無為法法、無為法如、無為法性、無為法相，無所從來，亦無所去，亦無所住。[^103] ^jin-051-124

以是因緣故，須菩提！是摩訶衍不見來處、不見去處、不見住處。 ^jin-051-125

【論[^104]】者言[^105]： ^jin-051-126

佛謂：「須菩提！汝何以但讚摩訶衍無來、無去、無住？一切法亦如是無來、無去、無住，一切法實相不動故。」 ^jin-051-127

問曰：諸法現有來去可見，云何言「不動相」、「無來無去」？ ^jin-051-128

答曰： ^jin-051-129

來去相先已破，[^106]今當更說。一切佛法中，無我、無眾生，乃至無知者、見者故，來者去者無；來者去者無故，來去相亦應無。 ^jin-051-130

復次，三世中求去相不可得。所以者何？已去中無去，未去中亦無去；離已去未去，去時亦無去。[^107] ^jin-051-131

問曰：有身動處是名為去，已去、未去中無身[^108]（428a）動；以是故去時身動，即應有去。 ^jin-051-132

答曰：不然！離去相，去時不可得；離去時，去相不可得，云何言「去時去」？ ^jin-051-133

復次，若去時有去相，應離去相有去時。何以故？汝說「去時有去」故。 ^jin-051-134

`1462`復次，若去時去，應有二去：一者、知去時，二者、知去時去。[^109] ^jin-051-135

問曰：若爾，有何咎？ ^jin-051-136

答曰：若爾，有二去者。何以故？離去者無去相。若離去者無去相，離去相無去者。是故去者不去，不去者亦不去；離去、不去，亦無有去。[^110] ^jin-051-137

來者、住者亦如是。 ^jin-051-138

以是故佛說：凡夫人法虛誑無實，雖復肉眼所見，與畜生無異，是不可信。[^111] ^jin-051-139

是故說：「諸法無來、無去、無住處，亦無動。」 ^jin-051-140

何者是？所謂色、色法、色如、色性、色相。 ^jin-051-141

「^色」名眼見事，未分別好醜、實不實、自相他相。 ^jin-051-142

「^色法」名無常生滅、不淨等。 ^jin-051-143

「^色如」名色和合有，如水沫不牢固，離散則無，虛偽無實，但誑人眼。色現在如是，過去、未來亦爾。如現在火熱，比知過去、未來亦如是。 ^jin-051-144

復次，如諸佛觀色相畢竟清淨空，菩薩亦應如是觀。色眼[^113]法、色如，何因緣不如凡夫人所見？性自爾故！ ^jin-051-145

此性深妙，云何可知？以^色相力故可知。如火以烟為相，見烟則知有火；今見眼[^114]色無常、破壞、苦惱、麁澁相，知其性爾。 ^jin-051-146

此五[^115]法[^116]不去、不來、不住，如先說。 ^jin-051-147

乃至無為、無為法、如、性、相，不來、不去、不住，亦如是。 ^jin-051-148

^【經】 ^jin-051-149

須菩提！汝所言：『是摩訶衍，前際不可得，後際不可得，中際不可得，是衍名三世等；以[^117]是故，說名摩訶衍。』如是！如是！須菩提！是摩訶衍，前際不可得，後際不可得，中際不可得，是衍（428b）名三世等。以是故說名摩訶衍。 ^jin-051-150

何以故？須菩提！過去世、過去世空，未來世、未來世空，現在世、現在世空，三世等、三世等空；摩訶衍、摩訶衍空，菩薩、菩薩空。 ^jin-051-151

何以故？須菩提！是空[^118]非一、非二、非三、非四、非五、非異。 ^jin-051-152

以是故說名三世等是菩薩摩訶薩摩訶衍。[^119] ^jin-051-153

是衍中，等、不等相不可得故，染、不染不可得，瞋、不瞋不可得，癡、不癡不可得，慢、不慢不可得，乃至一切善法、不善法不可得。 ^jin-051-154

是衍中，常不可得，無常不可得；樂不可得，苦不可得；實不可得，空不可得；我不可得，無我不可得；欲界不可得，色界不可得，無色界不可得；度欲界不可`1464`得，度色界不可得，度無色界不可得。何以故？是摩訶衍自法不可得故。[^120] ^jin-051-155

須菩提！過去色、過[^121]去色空，未來現在色、未來現在色空；過去受想行識、過去受想行識空；未來現在受想行識、未來現在受想行識空。 ^jin-051-156

空中過去色不可得。何以故？空中空亦不可得，何況空中過去色可[^122]得！[^123] ^jin-051-157

空中未來、現在色不可得。何以故？空中空亦不可得，何況空中未來、現在色可得！ ^jin-051-158

空中過去受想行識不可得。何以故？空中空[^124]亦不可得，何況空中過去受想行識可得！ ^jin-051-159

空中未來、現在受想行識不可得。何以故？空中空亦不可得，何況空中未來、現在受想行識可得！ ^jin-051-160

須菩提！過去檀波羅蜜不可得，未來檀波羅蜜不可得，現在檀波羅蜜不可得，三世等中檀波羅蜜亦不可得。何以故？等中過去世不可得、未來世不可得、現在世不可得。等中等亦不可得，何況等中過去世、未來世、現在（428c）世可得！[^125] ^jin-051-161

尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜亦如是。 ^jin-051-162

復次，須菩提！過去世中四念處不可得，乃至過去世中十八不共法不可得；未來世、現在世亦如是。 ^jin-051-163

復次，須菩提！三世等中四念處不可得，三世等中乃至十八不共法亦不可得。 ^jin-051-164

`1465`何以故？等中過去世四念處不可得，等中未來世四念處不可得，等中現在世四念處不可得。等中等亦不可得，何況等中過去世四念處、未來現在世四念處可得！等中等亦不可得，何況等中過去乃至十八不共法可得！未來、現在世亦如是。 ^jin-051-165

復次，須菩提！過去世中凡夫人不可得，未來世現在世中凡夫人不可得，三世等中凡夫人亦不可得。何以故？眾生不可得，乃至知者、見者不可得故。 ^jin-051-166

過去世中聲聞、辟支佛、菩薩、佛不可得，未來現在世中聲聞、辟支佛、菩薩、佛不可得，三世等中聲聞、辟支佛、菩薩、佛不可得。何以故？眾生不可得，乃至知者、見者不可得故。 ^jin-051-167

如是，須菩提！菩薩摩訶薩住般若波羅蜜中，學三世等相，當具足一切種智，是名菩薩摩訶薩摩訶衍，所謂三世等相。 ^jin-051-168

菩薩摩訶薩住是衍[^126]中，勝出[^127]一切世間及諸天、人、阿修羅，成就薩婆若。」[^128] ^jin-051-169

爾時，須菩提白佛言：「世尊！善哉！善哉！是菩薩摩訶薩摩訶衍！何以故？過去諸菩薩是衍中學得一切種智，未來世[^129]諸菩薩摩訶薩亦是衍中學當得一切種智，世尊！今十方無量阿僧祇世界中諸菩薩摩訶薩亦是衍中學得一切種智。以是故，世尊！是衍實是菩薩摩訶薩摩訶衍。」 ^jin-051-170

佛告須菩提：「如（429a）是！如是！過去、未來、現在諸佛，是摩訶衍中學，已得一切種智，當得、今得。」 ^jin-051-171

---

[^1]: （1）《大智度論疏》卷17：「^第九品者名為〈集散品〉，即是命說分中第三大分，從此下去，始明善吉承命正說波若。就正說文中，大有四分：初，從此品、〈10
相行品〉、〈11
約^※^品〉，此之三品，然三解然^※^門明說波若。第二，從〈12
句義品〉已下，去至〈17
縛解品〉，是就人大就於波若──已知大法故名為大人。第三，從〈18
摩訶衍品〉已下，去訖至〈24
會宗品〉，有七品經文，次就於法大已說波若──以為大人所知故名大法。第四，從〈25
十無品〉及〈26
無生品〉，生此之二品，初明除生，後明遣法，故約遣相門以明波若。」（卍新續藏46，864a1-9）

※案：「約品」應作「幻品」。

※案：「三解然門」應作「三解脫門」。

（2）《摩訶般若波羅蜜經》〈9 集散品〉至〈26
無生品〉約可分四大部分：壹、就三解脫門說般若（〈9
集散品〉、〈10 行相品〉〈11
幻人無作品〉，見《大智度論》卷42～卷44），貳、就「菩薩、摩訶薩」說般若（〈12
句義品〉、〈13 摩訶薩品〉、〈14 斷見品〉、〈15 大莊嚴品〉、〈16
乘乘品〉、〈17
無縛無脫品〉，見《大智度論》卷44～卷46），參、就摩訶衍義說般若（〈18
摩訶衍品〉、〈19 四念處品〉、〈20 發趣品〉、〈21 出到品〉、〈22
勝出品〉、〈23 含受品〉、〈24
會宗品〉，見《大智度論》卷46～卷52），肆、以遣相門（無生門）說般若（〈25
十無品〉及〈26 無生品〉，見《大智度論》卷52～卷53）。

[^2]: 摩訶衍＝摩訶術【聖】下同。（大正25，422d，n.10）

[^3]: 勝出＝出勝【石】下同。（大正25，422d，n.11）

[^4]: 〔與〕－【宋】【元】【明】【宮】【聖】。（大正25，422d，n.12）

[^5]: 《大般若波羅蜜多經》卷417〈20
超勝品〉：「^世尊！如是大乘與虛空等，猶如虛空普能容受無量無數無邊有情；大乘亦爾，普能容受無量無數無邊有情。世尊！由此緣故，菩薩摩訶薩大乘即是一切智智乘。」（大正7，94a5-8）

[^6]: 《大般若波羅蜜多經》卷417〈20
超勝品〉：「^世尊！又如虛空無來無去無住可見；大乘亦爾，無來無去無住可見，無動無住故名大乘。」（大正7，94a8-10）

[^7]: （是）＋菩薩【宋】【元】【明】【宮】。（大正25，422d，n.13）

[^8]: 〔所謂〕－【宋】【元】【明】【宮】【聖】。（大正25，422d，n.14）

[^9]: 《大般若波羅蜜多經》卷417〈20
超勝品〉：「^復次，善現！汝說『大乘超勝一切世間天、人、阿素洛等，最尊最勝、最上最妙』者，如是！如是！如汝所說。善現！此中何等說名一切世間天、人、阿素洛等？所謂欲界、色無色界。」（大正7，94a23-26）

[^10]: 《大般若波羅蜜多經》卷417〈20
超勝品〉：「^善現！若欲界是真如，非虛妄、無變異、不顛倒、是實、是諦，如所有性、一切常恒、無變無易、有實性者，則此大乘非尊非勝、非上非妙，不能超勝一切世間天、人、阿素洛等。善現！以欲界是所計是假合有遷動，乃至一切無常無恒、有變有易、都無實性故，此大乘是尊是勝、是上是妙，超勝一切世間天、人、阿素洛等。」（大正7，94a26-b4）

[^11]: 眼＋（觸）【石】。（大正25，422d，n.15）

[^12]: 勝出＝出勝【聖】【石】。（大正25，422d，n.16）

[^13]: 《大般若波羅蜜多經》卷417〈20
超勝品〉：「^復次，善現！若法界是實有、非非有者，則此大乘非尊非勝、非上非妙，不能超勝一切世間天、人、阿素洛等。善現！以法界非實有，是非有性故，此大乘是尊是勝、是上是妙，超勝一切世間天、人、阿素洛等。」（大正7，95c13-17）

[^14]: （是）＋以【聖】。（大正25，422d，n.17）

[^15]: 無法非法＝非法無法【宋】【宮】【聖】。（大正25，422d，n.18）

[^16]: 《大般若波羅蜜多經》卷417〈20
超勝品〉：「^復次，善現！若內空是實有，非非有者，則此大乘非尊非勝、非上非妙，不能超勝一切世間天、人、阿素洛等。善現！以內空非實有，是非有性故，此大乘是尊是勝、是上是妙，超勝一切世間天、人、阿素洛等。善現！若外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空是實有，非非有者，則此大乘非尊非勝、非上非妙，不能超勝一切世間天、人、阿素洛等。善現！以外空乃至無性自性空非實有，是非有性故，此大乘是尊是勝、是上是妙，超勝一切世間天、人、阿素洛等。」（大正7，96a4-16）

[^17]: 《舍利弗阿毘曇論》卷8：「^云何性人？若人次第住凡夫勝法，若法即滅，上正決定，是名性人。云何性人？若人成就性法。何等性法？若無常、苦、空、無我，思惟涅槃寂滅，不定心，未上正決定如實人，若受、想、思、觸、思惟、覺、觀、見、慧解脫、無癡，順信、悅、喜、心進、信、欲、不放逸、念、意識界、意界，若如實身戒、口戒，是名性法。若人此法成就，是名性人。」（大正28，585a14-20）

[^18]: （若）＋須【聖】【石】。（大正25，423d，n.1）

[^19]: （1）《大般若波羅蜜多經》卷418〈20
超勝品〉：「^復次，善現！若種姓法是實有、非非有者，則此大乘非尊非勝、非上非妙，不能超勝一切世間天、人、阿素洛等。善現！以種姓法非實有，是非有性故，此大乘是尊是勝、是上是妙，超勝一切世間天、人、阿素洛等。善現！若第八法、預流法、一來法、不還法、阿羅漢法、獨覺法、[菩薩法]{.underline}、如來法是實有、非非有者，則此大乘非尊非勝、非上非妙，不能超勝一切世間天、人、阿素洛等。善現！以第八法乃至如來法非實有，是非有性故，此大乘是尊是勝、是上是妙，超勝一切世間天、人、阿素洛等。」（大正7，96b17-27）

（2）案：鳩摩羅什譯的《摩訶般若波羅蜜經》及《大智度論》未提及「菩薩法」。

[^20]: 是＝者【聖】。（大正25，423d，n.2）

[^21]: 〔是〕－【宋】【元】【明】【宮】【聖】【石】。（大正25，423d，n.2）

[^22]: 《大般若波羅蜜多經》卷418〈20
超勝品〉：「^復次，善現！若菩薩摩訶薩金剛喻智是實有、非非有者，則菩薩摩訶薩不應用此金剛喻智達一切法自性皆空，永斷一切煩惱習氣相續，證得一切智智，亦不能超勝一切世間天、人、阿素洛等。善現！以菩薩摩訶薩金剛喻智非實有，是非有性故，諸菩薩摩訶薩用此金剛喻智達一切法自性皆空，永斷一切煩惱習氣相續，證得一切智智，亦能超勝一切世間天、人、阿素洛等。」（大正7，96c28-97a7）

[^23]: 《大般若波羅蜜多經》卷418〈20
超勝品〉：「^復次，善現！若諸如來、應、正等覺所轉法輪是實有、非非有者，則諸如來、應、正等覺所轉法輪非極清淨，亦非一切世間沙門、婆羅門等所不能轉，亦不能超勝一切世間天、人、阿素洛等。」（大正7，97a29-b4）

[^24]: （能令）＋眾生【元】【明】。（大正25，423d，n.11）

[^25]: 《大般若波羅蜜多經》卷418〈20
超勝品〉：「^復次，善現！若諸如來、應、正等覺所化有情是實有、非非有者，則諸如來、應、正等覺所轉法輪，不能令彼諸有情類於無餘依妙涅槃界而般涅槃，亦不能超勝一切世間天、人、阿素洛等。善現！以諸如來、應、正等覺所化有情非實有，是非有性故，諸如來、應、正等覺所轉法輪，皆能令彼諸有情類於無餘依妙涅槃界而般涅槃，亦能超勝一切世間天、人、阿素洛等。」（大正7，97b8-16）

[^26]: （論）＋者【元】【明】【石】。（大正25，423d，n.12）

[^27]: 《正觀》（6），p.139：《大智度論》卷46〈18
摩訶衍品〉：「^爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正25，393b2-5）

[^28]: 逃遁：逃走，逃避。（《漢語大詞典》（十），p.799）

[^29]: 免＝勉【石】。（大正25，423d，n.13）

[^30]: 全＝令【聖】。（大正25，423d，n.14）

[^31]: （1）濟：3.越過，度過。（《漢語大詞典》（六），p.190）

（2）全濟：保全，救活。（《漢語大詞典》（一），p.1165）

[^32]: 三乘：出離不同。（印順法師，《大智度論筆記》〔E008〕p.300）

[^33]: 將欲＝欲將【宋】【元】【明】【宮】【石】＝欲持【聖】。（大正25，423d，n.16）

[^34]: 參見《摩訶般若波羅蜜經》卷5〈18 問乘品（摩訶衍品）〉、〈19
廣乘品（四念處品）〉（大正8，249c29-256b28），《大智度論》卷46～卷48（大正25，393b1-409c15）。

[^35]: 磨＝摩【宋】【元】【明】【宮】。（大正25，424d，n.1）

[^36]: （1）無為：三義言無。（印順法師，《大智度論筆記》〔E005〕p.295）

（2） ┌一、無為空故言無。

無為實法，如何言無 ┤二、有為實相即無為；離有為法，無無為故。

└三、人於法性起諍，故言無。

（印順法師，《大智度論筆記》［B015］p.138）

[^37]: 「如、法性、實際」，參見《大智度論》卷32（大正25，297b22-299a21）。

[^38]: 不＋（可）【元】【明】。（大正25，424d，n.2）

[^39]: ┌一、世間檀著故有，出世檀無故空。

六度等行，云何言無 ┤二、破慳貪言有，破邪見言無。

└三、為度初學說有，聖人心中言無。

（印順法師，《大智度論筆記》［B015］p.139）

[^40]: 六度：說有、說無三義。（印順法師，《大智度論筆記》〔E008〕p.300）

[^41]: 案：依論文，本段文句可包含經中所說「^六波羅蜜無法、非法」乃至「眾生於無餘涅槃中已滅、今滅、當滅」等內容，說明六度、十八空等非實有，及諸佛三十二相乃至佛轉法輪度眾生入涅槃等皆非實有。為方便計，此段文句列於「別相說」之下。

[^42]: 直：31.副詞。特，但，只不過。（《漢語大詞典》（一），p.853）

[^43]: 寶＝實【聖】。（大正25，424d，n.4）

[^44]: 涅槃：實無眾生可滅。（印順法師，《大智度論筆記》［E008）p.300）

[^45]: （1）《佛說海龍王經》卷2（大正15，142c21-144a23）、卷3（大正15，149b21-150c5）。

（2）龍王經：龍得菩薩道。（印順法師，《大智度論筆記》〔H017〕p.409）

[^46]: 大智度經論卷第五十三首【石】，〔大智度論〕－【明】【聖】。（大正25，424d，n.8）

[^47]: 含受品＝等空品【宮】，〔含受品〕－【聖】。（大正25，424d，n.9）

[^48]: 二十三＝二十三品。（大正25，424d，n.10）

[^49]: （亦）＋如【聖】。（大正25，424d，n.12）

[^50]: 知＝覺【聖】【石】。（大正25，424d，n.14）

[^51]: 識＝證【聖】。（大正25，424d，n.16）

[^52]: 《大般若波羅蜜多經》卷418〈21
無所有品〉：「^善現！又如虛空非所知、非所達、非遍知、非永斷、非作證、非修習；大乘亦爾，非所知、非所達、非遍知、非永斷、非作證、非修習，故說大乘與虛空等。」（大正7，97c13-16）

[^53]: 《大般若波羅蜜多經》卷418〈21
無所有品〉：「^善現！又如虛空非有貪法非離貪法、非有瞋法非離瞋法、非有癡法非離癡法；大乘亦爾，非有貪法非離貪法、非有瞋法非離瞋法、非有癡法非離癡法，故說大乘與虛空等。」（大正7，97c19-22）

[^54]: 〔無〕－【宋】【元】【明】【宮】。（大正25，424d，n.17）

[^55]: 姓＝性【宋】【元】【明】【宮】【聖】【石】。（大正25，424d，n.18）

[^56]: （人）＋地【宮】【聖】【石】。（大正25，424d，n.19）

[^57]: 辦＝作【聖】【石】。（大正25，424d，n.20）

[^58]: 至＋（無）【元】【明】。（大正25，424d，n.22）

[^59]: （1）《大般若波羅蜜多經》卷418〈21
無所有品〉：「^善現！又如虛空非有淨觀地、種姓地、第八地、具見地、薄地、離欲地、已辦地、獨覺地、菩薩地、如來地可得；大乘亦爾，非有淨觀地乃至如來地可得，故說大乘與虛空等。」（大正7，97c26-29）

（2）案：鳩摩羅什譯《摩訶般若波羅蜜經》及《大智度論》此處僅談到「三乘共十地」的前七地，但玄奘譯的《大般若經》也提到後三地。不過「初地」名稱不同，羅什譯乾慧地，玄奘譯淨觀地。

（3）關於三乘共十地之階位，參見《大智度論》卷75（大正25，585c28-586a17）。

[^60]: 〔無〕－【宋】【宮】。（大正25，424d，n.22）

[^61]: 《大般若波羅蜜多經》卷418〈21
無所有品〉：「^善現！又如虛空非有色非無色、非有見非無見、非有對非無對、非相應非不相應；大乘亦爾，非有色非無色、非有見非無見、非有對非無對、非相應非不相應，故說大乘與虛空等。」（大正7，98a10-14）

[^62]: 樂＝苦【宋】【宮】。（大正25，424d，n.23）

[^63]: 苦＝樂【宋】【宮】。（大正25，425d，n.1）

[^64]: （論）＋【論】【元】【明】。（大正25，425d，n.2）

[^65]: 〔者言〕－【石】。（大正25，425d，n.3）

[^66]: ┌世間檀是有為，色法不同虛空

┌一
┴出世間檀與實相慧和合故，似如虛空。──得無生忍後，無所分別如虛空。

六度如虛空 ┴二 ─佛以無礙智慧觀實相如虛空，餘人不然。

（印順法師，《大智度論筆記》［B015］p.139）

[^67]: 〔所〕－【宋】【元】【明】【宮】【聖】【石】。（大正25，425d，n.4）

[^68]: 《大般若波羅蜜多經》卷418〈21
無所有品〉：「^復次，善現！有情無所有故，當知虛空亦無所有；虛空無所有故，當知大乘亦無所有；大乘無所有故，當知無量亦無所有；無量無所有故，當知無數亦無所有；無數無所有故，當知無邊亦無所有；無邊無所有故，當知一切法亦無所有。由此因緣，故說大乘普能容受無量無數無邊有情。何以故？善現！若有情、若虛空、若大乘、若無量、若無數、若無邊、若一切法，如是一切皆無所有不可得故。」（大正7，98b16-25）

[^69]: 《大般若波羅蜜多經》卷418〈21
無所有品〉：「^復次，善現！我乃至見者無所有故，當知真如、實際、不思議界、安隱界等展轉亦無所有；真如、實際、不思議界、安隱界等無所有故，當知虛空亦無所有；虛空無所有故，當知大乘亦無所有；大乘無所有故，當知無量亦無所有；無量無所有故，當知無數亦無所有；無數無所有故，當知無邊亦無所有；無邊無所有故，當知一切法亦無所有。由此因緣，故說大乘普能容受無量無數無邊有情。何以故？善現！若我乃至見者，若真如、實際、不思議界、安隱界等，若虛空、若大乘、若無量、若無數、若無邊、若一切法，如是一切皆無所有不可得故。」（大正7，98c25-99a8）

[^70]: 性地＝法性【聖】【石】。（大正25，426d，n.2）

[^71]: ┌不說廣大無邊故能含受

虛空含受一切
┴今說空無所有故能含受　　（印順法師，《大智度論筆記》［B016］p.139）

[^72]: 受＝愛【聖】。（大正25，426d，n.4）

[^73]: 故＝性【宋】【元】【明】。（大正25，426d，n.5）

[^74]: （1）《中論》卷1〈5
觀六種品〉：「^空相未有時，則無虛空法；若先有虛空，即為是無相。是無相之法，一切處無有；於無相法中，相則無所相。」（大正30，7b5-8a6）

（2）另參見印順法師，《中觀論頌講記》，pp.125-128；《中觀今論》，pp.126-131。

[^75]: 〔有〕－【宋】【元】【明】【宮】。（大正25，426d，n.7）

[^76]: 參見《大智度論》卷64〈43 無作實相品〉：

^如虛空無所得相，不得有、不得無。若有「無相」，如先破虛空相；若無，因是虛空造無量事！般若波羅蜜亦如是，有、無相不可得故清淨。（大正25，514c16-20）

[^77]: 〔若〕－【宮】【聖】【石】。（大正25，426d，n.8）

[^78]: 參見《中論》卷1〈5
觀六種品〉：「^空相未有時，則無虛空法；若先有虛空，即為是無相。」（大正30，7b8-9）

[^79]: 已＝以【宋】【元】【明】【宮】。（大正25，426d，n.10）

[^80]: 參見《中論》卷1〈5
觀六種品〉：「^有相無相中，相則無所住；離有相無相，餘處亦不住。」（大正30，7b22-23）

[^81]: 參見《中論》卷1〈5
觀六種品〉：「^相法無有故，可相法亦無；可相法無故，相法亦復無。」（大正30，7c4-5）

[^82]: 參見《中論》卷1〈5
觀六種品〉：「^是故今無相，亦無有可相；離相可相已，更亦無有物。」（大正30，7c9-10）

[^83]: 〔繫〕－【宋】【元】【明】【宮】【聖】【石】。（大正25，427d，n.6）

[^84]: 數事數事＝數數事事【元】【明】【聖】【石】。（大正25，427d，n.7）

[^85]: 〔無邊〕－【聖】【石】。（大正25，427d，n.8）

[^86]: 量＝無【聖】。（大正25，427d，n.9）

[^87]: 竟＝意【聖】。（大正25，427d，n.10）

[^88]: 〔無〕－【宋】【元】【明】【宮】【聖】。（大正25，427d，n.11）

[^89]: 〔說〕－【宋】【元】【明】【宮】【聖】【石】。（大正25，427d，n.12）

[^90]: 實際：末後妙法。（印順法師，《大智度論筆記》［E008］p.300）

[^91]: 《大般若波羅蜜多經》卷419〈21
無所有品〉：「^復次，善現！汝說『又如虛空無來無去無住可見；大乘亦爾，無來無去無住可見』者，如是！如是！如汝所說。所以者何？善現！以一切法無來無去亦復不住。何以故？善現！以一切法若動若住不可得故，由此因緣，大乘亦無來處、去處、住處可得。」（大正7，102c25-103a1）

[^92]: 《大般若波羅蜜多經》卷419〈21
無所有品〉：「^善現！色無所從來，亦無所去，亦無所住；受、想、行、識無所從來，亦無所去，亦無所住。」（大正7，103a2-3）

[^93]: 《大般若波羅蜜多經》卷419〈21
無所有品〉：「^善現！色本性無所從來，亦無所去，亦無所住；受、想、行、識本性無所從來，亦無所去，亦無所住。」（大正7，103a4-6）

[^94]: 〔色如無所......色〕三十五字－【聖】。（大正25，427d，n.13）

[^95]: 《大般若波羅蜜多經》卷419〈21
無所有品〉：「^善現！色真如無所從來，亦無所去，亦無所住；受、想、行、識真如無所從來，亦無所去，亦無所住。」（大正7，103a6-8）

[^96]: 《大般若波羅蜜多經》卷419〈21
無所有品〉：「^善現！色自性無所從來，亦無所去，亦無所住；受、想、行、識、自性無所從來，亦無所去，亦無所住。」（大正7，103a8-10）

[^97]: 《大般若波羅蜜多經》卷419〈21
無所有品〉：「^色自相無所從來，亦無所去，亦無所住；受、想、行、識自相無所從來，亦無所去，亦無所住。」（大正7，103a10-12）

[^98]: （無）＋法【石】。（大正25，427d，n.14）

[^99]: 〔如〕－【石】。（大正25，427d，n.15）

[^100]: 如性＝性如【宋】【元】【明】【宮】，〔如〕－【石】。（大正25，427d，n.16）

[^101]: 《大般若波羅蜜多經》卷419〈21
無所有品〉：「^復次，善現！菩提無所從來，亦無所去，亦無所住；佛陀無所從來，亦無所去，亦無所住。善現！菩提本性無所從來，亦無所去，亦無所住；佛陀本性無所從來，亦無所去，亦無所住。善現！菩提真如無所從來，亦無所去，亦無所住；佛陀真如無所從來，亦無所去，亦無所住。善現！菩提自性無所從來，亦無所去，亦無所住；佛陀自性無所從來，亦無所去，亦無所住。善現！菩提自相無所從來，亦無所去，亦無所住；佛陀自相無所從來，亦無所去，亦無所住。何以故？善現！菩提佛陀本性、真如、自性、自相若動若住不可得故。」（大正7，105a9-20）

[^102]: 〔法〕－【聖】。（大正25，427d，n.18）

[^103]: 《大般若波羅蜜多經》卷419〈21
無所有品〉：「^復次，善現！有為界無所從來，亦無所去，亦無所住；無為界無所從來，亦無所去，亦無所住。善現！有為界本性無所從來，亦無所去，亦無所住；無為界本性無所從來，亦無所去，亦無所住。善現！有為界真如無所從來，亦無所去，亦無所住；無為界真如無所從來，亦無所去，亦無所住。善現！有為界自性無所從來，亦無所去，亦無所住；無為界自性無所從來，亦無所去，亦無所住。善現！有為界自相無所從來，亦無所去，亦無所住；無為界自相無所從來，亦無所去，亦無所住。何以故？善現！有為界、無為界本性、真如、自性、自相若動若住不可得故。」（大正7，105a21-b4）

[^104]: （論）＋【論】【元】【明】。（大正25，427d，n.20）

[^105]: 〔者言〕－【石】。（大正25，427d，n.21）

[^106]: 《大智度論》卷19（大正25，205b21-c21）。

[^107]: （1）《中論》卷1〈2
觀去來品〉：「^已去無有去，未去亦無去；離已去未去，去時亦無去。」（大正30，3c8-9）

（2）另參見印順法師，《中觀論頌講記》，pp.84-85，《中觀今論》，pp.132-135。

[^108]: 無身＝身無【聖】。（大正25，427d，n.23）

[^109]: （1）《中論》卷1〈2
觀去來品〉：「^動處則有去，此中有去時，非已去未去，是故去時去。云何於去時而當有去法？若離於去法，去時不可得。若言去時去，是人則有咎；離去有去時，去時獨去故。若去時有去，則有二種去：一謂為去時，二謂去時去。」（大正30，3c13-4a14）

（2）另參見印順法師，《中觀論頌講記》，pp.85-87。

[^110]: （1）《中論》卷1〈2
觀去來品〉：「^若有二去法，則有二去者；以離於去者，去法不可得。若離於去者，去法不可得；以無去法故，何得有去者？去者則不去，不去者不去；離去不去者，無第三去者。」（大正30，4a16-29）

（2）另參見印順法師，《中觀論頌講記》，pp.79-91。

[^111]: 出處待考，但相近者參見：

（1）《中論》卷1〈2
觀去來品〉（青目釋）：「^問曰：汝雖種種門破去、去者，住、住者，而眼見有去、住。答曰：肉眼所見不可信。若實有去、去者，為以一法成？為以二法成？二俱有過。」（大正30，5a18-21）

（2）《大智度論》卷30〈1
序品〉：「^若無慧眼，雖有肉眼，猶故是盲，雖云『有眼』，與畜生無異。」（大正25，282a4-5）

[^112]: ┌色───眼見色事，未別好醜虛實自相他相。

│色法──無常生滅不淨等。

色五事 ┤色如──虛妄無實三世如是。

│色性──佛觀色相色法色如畢竟清淨，性自爾故。

└色相──此性深妙，以相可知。見無常等相，知其性爾。

（印順法師，《大智度論筆記》［B016］p.139）

[^113]: 〔眼〕－【宋】【元】【明】【宮】【聖】【石】。（大正25，428d，n.1）

[^114]: 今見眼＝見今【宋】【元】【明】【宮】【石】，＝以見今【聖】。（大正25，428d，n.3）

[^115]: 五＝三【宋】【元】【明】。（大正25，428d，n.4）

[^116]: 參見《正觀》（6），p.141：「五法」指本段的色、色法、色如、色性、色相。

[^117]: 以＝如【宮】。（大正25，428d，n.5）

[^118]: 是空＝空是【聖】。（大正25，428d，n.6）

[^119]: 《大般若波羅蜜多經》卷419〈21
無所有品〉：「^復次，善現！汝說『又如虛空前、後、中際皆不可得；大乘亦爾，前、後、中際皆不可得；三世平等超出三世，故名大乘』者，如是！如是！如汝所說。所以者何？善現！過去世過去世空，未來世未來世空，現在世現在世空，三世平等三世平等空，超出三世超出三世空，大乘大乘空，菩薩菩薩空。何以故？善現！空無一、二、三、四、五等差別之相，是故大乘三世平等超出三世。」（大正7，105b6-14）

[^120]: 《大般若波羅蜜多經》卷419〈21
無所有品〉：「^欲界、出欲界相俱不可得，色界、出色界相俱不可得，無色界、出無色界相俱不可得。何以故？善現！此大乘中諸法自性不可得故。」（大正7，105b19-22）

[^121]: 〔過〕－【聖】。（大正25，428d，n.8）

[^122]: （不）＋可【宋】【元】【明】【宮】。（大正25，428d，n.10）

[^123]: 《大般若波羅蜜多經》卷419〈21
無所有品〉：「^復次，善現！過去色、過去色空，未來現在色、未來現在色空；過去受想行識、過去受想行識空，未來現在受想行識、未來現在受想行識空。善現！空中過去色不可得。何以故？過去色即是空，空性亦空，空中空尚不可得，何況空中有過去色可得！」（大正7，105b23-28）

[^124]: 〔空〕－【聖】。（大正25，428d，n.12）

[^125]: （1）《大般若波羅蜜多經》卷420〈21
無所有品〉：「^復次，善現！過去布施波羅蜜多、過去布施波羅蜜多空，未來現在布施波羅蜜多、未來現在布施波羅蜜多空。......善現！空中過去布施波羅蜜多不可得。何以故？過去布施波羅蜜多即是空，空性亦空，空中空尚不可得，何況空中有過去布施波羅蜜多可得！善現！空中未來現在布施波羅蜜多不可得。何以故？未來現在布施波羅蜜多即是空，空性亦空，空中空尚不可得，何況空中有未來現在布施波羅蜜多可得！」（大正7，107a23-b7）

（2）《大般若波羅蜜多經》卷420〈21
無所有品〉：「^復次，善現！前際布施波羅蜜多不可得，後際中際布施波羅蜜多不可得，三際平等中布施波羅蜜多亦不可得。所以者何？善現！平等中前後中際布施波羅蜜多皆不可得。何以故？平等中平等性尚不可得，何況平等中有前後中際布施波羅蜜多可得！」（大正7，109a17-22）

[^126]: 〔衍〕－【聖】【石】。（大正25，428d，n.16）

[^127]: 〔出〕－【宮】【聖】【石】。（大正25，428d，n.17）

[^128]: 《大般若波羅蜜多經》卷420〈21
無所有品〉：「^如是，善現！諸菩薩摩訶薩修行般若波羅蜜多時，住此三際平等性中，精勤修學一切相智，無取著故速得圓滿。善現！是名菩薩摩訶薩三際平等大乘。若菩薩摩訶薩住如是大乘中，超勝一切世間天、人、阿素洛等，疾能證得一切相智，利益安樂一切有情。」（大正7，109c10-16）

[^129]: 〔世〕－【明】。（大正25，428d，n.18）

[^130]: 【論】＋（論）【元】【明】。（大正25，429d，n.1）

[^131]: 〔空〕－【宋】【元】【明】【宮】【聖】【石】。（大正25，429d，n.4）

[^132]: 參見《正觀》（6），p.140：《大智度論》卷1（大正25，65b5-66a17）、卷32（大正25，298b13-16）、卷33（大正25，302c27-303a7）、卷36（大正25，329a15-b26）［《摩訶般若波羅蜜經》經文與《大智度論》的解說］。

[^133]: 待＝持【聖】。（大正25，429d，n.6）

[^134]: 〔是〕－【宋】【元】【明】【宮】【聖】【石】。（大正25，429d，n.24）

[^135]: 〔等〕－【宮】【聖】【石】。（大正25，429d，n.9）

[^136]: 相＝人【宮】。（大正25，429d，n.11）

[^137]: 〔說〕－【石】。（大正25，429d，n.13）