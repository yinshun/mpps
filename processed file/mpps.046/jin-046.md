【經】 ^jin-046-1

[爾時](file:///C:\Documents%20and%20Settings\釋宗妙\Local%20Settings\Temp\sutra.htm#0_0#0_0)，慧[命舍利弗](file:///C:\Documents%20and%20Settings\釋宗妙\Local%20Settings\Temp\sutra.htm#0_0#0_0)問富樓那：「云何名菩薩摩訶薩乘於大乘？」 ^jin-046-2

富樓那答舍利弗言：「菩薩摩訶薩行般若波羅蜜時，乘檀波羅蜜，亦不得檀波羅蜜，亦不得菩薩，亦不得受者，用無所得故，是名菩薩摩訶薩乘檀波羅蜜。[^3]菩薩摩訶薩行般若波羅蜜時，乘尸羅波羅蜜、羼提波羅蜜、毘梨耶波羅蜜、禪波羅蜜；乘般若波羅蜜，亦不得般若波羅蜜，亦不得菩薩，用無所得故，是為菩薩摩訶薩乘於般若波羅蜜。如是，舍利弗！是[^4]為菩薩摩訶薩乘於大乘。 ^jin-046-3

復次，舍利弗！菩薩摩訶薩摩訶衍，一心應薩婆若，修四念處，法壞故；乃至一心應薩婆若，修十八不共法，法壞故──是亦不可得。[^5] ^jin-046-4

\`1304\`如是，舍利弗！是名菩薩摩訶薩乘於大乘。 ^jin-046-5

復次，舍利弗！菩薩摩訶薩作是念：『菩薩但有名字，眾生不可得故。』是名菩薩摩訶薩乘於大乘。 ^jin-046-6

復次，舍利弗！若[^6]菩薩摩訶薩作是念：『色但有名字，色不可得故；受、想、行，識但有名字，識不可得故。 ^jin-046-7

眼但有名字，眼不可得故；乃至意亦如是。 ^jin-046-8

四念處但有名字，四念處不可得故；乃至八聖道分但有名字，八聖道分不可得故。 ^jin-046-9

內空但有名字，內空不可得故；乃至無法有法空但有名字，無法有法空不可得故；乃至十八不共法但有名字，十八不共法不可（389c）得故。 ^jin-046-10

諸法如但有名字，如不可得故；法相、法性、法[^7]住、實際但有名字，實際不可得故。 ^jin-046-11

阿耨多羅三藐三菩提及佛但有名字，佛不可得故。』 ^jin-046-12

如[^8]是，舍利弗！是名菩薩摩訶薩乘於大乘。 ^jin-046-13

復次，舍利弗！若菩薩摩訶薩從初發意已來，具足菩薩神通，成就眾生，從一佛國至一佛國，恭敬、供養、尊重、讚歎諸佛，從諸佛聽受法教，所謂菩薩大乘。 ^jin-046-14

是菩薩乘此大乘，從一佛國至一佛國，淨佛世界、成就眾生，初無佛國想、亦無眾生想。此人住不二法中，為眾生受身，隨其所應，自變其形而教化之；乃至一切智，終不離菩薩乘。 ^jin-046-15

是菩薩得一切種智已，轉法輪，聲聞、辟支佛及天龍、鬼神、阿修羅、世間人民所不能轉。爾時，十方如恒河沙等諸佛皆歡喜稱名讚歎，作是言：『某方某國某菩薩摩訶薩乘於大乘，得一切種智，轉法輪！』 ^jin-046-16

舍利弗！是名菩薩摩訶薩乘於大乘。」 ^jin-046-17

【經】 ^jin-046-18

爾時，須菩提白佛言：「世尊！菩薩摩訶薩大莊嚴[^18]，何等是大莊嚴？何等菩薩能大莊嚴？」[^19] ^jin-046-19

佛語須菩提：「菩薩摩訶薩摩訶衍大莊嚴，所謂檀波羅蜜乃至般若波羅蜜莊嚴；四念處莊嚴，乃至八聖道分；內空莊嚴，乃至無（390b）法有法空；十力乃至十八不共法，及一切種智莊嚴。 ^jin-046-20

變身如佛莊嚴，光明遍照三千大千世界，亦照東方如恒河沙等世界；南西北方、四維、上下，亦復如是。三千大千世界六種振[^21]動，亦動東方如恒河沙等諸世界；南西北方、四維、上下，亦復如是。 ^jin-046-21

是菩薩摩訶薩住檀波羅蜜摩訶衍大莊嚴，是三千大千世界，變為琉璃；化作轉輪聖王，隨眾生所欲，須食與食，須飲與飲，衣服、臥具、花香、纓[^22]珞、搗[^23]香、\`1307\`澤香[^24]、房舍、燈燭、醫藥種種所須盡給與之；與已，而為說法──所謂應六波羅蜜法[^25]。眾生聞是法者，終不離六[^26]波羅蜜，乃至阿耨多羅三藐三菩提。 ^jin-046-22

如是，須菩提！是名菩薩摩訶薩摩訶衍大莊嚴。 ^jin-046-23

須菩提！譬如工幻師、若幻師弟子，於四衢道中，化作大眾於前，須食與食，須飲與飲，乃至種種所須盡給與之。 ^jin-046-24

於須菩提意云何？是幻師實有眾生有給[^27]與不？」 ^jin-046-25

須菩提言：「不也！世尊！」 ^jin-046-26

「須菩提！菩薩摩訶薩亦如是，化作轉輪聖王，種種具足，須食與食，須飲與飲，乃至種種所須盡給與之；雖有所施，實無所與。何以故？須菩提！諸法相如幻故。 ^jin-046-27

復次，須菩提！菩薩摩訶薩住尸羅波羅蜜，現生轉輪聖王家，以十善道教化眾生，又以四禪、四無量心、四無色定、四念處乃至十八不共法教化眾生；聞是法者，至阿耨多羅三藐三菩提，終不離是法。 ^jin-046-28

譬如幻師、若幻師弟子，於四衢道中，化作大眾，以十善道教化令行，又以四禪、四無量心、四無色定、四念處乃至十八不共法，教化令行。 ^jin-046-29

須菩提！於汝意云何？是幻師，實有眾生，教（390c）化令行十善道乃至十八不共法不？」 ^jin-046-30

須菩提言：「不也！世尊！」 ^jin-046-31

「須菩提！菩薩摩訶薩亦如是，以十善道教化眾生令行，乃至十八不共法；實無眾生行十善道乃至十八不共法。何以故？諸法相如幻故。 ^jin-046-32

須菩提！是名菩薩摩訶薩大莊嚴。 ^jin-046-33

復次，須菩提！菩薩摩訶薩住羼提波羅蜜，教化眾生忍辱。 ^jin-046-34

須菩提！云何菩薩摩訶薩住羼提波羅蜜，教化眾生著忍辱波羅蜜中？ ^jin-046-35

須菩提！菩薩摩訶薩從初發意已來，如是大莊嚴──若一切眾生來罵詈、刀杖傷害，菩薩摩訶薩於此中不起一念，亦教一切眾生行此忍辱。 ^jin-046-36

譬如幻師、若幻師弟子，於四衢道中，化作大眾，令行忍辱；餘如上說。 ^jin-046-37

須菩提！是名菩薩摩訶薩大莊嚴。 ^jin-046-38

復次，須菩提！菩薩摩訶薩住毘梨耶波羅蜜，教化[^28]一切眾生令行毘梨耶波羅蜜。 ^jin-046-39

\`1308\`須菩提！云何菩薩摩訶薩住毘梨耶波羅蜜，教一切眾生令行毘梨耶波羅蜜？ ^jin-046-40

須菩提！菩薩摩訶薩應薩婆若心，身心精進，教化眾生。 ^jin-046-41

譬如幻師、若幻師[^29]弟子，於四衢道中，化作大眾，教令行身心精進；餘如上說。是名菩薩摩訶薩大莊嚴。 ^jin-046-42

復次，須菩提！菩薩摩訶薩住禪波羅蜜，教一切眾生令行禪波羅蜜。 ^jin-046-43

須菩提！云何菩薩摩訶薩住禪波羅蜜，教一切眾生令行禪波羅蜜？ ^jin-046-44

須菩提！菩薩摩訶薩住諸法等中，不見法若亂若定。 ^jin-046-45

如是，須菩提！菩薩摩訶薩住禪波羅蜜，教一切眾生令行禪波羅蜜，乃至阿耨多羅三藐三菩提，終不離禪波羅蜜。 ^jin-046-46

譬如工幻師、若幻師弟子，於四衢道中，化作大眾，教令行禪波羅（391a）蜜；餘如上說。 ^jin-046-47

須菩提！是名菩薩摩訶薩大莊嚴。 ^jin-046-48

復次，須菩提！菩薩摩訶薩住般若波羅蜜，教一切眾生令行般若波羅蜜。 ^jin-046-49

須菩提！云何菩薩摩訶薩住般若波羅蜜，教一切眾生令行般若波羅蜜？ ^jin-046-50

須菩提！菩薩摩訶薩行般若波羅蜜時，無有法得此岸、彼岸。如是菩薩摩訶薩住般若波羅蜜中，教一切眾生令行般若波羅蜜。 ^jin-046-51

譬如幻[^30]師、若幻師弟子，於四衢道中，化作大眾，教令行般若波羅蜜。[^31] ^jin-046-52

須菩提！是名菩薩摩訶薩大莊嚴。 ^jin-046-53

復次，須菩提！菩薩摩訶薩大莊嚴，十方如恒河沙等世界中[^32]，隨其所應，自變其身，住檀波羅蜜乃至般若波羅蜜，亦教眾生令行檀波羅蜜乃至般若波羅蜜。是眾生行是法乃至阿耨多羅三藐三菩提，終不離是法。 ^jin-046-54

須菩提！譬如幻師、若幻師弟子，於四衢道中，化作眾生，教令行六波羅蜜；餘如上說。 ^jin-046-55

如是，須菩提！是名菩薩摩訶薩大莊嚴。 ^jin-046-56

復次，須菩提！菩薩摩訶薩大莊嚴，應薩婆若心，不生是念：『我教若干人住檀波\`1309\`羅蜜，不教若干人住檀波羅蜜。[^33]乃至般若波羅蜜亦如是。』 ^jin-046-57

不生是念：『我教若干人住四念處，不教若干人住四念處。乃至十八不共法亦如是。』亦不生是念：『我教若干人令得須陀洹果、斯陀含果、阿那含果、阿羅漢果、辟支佛道、一切種智，亦不教若干人令得須陀洹[^34]果乃至一切種智。』 ^jin-046-58

我當令無量無邊阿僧祇眾生住檀波羅蜜乃至般若波羅蜜，立眾生於四念處乃至十八不共法，令無量無邊阿僧祇眾生得須陀洹果乃至一切種智。 ^jin-046-59

譬（391b）如工幻師、若幻師弟子，於四衢道中，化作大眾，教令住[^35]六波羅蜜乃至得一切種智。餘如上說。 ^jin-046-60

須菩提！是名菩薩摩訶薩大莊嚴。」 ^jin-046-61

【經】 ^jin-046-62

爾時，須菩提白佛言：「世尊！如我從佛所聞義，菩薩摩訶薩無大莊嚴為大莊嚴，諸法自相空故。[^45]所謂色、色相空，受、想、行，識、識相空；眼、眼相空，乃至意、意相空；色、色相空，乃至法、法相空。眼識、眼識相空，乃至意識、意識相空；眼觸、眼觸相空，乃至意觸、意觸相空；眼觸因緣生受、受相空，乃至意觸因緣生受、受相空。世尊！檀波羅蜜、檀波羅蜜相空，乃至般若波羅蜜、般若波羅蜜相空。內空、內空空[^46]相空，乃至無法有法空、無法有法空相空。四念處、四念處相空，乃至十八不共法、十八不共法相空。菩薩、菩薩相空。 ^jin-046-63

世尊！以是因緣故，當知[^47]菩薩摩訶薩無大莊嚴為大莊嚴。」 ^jin-046-64

佛告須菩提：「如是！如是！如汝所說[^48]。須菩提！薩婆若非作法，眾生亦非作法，菩薩為是眾生大莊嚴。」[^49] ^jin-046-65

須菩提白佛言：「世尊！何因緣故，薩婆（392a）若非作法，是眾生亦非作法，菩薩為是眾生大莊嚴？」 ^jin-046-66

佛語須菩提：「作者不可得故，薩婆若非作非起法，是諸眾生亦非作非起法。何以故？須菩提！色非作非不作，受、想、行、識非作非不作；[^50]眼非作非不作，乃至意非作非不作；色乃至法，眼識乃至意識，眼觸乃至意觸，眼觸因緣生受乃至意觸因緣生受，非作非不作。 ^jin-046-67

須菩提！我非作非不作，乃至知者、見者非作非不作。何以故？是諸法畢竟不可得故。 ^jin-046-68

須菩提！夢非作非不作，何以故？畢竟不可得故；幻、嚮[^51]、影、焰、化非作非不作，何以故？畢竟不可得故。 ^jin-046-69

須菩提！內空非作非不作，畢竟不可得故；乃至無法有法空非作非不作，畢竟不可得故。 ^jin-046-70

須菩提！四念處非作非不作，畢竟不可得故；乃至十八不共法非作非不作，何以故？是法皆畢竟不可得故。 ^jin-046-71

須菩提！諸法如、法相、法性、法住、法位、實際，非作非不作，畢竟不可得故。 ^jin-046-72

須菩提！菩薩[^52]非作非不作，畢竟不可得故；薩婆若及一切種智，非作非不作，畢竟不可得故。 ^jin-046-73

以是因緣故，須菩提！薩婆若非作非起法，是眾生亦非作非起法，菩薩為是眾生大莊嚴。 ^jin-046-74

爾時，須菩提白佛言：「如我觀佛所說義，世尊！色無縛無脫，受、想、行、識無縛無脫。」 ^jin-046-75

\`1313\`爾時，富樓那彌多羅尼子語須菩提：「色是無縛無脫？受、想、行、識是無縛無脫？」 ^jin-046-76

須菩提言：「如是！如是！色是無縛無脫，受、想、行、識是無縛無脫。」 ^jin-046-77

富樓那彌多羅尼子問須菩提：「何等色無縛無脫？何等受、想、行、識無縛無脫？」 ^jin-046-78

須菩提言：「（392b）如夢色無縛無脫，如夢受、想、行、識無縛無脫。如嚮、如影、如幻、如焰、如化色受想行識無縛無脫。 ^jin-046-79

富樓那彌多羅尼子！過去色無縛無脫，過去受、想、行、識無縛無脫；未來色無縛無脫，未來受、想、行、識無縛無脫；現在色無縛無脫，現在受、想、行、識無縛無脫。 ^jin-046-80

何以故無縛無脫？是色無所有故，無縛無脫；受、想、行、識無所有故，無縛無脫。離故、寂滅故、不生故，無縛無脫。 ^jin-046-81

富樓那！善色、受、想、行、識無縛無脫；不善色、受、想、行、識無縛無脫；無記色無縛無脫，無記受、想、行、識無縛無脫。 ^jin-046-82

世間、出世間、有漏、無漏色無縛無脫，受、想、行、識亦無縛無脫。何以故？無所有故、離故、寂滅故、不生故，無縛無脫。 ^jin-046-83

富樓那！一切法亦無縛無脫，無所有故、離故、寂滅故、不生故。[^53] ^jin-046-84

富樓那！檀波羅蜜無縛無脫，尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜無縛無脫；無所有故、離故、寂滅故、不生故，無縛無脫。 ^jin-046-85

富樓那！內空亦無縛無脫，乃至無法有法空亦無縛無脫。 ^jin-046-86

四念處無縛無脫，乃至十八不共法無縛無脫；無所有故、離故、寂滅故、不生故，無縛無脫。 ^jin-046-87

阿耨多羅三藐三菩提無縛無脫，一切智、一切種智無縛無脫。 ^jin-046-88

菩薩無縛無脫，佛亦無縛無脫；無所有故、離故、寂滅故、不生故，無縛無脫。 ^jin-046-89

富樓那！諸法如、法相、法性、法住、法位、實際、無為法無縛無脫，無所有故、離故、寂滅故、不生故，無縛無脫。 ^jin-046-90

富樓那！是名菩薩摩訶薩無縛無脫檀波羅蜜乃至般若波羅蜜，四念處乃至一切種智無縛無脫。 ^jin-046-91

是菩薩摩訶薩住無縛無（392c）脫檀波羅蜜中，乃至住無縛無脫般若波羅蜜；住無縛無脫四念處，乃至住無縛無脫一切種智；無縛無脫成就眾生，無縛無脫淨佛世界；無縛無脫諸佛當供養，無縛無脫當聽法；無縛無脫諸佛終不離，無縛無脫諸神通終不離，無縛無脫五眼終不離；無縛無脫陀羅尼門終不離，無縛無脫諸三昧終不離；無縛無脫當生道種智，無縛無脫當得一切種智；無縛無脫法輪轉，無縛無脫眾生安立三乘。 ^jin-046-92

如是，富樓那！菩薩摩訶薩行無縛無脫六波羅蜜，當知一切法無縛無脫，無所有故、離故、寂滅故、不生故。 ^jin-046-93

富樓那！是名菩薩摩訶薩無縛無脫大莊嚴。」[^54] ^jin-046-94

【經】 ^jin-046-95

爾時，須菩提白佛言：「世尊！^（1）^何等是菩薩摩訶薩摩訶衍？[^67] ^jin-046-96

^（2）^云何當知菩薩摩訶薩發趣大乘？[^68] ^jin-046-97

^\`1317\`（3）^是乘發何處？是乘至何處？[^69] ^jin-046-98

^（4）^當[^70]住何處？[^71] ^jin-046-99

^（5）^誰當乘是乘出者[^72]？[^73]」[^74] ^jin-046-100

佛告須菩提：「汝問：『何等是菩薩摩訶薩摩訶衍？』須菩提！六波羅蜜是菩薩摩訶薩摩訶衍。何等六？檀波羅蜜，尸羅波羅蜜，羼提波羅蜜，毘梨耶波羅蜜，禪波羅蜜，般若波羅蜜。 ^jin-046-101

云何名檀波羅蜜？ ^jin-046-102

須菩提！菩薩摩訶薩以應薩婆若心，內、外所有布施，共一切眾生，迴向阿耨多羅三藐三菩提，用無所得故。須菩提！是名菩薩摩訶薩檀波羅蜜。[^76] ^jin-046-103

云何名[^77]尸羅波羅蜜？ ^jin-046-104

須菩提！菩薩摩訶薩以應薩婆若心，自行十善道，亦教他行十善道，用無所得故。是名菩薩摩訶薩不著尸羅波羅蜜。 ^jin-046-105

云何名[^78]羼提波羅蜜？ ^jin-046-106

須菩提！菩薩摩訶薩以應薩婆若心，自具足忍辱，亦教他行忍辱，用無所得故。是名菩薩摩訶薩羼提波羅蜜。 ^jin-046-107

云何名毘梨耶波羅蜜？ ^jin-046-108

須菩提！菩薩摩訶薩以應薩婆若心，行五波羅蜜，懃修不息，亦安立一切眾生於五波羅蜜，用無所得故。是名菩薩摩訶薩毘梨耶波羅蜜。 ^jin-046-109

云何名禪波羅蜜？ ^jin-046-110

須菩提！菩薩摩訶薩以應薩婆若心，自以方便入諸禪[^79]，不隨禪生，亦教他令入諸禪，用無所得故。是名菩薩摩訶薩禪波羅蜜。 ^jin-046-111

云何名般若波羅蜜？ ^jin-046-112

須菩提！菩薩摩訶薩以應薩婆若心，不著一切法，亦觀一切法性，用無所得故；亦教他不著一切法，亦[^80]觀一切法性，用無所得故。是名菩薩摩訶薩般若波羅蜜。 ^jin-046-113

須菩提！（393c）是為菩薩摩訶薩摩訶衍。 ^jin-046-114

復次，須菩提！菩薩摩訶薩復有[^81]摩訶衍，所謂內空、外空、內外空、空空、大空、第一義空、有為空、無為空、畢竟空、無始空、散空、性空、自相空、諸法空、不可得空、無法空、有法空、無法有法空。」 ^jin-046-115

^（1）^須菩提白佛言：「何等為內空？」 ^jin-046-116

佛言：「內法名眼、耳、鼻、舌、身、意。眼、眼空，非常非滅故。何以故？性自爾。耳、耳空，鼻、鼻空，舌、舌空，身、身空，意、意空，非常非滅故。何以故？性自爾。是名內空。」 ^jin-046-117

^\`1319\`（2）^何等為外空？ ^jin-046-118

外法[^82]名色、聲、香、味、觸、法。色、色空，非常非滅故。何以故？性自爾。聲、聲空，香、香空，味、味空，觸、觸空，法、法空，非常非滅故。何以故？性自爾。是名外空。 ^jin-046-119

^（3）^何等為內外空？ ^jin-046-120

內、外法名內六入、外六入。內法、內法空，非常非滅故。何以故？性自爾。外法、外法空，非常非滅故。何以故？性自爾。是名內外空。 ^jin-046-121

^（4）^何等為空空？ ^jin-046-122

一切法空，是空亦空，非常非滅故。何以故？性自爾。是名空空。 ^jin-046-123

^（5）^何等為大空？ ^jin-046-124

東方、東方[^83]空，非常非滅故。何以故？性自爾。南西北方、四維、上下，南西北方、四維、上下空，非常非滅故。何以故？性自爾。是名大空。 ^jin-046-125

^（6）^何等為第一義空？ ^jin-046-126

第一義[^84]名涅槃。涅槃、涅槃空，非常非滅故。何以故？性自爾。是名第一義空。 ^jin-046-127

^（7）^何等為有為空？ ^jin-046-128

有為法名欲界、色界、無色界。欲界、欲界空，色界、色界空，無色界、無色界空，非常非滅故。何以故？性自爾。是名有為空。 ^jin-046-129

^（8）^何等為無為空？ ^jin-046-130

無為法名為無生相、無住相、無滅相。無為法、無為法空，非常非滅故。何以故？性自爾。是名無為空。 ^jin-046-131

^（9）^何等為畢竟空？ ^jin-046-132

畢竟名諸法至竟不可得，非常非滅故。何以故？性（394a）自爾。是名畢竟空。 ^jin-046-133

^（10）^何等為無始空？ ^jin-046-134

若法初來處不可得，非常非滅故。何以故？性自爾。是名[^85]無始空。 ^jin-046-135

^（11）^何等為散空？[^86] ^jin-046-136

散名諸法無滅，非常非滅故。何以故？性自爾。是名散空。 ^jin-046-137

^\`1320\`（12）^何等為性空？ ^jin-046-138

一切法性──若有為法性，若無為法性，是性非聲聞、辟支佛所[^87]作，非佛所作，亦非餘人所作。是性、性空，非常非滅故。何以故？性自爾。是名性空。 ^jin-046-139

^（13）^何等為自相空？ ^jin-046-140

自相名[^88]色──壞相，受──受相，想──取相，行──作相，識──識相；如是等有為法[^89]、無為法各各[^90]自相空，非常非滅故。何以故？性自爾。是名自相空。 ^jin-046-141

^（14）^何等為諸法空？ ^jin-046-142

諸法名色、受、想、行、識，眼、耳、鼻、舌、身、意，色、聲、香、味、觸、法，眼界、色界、眼識界，乃至意界、法界、意識界。是諸法、諸法[^91]空，非常非滅故。何以故？性自爾。是為諸法空。 ^jin-046-143

^（15）^何等為不可得空？ ^jin-046-144

求[^92]諸法不可得。是不可得空，非常非滅故。何以故？性自爾。是名不可得空。 ^jin-046-145

^（16）^何等為無法空？ ^jin-046-146

若法無，是亦空，非常非滅故。何以故？性自爾。是名無法空。 ^jin-046-147

^（17）^何等為有法空？ ^jin-046-148

有法名諸法和合中有自性相。是有法空，非常非滅故。何以故？性自爾。是名有法空。 ^jin-046-149

^（18）^何等為無法有法空？ ^jin-046-150

諸法中無法，諸法和合中有自性相。是無法有法空，非常非滅故。何以故？性自爾。是名無法有法空。 ^jin-046-151

復次，須菩提！法法相空，無法無法相空，自法自法相空，他法他法相空。 ^jin-046-152

^（1）^何等名法法相空？ ^jin-046-153

法名五眾，五眾空，是名法[^93]法相空。 ^jin-046-154

^（2）^何等名無法無法相空？ ^jin-046-155

無法名無為法，是名無法無法相空。 ^jin-046-156

^（3）^何等名自法自法空[^94]？ ^jin-046-157

諸法自法空，是空非智作、非見作，是名自法自法（394b）空。 ^jin-046-158

^\`1321\`（4）^何等名他法他法空？ ^jin-046-159

若佛出、若佛未出，法住、法相、法位、法性、如、實際；過此諸法空，是名他法他法空。[^95] ^jin-046-160

是名菩薩摩訶薩摩訶衍。 ^jin-046-161

---

[^1]: （1）三事：1、大莊嚴（〈15 大莊嚴品〉），2、發趣大乘（〈15
大莊嚴品〉），3、乘於大乘（〈16 乘乘品〉）。

（2）《摩訶般若波羅蜜經》卷4〈15
辯才品〉：「富樓那彌多羅尼子言：『是菩薩大誓莊嚴、是菩薩發趣大乘、是菩薩乘於大乘，以是故，是菩薩名摩訶薩。』」（大正8，244c20-23）

（3）《大智度論》卷45〈15
大莊嚴品〉：「富樓那彌多羅尼子言：『是菩薩大莊嚴、是菩薩發趣大乘、是菩薩乘於大乘；以是故，是菩薩名摩訶薩。』」（大正25，385c6-9）

[^2]: ┌修行六度三輪體空............ ┐

乘於大乘 ┤修諸妙行修亦不得 ├自利乘

│若我若法達不可得............ ┘

└具足神通成就眾生............
...利他乘（印順法師，《大智度論筆記》〔B012〕p.128）

[^3]: 參見《大般若波羅蜜多經》卷412〈14
乘大乘品〉：「滿慈子言：『舍利子！若菩薩摩訶薩修行般若波羅蜜多時，以一切智智相應作意，大悲為首，用無所得而為方便，雖乘布施波羅蜜多而不得布施波羅蜜多，不得施者、受者、施物及所遮法。』」（大正7，67b26-c1）

[^4]: 是＋（名）【元】【明】。（大正25，389d，n.19）

[^5]: 參見《大般若波羅蜜多經》卷412〈14
乘大乘品〉：「復次，舍利子！若菩薩摩訶薩以一切智智相應作意，大悲為首，用無所得而為方便，為遣修故修四念住乃至八聖道支，修三解脫門，如是乃至修佛十力乃至十八佛不共法。舍利子！是為菩薩摩訶薩普為利樂諸有情故乘於大乘。」（大正7，67c13-18）

[^6]: 〔若〕－【宋】【元】【明】【聖】。（大正25，389d，n.21）

[^7]: 法住＝法位【聖】【石】，法住＋（法位）【元】【明】。（大正25，389d，n.22）

[^8]: 〔如是〕－【宋】【元】【明】【聖】。（大正25，389d，n.23）

[^9]: 三事：指菩薩「大莊嚴、發趣大乘、乘於大乘」。參見《摩訶般若波羅蜜經》卷4〈15
辯才品〉：「富樓那彌多羅尼子言：『是菩薩大誓莊嚴、是菩薩發趣大乘、是菩薩乘於大乘，以是故，是菩薩名摩訶薩。』」（大正8，244c20-23）

[^10]: 參見《大智度論》卷45（大正25，385c5-389a26）。

[^11]: 因：5.依托，利用，憑藉。（《漢語大詞典》（三），p.603）

[^12]: ┌大莊嚴───直行六度不破吾我

摩訶薩三事不同 ┤發趣大乘──入眾生空未入法空

└乘於大乘──因眾生空入法空中

（印順法師，《大智度論筆記》〔B011〕p.128）

[^13]: 雜＝離【宋】。（大正25，389d，n.27）

[^14]: （故）＋離【聖】。（大正25，389d，n.28）

[^15]: 〔相〕－【宋】【元】【明】。（大正25，390d，n.1）

[^16]: 參見《大智度論》卷42（大正25，365c5-20）。

[^17]: （1）《摩訶般若波羅蜜經》卷4〈15
辯才品〉：「富樓那彌多羅尼子言：『是菩薩大誓莊嚴、是菩薩發趣大乘、是菩薩乘於大乘，以是故，是菩薩名摩訶薩。』」（大正8，244c20-23）

（2）《大智度論》卷45〈15
大莊嚴品〉：「富樓那彌多羅尼子言：『是菩薩大莊嚴、是菩薩發趣大乘、是菩薩乘於大乘，以是故，是菩薩名摩訶薩。』」（大正25，385c6-9）

（3）《大智度論》卷46〈17
無縛無脫品〉：「上富樓那說大莊嚴及發大誓莊嚴相，今須菩提作是念：『富樓那未得一切智，雖說大莊嚴，或當有錯。』是故問佛取定。佛為須菩提說『檀波羅蜜大莊嚴，乃至一切智』。」（大正25，391b4-8）

[^18]: （誓）＋莊嚴【石】。（大正25，390d，n.8）

[^19]: 參見《大般若波羅蜜多經》卷413〈15
無縛解品〉：「爾時，具壽善現白佛言：『世尊！如說菩薩摩訶薩被大乘鎧者，云何菩薩摩訶薩被大乘鎧？』」（大正7，68b13-14）

[^20]: 大莊嚴二義 ┬六波羅密是大莊嚴（攝諸功德）。

└大誓莊嚴是大莊嚴。 （印順法師，《大智度論筆記》〔B012〕p.128）

[^21]: 振＝震【元】【明】【聖】。（大正25，390d，n.9）

[^22]: 纓＝瓔【宋】【元】【明】。（大正25，390d，n.11）

[^23]: （1）搗＝擣【聖】。（大正25，390d，n.12）

（2）搗（ㄉㄠˇ）：1.舂，捶。〔唐〕杜甫《雨》詩之一："柴扉臨野碓，半濕搗香粳。"（《漢語大詞典》（六），p.803）

（3）《一切經音義》卷11：「擣香（多老反，末香也。古人語朴，故云擣香也）。」（大正54，375
b21）

[^24]: ［唐］澄觀撰，《大方廣佛華嚴經疏》卷16〈12
賢首品〉：「澤香即塗香也。」（大正35，625c29）

[^25]: 〔法〕－【宋】【元】【明】【聖】。（大正25，390d，n.13）

[^26]: （於）＋六【宋】【元】【明】。（大正25，390d，n.14）

[^27]: 給＝所【石】。（大正25，390d，n.15）

[^28]: 〔化〕－【宋】【元】【明】【聖】。（大正25，390d，n.21）

[^29]: 〔師〕－【宋】【元】【明】。（大正25，390d，n.22）

[^30]: （工）＋幻【元】【明】【石】。（大正25，391d，n.2）

[^31]: 案：依前文例，此處應可增補「餘如上說」等字。

[^32]: 中＋（眾生）【石】。（大正25，391d，n.3）

[^33]: 參見《大般若波羅蜜多經》卷413〈15
無縛解品〉：「復次，善現！若菩薩摩訶薩被如上說諸功德鎧，以一切智智相應作意，大悲為首，用無所得而為方便，利益安樂一切有情，不雜聲聞、獨覺作意。是菩薩摩訶薩不作是念：『我當安立爾所有情於布施等波羅蜜多，爾所有情不當安立。』但作是念：『我當安立無量無數無邊有情於布施等波羅蜜多。』」（大正7，70a14-20）

[^34]: 洹＝含【元】【明】。（大正25，391d，n.4）

[^35]: 住＝行【元】【明】【石】。（大正25，391d，n.5）

[^36]: 大莊嚴二義 ┬六波羅密是大莊嚴（攝諸功德）

└大誓莊嚴是大莊嚴 （印順法師，《大智度論筆記》〔B012〕p.128）

[^37]: 參見《大智度論》卷11（大正25，140c15-145a1），《大智度論》卷22（大正25，226c1-227b22）。

[^38]: 參見《摩訶般若波羅蜜經》卷25〈81
具足品〉（大正8，406a3-19），《大智度論》卷39（大正25，345a2-22）。

[^39]: 參見《大智度論》卷38〈4
往生品〉：「有菩薩摩訶薩行般若波羅蜜，以方便力入初禪，此間命終生梵天處，作大梵天王。」（大正25，340b14-16）

[^40]: （1）〔法身〕－【聖】。（大正25，391d，n.7）

（2）法身菩薩，參見《大智度論》卷38〈4
往生品〉：「菩薩有二種：一者、隨業生，二者、得法性身。為度眾生故，種種變化身生三界，具佛功德度脫眾生故。」（大正25，340a2-4）

《大智度論》卷38〈4
往生品〉：「菩薩有二種：一者、生身菩薩，二者、法身菩薩。一者、斷結使，二者、不斷結使。法身菩薩斷結使得六神通，生身菩薩不斷結使、或離欲得五神通。」（大正25，342a22-25）

[^41]: （出）＋六【宋】【元】【明】。（大正25，391d，n.8）

[^42]: 關於波羅蜜之數目，參見印順法師，《初期大乘佛教之起源與開展》，pp.140-145、pp.1102-1103。

[^43]: 印順法師，《大智度論》（標點本），p.1750校勘：「自立」二字疑誤。

[^44]: 《正觀》（6），p.124：參見《大智度論》卷46（大正25，391b21-28）。

[^45]: 《大般若波羅蜜多經》卷413〈15
無縛解品〉：「爾時，善現白佛言：『世尊！如我解佛所說義者，諸菩薩摩訶薩不被功德鎧，當知是為被大乘鎧。何以故？以一切法自相空故。』」（大正7，70b19-21）

[^46]: 〔空〕－【宋】【元】【明】。（大正25，391d，n.11）

[^47]: 知＋（是）【宋】【元】【明】。（大正25，391d，n.12）

[^48]: 說＝言【宋】【元】【明】【聖】【石】。（大正25，391d，n.13）

[^49]: 參見《大般若波羅蜜多經》卷413〈15
無縛解品〉：「佛告善現：『如是！如是！如汝所說。善現當知！一切智智無造無作，一切有情亦無造無作，諸菩薩摩訶薩為此事故被大乘鎧。』」（大正7，70c9-13）

[^50]: 參見《大般若波羅蜜多經》卷413〈15
無縛解品〉：「佛告善現：『由諸作者不可得故，一切智智無造無作，一切有情亦無造無作。所以者何？善現！色非造非不造、非作非不作，受、想、行、識非造非不造、非作非不作。何以故？色乃至識畢竟不可得故。』」（大正7，70c15-19）

[^51]: 嚮＝響【宋】＊【元】＊【明】。（大正25，392d，n.2）

[^52]: （1）菩提＝菩薩【宋】【元】【明】。（大正25，392d，n.3）

（2）《光讚經》卷6〈15
無縛品〉：「其菩薩者，亦無有造，亦非不造，亦無所行，亦無所作；薩芸若慧、一切哀慧，亦非有造，亦非不造，亦無所行，亦無所作。所以者何？究竟本末無有根原亦不可得。」（大正8，187c20-24）

（3）《放光般若經》卷3〈18
僧那僧涅品〉：「如及法性、真際，亦無所作、亦無所為；菩薩、薩云若，亦無所作、亦無所為。何以故？無有本際故。」（大正8，22a29-b2）

（4）《大般若波羅蜜多經》卷413〈15
無縛解品〉：「善現！菩薩摩訶薩非造非不造、非作非不作，如來應正等覺非造非不造、非作非不作。何以故？菩薩摩訶薩、如來應正等覺畢竟不可得故。」（大正7，71b5-8）

（5）《大智度論》卷46〈17
無縛無脫品〉：「又謂菩薩、佛、一切種智是實法，能有所作。以是故，佛言『是法亦畢竟空故，亦無所作』，作相因緣生故。」（大正25，393a11-13）

（6）《大正藏》原作「菩提」，今依【宋】【元】【明】、《光讚經》、《放光般若經》、《大般若波羅蜜多經》及《大智度論》釋文作「菩薩」。

[^53]: 參見《大般若波羅蜜多經》卷413〈15
無縛解品〉：「復次，滿慈子！一切法無縛無解。何以故？以一切法無所有故、遠離故、寂靜故、無生故、無滅故、無染故、無淨故無縛無解。」（大正7，71c25-27）

[^54]: 參見《大般若波羅蜜多經》卷413〈15
無縛解品〉：「滿慈子！若菩薩摩訶薩修行無縛無解六波羅蜜多，能證無縛無解一切法性，無所有故、遠離故、寂靜故、無生故、無滅故、無染故、無淨故無縛無解。滿慈子當知！是菩薩摩訶薩名被無縛無解大乘鎧者。」（大正7，72b24-28）

[^55]: 〔故〕－【宋】【元】【明】。（大正25，392d，n.5）

[^56]: 〔如〕－【宋】【元】【明】【聖】。（大正25，392d，n.6）

[^57]: 王＝主【宋】【元】【明】。（大正25，392d，n.7）

[^58]: 發大莊嚴 ┬知諸法空寂滅相

└不捨本願精進　　　（印順法師，《大智度論筆記》〔B012〕p.129）

[^59]: 〔無〕－【石】。（大正25，393d，n.3）

[^60]: （乃）＋至【石】。（大正25，393d，n.4）

[^61]: 〔法〕－【宋】【元】【明】【聖】。（大正25，393d，n.5）

[^62]: 〔人〕－【聖】。（大正25，393d，n.6）

[^63]: 墮＝隨【■】＊。（大正25，393d，n.7）

[^64]: 無縛無脫：無所有故、離故、寂滅故、不生故。

凡法虛誑不可得，故非縛。聖法畢竟空，故非解。

煩惱不牽墮凡夫中故不縛。不以無漏破煩惱故不解。（《大智度論筆記》〔E004〕p.293）

[^65]: （（大智度論釋摩訶衍品第十八））十二字＝（（釋摩訶衍品第十八經作問乘品））十三字【明】，（（摩訶般若波羅蜜品第十七摩訶衍品））十五字【石】。（大正25，393d，n.9）

[^66]: （1）《大品經義疏》卷5：「明摩訶衍義以說般若，即是廣就大乘法說般若也。」（卍新續藏24，246a10-11）

（2）《大智度論疏》卷17：「第九品者名為〈集散品〉，即是命說分中第三大分，從此下去，始明善吉承命正說波若。就正說文中，大有四分：初、從此品、〈10
相行品〉、〈11
約^※^品〉，此之三品，然三解然^※^門明說波若。第二、從〈12
句義品〉已下，去至〈17
縛解品〉，是就人大就於波若；已知大法故名為大人。第三、從〈18
摩訶衍品〉已下，去訖至〈24
會宗品〉，有七品經文，次就於法大已說波若；以為大人所知故名大法。第四、從〈25
十無品〉及〈26
無生品〉，生此之二品，初明除生，後明遣法，故約遣相門以明波若。」（卍新續藏46，864a1-9）

※案：「約品」應作「幻品」。

※案：「三解然門」應作「三解脫門」。

（3）《摩訶般若波羅蜜經》〈9 集散品〉至〈26
無生品〉約可分四大部分：壹、就三解脫門說般若（〈9
集散品〉、〈10 行相品〉〈11
幻人無作品〉，見《大智度論》卷42～卷44），貳、就「菩薩、摩訶薩」說般若（〈12
句義品〉、〈13 摩訶薩品〉、〈14 斷見品〉、〈15 大莊嚴品〉、〈16
乘乘品〉、〈17
無縛無脫品〉，見《大智度論》卷44～卷46），參、就摩訶衍義說般若（〈18
摩訶衍品〉、〈19 四念處品〉、〈20 發趣品〉、〈21 出到品〉、〈22
勝出品〉、〈23 含受品〉、〈24
會宗品〉，見《大智度論》卷46～卷52），肆、以（遣相門）無生門說般若（〈25
十無品〉及〈26 無生品〉，見《大智度論》卷52～卷53）。

[^67]: 「菩薩摩訶薩摩訶衍」，參見〈18 摩訶衍品〉、〈19
四念處品〉（《大智度論》卷46～卷48）。

[^68]: 「菩薩摩訶薩發趣大乘」，參見〈20
發趣品〉（《大智度論》卷49～卷50）。

[^69]: 「是乘發何處」、「是乘至何處」，參見〈21
出到品〉（《大智度論》卷50）。

[^70]: （是乘）＋當【元】【明】。（大正25，393d，n.10）

[^71]: 是乘「當住何處」，參見〈21 出到品〉（《大智度論》卷50）。

[^72]: 〔誰當乘是乘出者〕－【宋】【元】【明】。（大正25，393d，n.11）

[^73]: 「誰當乘是乘出者」，參見〈21 出到品〉（《大智度論》卷50）。

[^74]: 參見《大般若波羅蜜多經》卷413〈16
三摩地品〉：「爾時，具壽善現白佛言：『世尊！何等是菩薩摩訶薩大乘相？齊何當知菩薩摩訶薩發趣大乘？如是大乘從何處出？至何處住？如是大乘為何所住？誰復乘是大乘而出？』」（大正7，72c1-4）

[^75]: 印順法師，《初期大乘佛教之起源與開展》，pp.682-683：

〔《摩訶般若波羅蜜經》〕內容的增廣：主要是〈問乘品〉（第十九）、〈廣乘品〉』（第二十）、〈發趣品〉（第二十一），占「中分」全部的百分之七。「下品般若」說到：「菩薩發大莊嚴，乘大乘故，是名摩訶薩。」對於「大乘」，只說「大乘者無有量，無分數故」。大乘是虛空一般的容受一切眾生；沒有來處、去處、住處；三世平等。「中品般若」的「中分」，從大乘是菩薩行的見地，列舉了大乘的內容：

1、六波羅蜜、十八空、百八三昧。

2、四念處、四正勤、四如意分、五根、五力、七覺分、八聖道分、（空無相無作）三三昧、十一智、三（無漏）根、（有覺有觀等）三三昧、十念、四禪、四無量心、四無色定、八背捨、九次第定。

3、十力、四無所畏、四無閡智、十八不共法

4、四十二字門

這四類中，1、是菩薩法。2、是共二乘法。菩薩是遍學一切的，所以三十七道品等，也是大乘法的一分。不過每一法門，都說是「以不可得故」，表示為與般若不可得相應的行門。3、是佛的功德。4、字門是陀羅尼。在「中品般若」（及「上品般若」）中，字門每每是列在最後的。字門的自成一類，表示了字義本是世間學，被融攝而屬於大乘的。在初期大乘中，字門陀羅尼是比較後起的。「中分」在說明了「何為大乘」以後，又說到「大乘發趣」，就是「從一地至一地」，敘述了「十地」的行法。這是「中分」所增廣的部分，其他片段的增入，如「阿毘跋致相貌」、「魔事」等，都有部分的增廣。

[^76]: 參見《大般若波羅蜜多經》卷413〈16
三摩地品〉：「善現！云何布施波羅蜜多？若菩薩摩訶薩以一切智智相應作意，大悲為首，用無所得而為方便，自捨一切內外所有，亦勸他捨內外所有，持此善根與一切有情同共迴向一切智智。善現！是為菩薩摩訶薩布施波羅蜜多。」（大正7，72c9-14）

[^77]: 〔名〕－【宋】【元】【明】。（大正25，393d，n.12）

[^78]: 〔名〕－【宋】【元】【明】【聖】。（大正25，393d，n.13）

[^79]: 禪＋（而）【石】。（大正25，393d，n.14）

[^80]: 〔亦〕－【宋】【元】【明】【聖】。（大正25，393d，n.15）

[^81]: 〔復有〕－【宋】【元】【明】【聖】。（大正25，393d，n.16）

[^82]: 法＝空【宋】【元】【明】。（大正25，393d，n.17）

[^83]: 方＋（相）【石】。（大正25，393d，n.18）

[^84]: 義＋（空）【石】。（大正25，393d，n.19）

[^85]: 名＝為【宋】【元】【明】。（大正25，394d，n.1）

[^86]: 印順法師，《空之探究》，p.168：

散無散空：梵本十萬頌本（「上本般若」），二萬五千頌本（「中本般若」），原文作anavakāra-śūnyatā，是無散空。無散空是《般若經》的本義，如《放光般若經》譯為「無作空」。解說為「於諸法無所棄」。《光讚般若經》譯為「不分別空」，解說為：「彼無能捨法亦無所住」。《摩訶般若波羅蜜經》雖譯為「散空」，解說也還是：「散名諸法無滅」。《大般若波羅蜜經》「第三分」說：「若法無放、棄、捨可得，說名無散」。《般若》明空，不以無常為正觀，所以無棄、無捨的是無散；無散（或譯作「無變異」）是空的，名無散空。《大智度論》引《阿含經》，解說為「散空」，正是龍樹論意。

[^87]: 〔所〕－【宋】【元】【明】。（大正25，394d，n.2）

[^88]: 名＝色【石】。（大正25，394d，n.3）

[^89]: 〔法〕－【宋】【元】【明】【聖】。（大正25，394d，n.4）

[^90]: 各＋（相）【石】。（大正25，394d，n.5）

[^91]: 〔諸法〕－【宋】【元】【明】。（大正25，394d，n.7）

[^92]: 求＋（覓）【元】【明】【石】。（大正25，394d，n.8）

[^93]: 〔法〕－【元】【明】，〔法法〕－【聖】。（大正25，394d，n.10）

[^94]: 法空＝法相空【明】。（大正25，394d，n.13）

[^95]: 《大般若波羅蜜多經．第二分》卷413〈16
三摩地品〉：「復次，善現！有性由有性空，無性由無性空，自性由自性空，他性由他性空。云何有性由有性空？有性謂有為法，此有性由有性空。云何無性由無性空？無性謂無為法，此無性由無性空。云何自性由自性空？謂一切法皆自性空，此空非智所作、非見所作，亦非餘所作，是謂自性由自性空。云何他性由他性空？謂一切法若佛出世、若不出世，法住、法定、法性、法界、法平等性、法離生性、真如不虛妄性、不變異性、實際，皆由他性故空，是謂他性由他性故空。」（大正7，73c21-74a2）

[^96]: 般若大乘名異義一
┬摩訶衍是佛道───佛道即六波羅密────六中般若第一大。

└說般若則攝六度──說六度則具說菩薩道──菩薩道即大乘。

（印順法師，《大智度論筆記》〔B012〕p.129）

[^97]: 《正觀》（6），p.124：參見《大智度論》卷62（大正25，498c16-499b14）。

[^98]: 集＝習【宋】【元】【明】。（大正25，394d，n.15）

[^99]: 大乘五人說。（印順法師，《大智度論筆記》〔E005〕p.294）

[^100]: 大乘經般若最大。（印順法師，《大智度論筆記》〔E005〕p.294）

[^101]: 助道法皆是般若：無般若合不能至佛。（印順法師，《大智度論筆記》〔E005〕p.294）

[^102]: 〔中〕－【宋】【元】【明】【聖】。（大正25，394d，n.19）

[^103]: 《正觀》（6），p.124：

（1）《摩訶般若波羅蜜經》卷7〈24
會宗品〉：「汝說摩訶衍，隨般若波羅蜜不離。」（大正8，266c10-11）

（2）《摩訶般若波羅蜜經》卷7〈24
會宗品〉：「摩訶衍不異般若波羅蜜，般若波羅蜜不異摩訶衍；般若波羅蜜、摩訶衍無二無別。」（大正8，267a8-10）

（3）《放光般若經》卷5：「汝所說摩訶衍教者，順從、無違、不失般若波羅蜜教也。」（大正8，33b20-22）

（4）《光讚經》卷9：「汝說摩訶衍，為隨般若波羅蜜教。」（大正8，204b10-11）

[^104]: 各＋（各）【石】。（大正25，394d，n.20）

[^105]: 《正觀》（6），p.125：參見《摩訶般若波羅蜜經》卷1（大正8，217b8-218c21），《放光般若經》卷1（大正8，1b9-2b2），《光讚經》卷1（大正8，147b9-149a13）。

[^106]: 《正觀》（6），p.125：參見《摩訶般若波羅蜜經》卷1（大正8，218c17-221a20），《放光般若經》卷1（大正8，2b28-4b16），《光讚經》卷1（大正8，149a10-151c7）。

[^107]: 參見《摩訶般若波羅蜜經》卷2～卷4〈7 三假品〉～〈11
幻學品〉（大正8，230b22-241c9）釋文參見《大智度論》卷41～卷44（大正25，357a-379b）。

[^108]: 參見《摩訶般若波羅蜜經》卷4〈12
句義品〉（大正8，241c11-242c3），《大智度論》卷44（大正25，379b14-381a8）。

[^109]: 參見《摩訶般若波羅蜜經》卷4〈13 金剛品（摩訶薩品）〉～〈17
莊嚴品（無縛無脫品）〉（大正8，243b11-249c28），《大智度論》卷45～卷46（大正25，383a21-396b17）。

[^110]: 參見《摩訶般若波羅蜜經》卷5〈15 辯才品（大莊嚴品）〉～〈17
莊嚴品（無縛無脫品）〉（大正8，244c19-249c28），《大智度論》卷45～卷47（大正25，385c16-396b17）。

[^111]: （1）參見《摩訶般若波羅蜜經》卷4〈15
辯才品〉：「富樓那彌多羅尼子言：『是菩薩大誓莊嚴、是菩薩發趣大乘、是菩薩乘於大乘，以是故，是菩薩名摩訶薩。』」（大正8，244c20-23）

（2）摩訶衍，詳見《摩訶般若波羅蜜經》卷5〈18
問乘品（摩訶衍品）〉～〈19
廣乘品（四念處品）〉（大正8，250a2-256b28），《大智度論》卷46～卷48（大正25，393b1-409c15）。

[^112]: 杖＝仗【宋】【元】【明】【聖】。（大正25，394d，n.22）

[^113]: 駛＝快【宋】【元】【明】【聖】【石】。（大正25，394d，n.23）

[^114]: 《正觀》（6），p.125：參見《大智度論》卷46（大正25，394b13-22）。

[^115]: 說＋（說）【石】。（大正25，394d，n.24）

[^116]: 《正觀》（6），p.126：參見《大智度論》卷46（大正25，394b12-26）。

[^117]: 方便即是智慧：智慧淳淨變名方便。（印順法師，《大智度論筆記》〔E005〕p.294）

[^118]: 參見《大智度論》卷27〈1
序品〉：「九菩薩道，所謂六波羅蜜、方便、成就眾生、淨佛世界。」（大正25，258b14-16）

[^119]: 參見《現在賢劫千佛名經》（大正14，383b27-c4）。

[^120]: 愛＝受【元】【明】。（大正25，395d，n.3）

[^121]: ┌應薩婆若心......起施因緣

│內外所有布施

五相攝檀波羅密 ┤共一切眾生（大悲）

│回向無上覺......是施福果

└用無所得 （印順法師，《大智度論筆記》〔B012〕p.129）

[^122]: 《正觀》（6），p.126：參見《大智度論》卷11（大正25，140a23-153a23）、卷22（大正25，226c1-227b22）、卷29（大正25，271a-b，272b29-c5）。

[^123]: 佛慧二種 ┬無上正智

└一切種智　　（印順法師，《大智度論筆記》〔B012〕p.129）

[^124]: （1）《摩訶般若波羅蜜經》卷5：「云何名尸羅波羅蜜？須菩提，菩薩摩訶薩以應薩婆若心，自行十善道，亦教他行十善道，以無所得故，是名菩薩摩訶薩尸羅波羅蜜。」（大正8，250a13-16）

（2）參見釋厚觀，〈《大智度論》中的十善道〉，《深觀廣行的菩薩道》，pp.40-48。

（3）十善業道：是總相戒。十善道攝一切戒。十善道是戒根本。舊戒。犯十善戒，懺不除罪。七事是戒，三為守護。（印順法師，《大智度論筆記》〔E005〕p.294）

[^125]: 參見《大毘婆沙論》卷113（大正27，583b-584b），《俱舍論》卷16（大正29，84c-85a）

[^126]: （1）持戒──本在不惱眾生常施無畏 ┬根本──十善

└遠緣──餘戒

（印順法師，《大智度論筆記》〔B012〕p.130）

（2）參見釋厚觀，〈《大智度論》中的十善道〉，《深觀廣行的菩薩道》，p.42：

菩薩發菩提心，本來應該以財施、法施、無畏施等等救度眾生為職志。如果菩薩不守十善道，反而殺害眾生、盜眾生財物、施以暴行、惡口，以邪見引導眾生入惡道的話，那怎能算是菩薩呢？而且帶給眾生最大痛苦的，不外乎殺、盜......邪見等十不善道，並不是過午不食、畜長鉢等行為。當然菩薩要圓滿一切戒行，這些也不能忽略，但是從「不惱眾生」的觀點來看，菩薩持的戒，應以十善道為根本，它是不惱眾生的近因緣；其它的戒律則是不惱眾生的遠因緣。

[^127]: 白衣出家戒異 ┬出家──為今世取涅槃故──婬欲為初

└白衣──為求福德故──不殺在前

（印順法師，《大智度論筆記》〔B012〕p.131）

[^128]: 釋厚觀，〈《大智度論》中的十善道〉，《深觀廣行的菩薩道》，p.43：「比丘戒、比丘尼戒等出家戒，是為了速得涅槃，不受後有，故以不婬戒為先；而五戒、八齋戒等在家戒則重在求今世、來世之福樂，以不殺戒為先。而八齋戒之戒體是一日一夜；五戒、比丘戒、比丘尼戒是盡形壽；但在家菩薩、出家菩薩不是為了求福樂，也不是為了速求涅槃，而是於無量世中以十善道為基礎，積集無量功德，廣度一切眾生。因此菩薩的十善道，不是盡形壽受持而已，而是一直到成佛為止，可以說菩薩的尸羅波羅蜜是盡未來際的戒法。」

[^129]: 〔道〕－【宋】【元】【明】【聖】。（大正25，395d，n.10）

[^130]: （1）二種戒 ┬舊戒

└客戒　　（印順法師，《大智度論筆記》〔B012〕p.131）

（2）釋厚觀，〈《大智度論》中的十善道〉，《深觀廣行的菩薩道》，p.52：「即使如來未出世仍有十善道；而比丘戒等律儀必須存在於有佛時代，而且是處於惡世，眾生有犯罪因緣時佛才會制定。由於比丘戒等律儀不是永遠存在的，故稱為客或稱為新戒；而十善道於有佛無佛常有，故為主或稱為舊戒。」

[^131]: （1）關於釋尊於十二年中未制戒之說，參見《四分僧戒本》：「善護於口言，自淨其志意，身莫作諸惡，此三業道淨，能得如是行，是大仙人道──此是釋迦牟尼如來無所著等正覺於十二年中為無事僧說是戒經；從是已後廣分別說。」（大正22，1030b4-9）

《根本說一切有部毘奈耶》卷1：「薄伽梵從初證覺，於十二年中，諸聲聞弟子無有過失，未生瘡疱；世尊為諸弟子說略別解脫戒。」（大正23，628a3-5）

（2）亦有二十年中未制戒之說，參見《善見律毘婆沙》卷5：「釋迦牟尼佛從菩提樹下二十年中皆說教授波羅提木叉。」（大正24，708a7-8）《善見律毘婆沙》卷6：「佛從菩提樹下二十年中未為諸弟子結戒。」（大正24，713a22-23）

（3）毘尼：十二年制戒［前又有一文］。（印順法師，《大智度論筆記》〔H010〕p.397）

[^132]: （1）二種戒 ┬有佛無佛^※^，或有或無

└有佛無佛常有（十善）　　（印順法師，《大智度論筆記》〔B012〕p.130）

案：導師筆記原作「有佛無佛」，依論似應作「有佛」。

（2）《優婆塞戒經》卷6：「善生言：『世尊！諸佛如來未出世時，菩薩摩訶薩以何為戒？』『善男子！佛未出世，是時無有三歸依戒，唯有智人求菩提道，修十善法。』」（大正24，1066c4-6）

[^133]: （1）二種戒 ┬懺則淨────律中微細戒。

└懺而罪不除──犯十善戒。 （印順法師，《大智度論筆記》〔B012〕p.130）

（2）釋厚觀，〈《大智度論》中的十善道〉，《深觀廣行的菩薩道》，p.52：「十善道是道德規範，屬於性戒，與善惡業道有關，故不論在家、出家、受戒、不受戒，守之則清淨，犯了就是染污，要受惡的果報。其他的律儀，有的是與性罪有關的道德規範。但有的是生活規定等遮戒，只要如法懺悔，不一定會受後世果報。」

[^134]: 議＝義【宋】【元】【明】。（大正25，395d，n.14）

[^135]: 《正觀》（6），p.126：參見《大智度論》卷11～卷18（大正25，139a24-197b9）。

[^136]: 印順法師，《大智度論》（標點本），p.1772注：「答曰」二字，應在「亦不生邪疑」之下。

[^137]: 〔生〕－【宋】【元】【明】【聖】。（大正25，396d，n.1）

[^138]: 《正觀》（6），p.126：參見《大智度論》卷11～卷18（大正25，139a24-197b9）。

[^139]: 十八空：是中道行。（印順法師，《大智度論筆記》〔E005〕p.294）

[^140]: （1）參見《摩訶般若波羅蜜經》卷1〈1 序品〉（大正8，219c8-12）。

（2）《正觀》（6），p.126：參見《大智度論》卷31（大正25，285b5-296b2）。

[^141]: 行是空以破有──非常，亦不著空──非滅。（印順法師，《大智度論筆記》［B013］p.131）

[^142]: 以中道行是十八空 ┬行是空以破有─非常┬離是二邊

└亦不著是空──非滅┘ （印順法師，《大智度論筆記》〔B013〕p.131）

[^143]: 參見印順法師，《空之探究》，pp.169-170。

[^144]: 無為：是無法。（印順法師，《大智度論筆記》〔E005〕p.295）

[^145]: 《正觀》（6），p.127：參見《大智度論》卷31（大正25，288c21-289b25）。

[^146]: 二種自性 ┬如世間法地堅性等

└聖人知如法性實際（無為）
（印順法師，《大智度論筆記》〔B013〕p.131）

[^147]: 智＝知【石】。（大正25，396d，n.5）

[^148]: 《正觀》（6），p.127：參見《大智度論》卷18（大正25，193c1-6）、卷31（大正25，286c29-287a2）、卷36（大正25，328a11-16，328c17-22）；另參見卷44（大正25，378a25-28）、卷53（大正25，437a4-14）、卷74（大正25，581b20-c7）、卷89（大正25，692b27-c7）、卷90（大正25，698b27-c6）。