釋曰： ^lun-046-1

富樓那以三事明摩訶薩，[^9]上已說二事，[^10]今問第三事「乘於大乘」，富樓那答。 ^lun-046-2

有人言：菩薩直布施內外物，不能破吾我相，是名「大莊嚴」。 ^lun-046-3

若能破吾我相，入眾生空，未入法空，是名「發大莊嚴」。 ^lun-046-4

因[^11]眾生空入法空中，行檀波羅蜜，不見三事──施者、受者、財物，能如是者，是名「乘於大乘」。[^12] ^lun-046-5

餘波羅蜜亦如是。 ^lun-046-6

是菩薩以不雜[^13]心，離[^14]諸煩惱及二（390a）乘意，為薩婆若故，修行四念處，修相[^15]亦不可得，畢竟清淨故。是名「乘於大乘」。 ^lun-046-7

乃至十八不共法亦如是。 ^lun-046-8

復次，若菩薩知一切法假名字，於名字和合中復有名字；一切世間、若出世間皆是假名。是名「乘於大乘」。[^16] ^lun-046-9

復次，菩薩發大莊嚴，具足菩薩神通；具足菩薩神通故，成就眾生，從一佛國至一佛國；所經諸國，雨七寶蓮華，供養諸佛，拔三惡道眾生。變身無數，各各至諸佛前，聽受大乘法化；從諸佛前，趣大乘相。 ^lun-046-10

乘此大乘，從一佛國至一佛國，成就眾生、淨佛世界；不生眾生相、不取佛國相。住不二入地中，隨諸眾生所應度者而化度之，為眾生故受身。常乘大乘，初無休息。 ^lun-046-11

是菩薩乘於大乘，得成佛，轉法輪，諸聲聞、辟支佛所不能轉，何況餘小凡夫！ ^lun-046-12

十方如恒河沙等世界諸佛讚歎是菩薩：「某方某國某甲菩薩乘於大乘，成佛，轉法輪！」 ^lun-046-13

如是相，名為「乘於大乘」。 ^lun-046-14

復次，「大乘」名畢竟清淨六波羅蜜。菩薩摩訶薩乘大乘時，以五神通而自莊嚴；菩薩住是乘中，一時變身無數，至十方世界，供養諸佛、度脫眾生。是菩薩常不離諸佛，乃至得佛道，常乘此大乘。 ^lun-046-15

`1306`〈釋無縛無脫品第十七〉 ^lun-046-16

（大正25，390a24-393a29） ^lun-046-17

釋曰： ^lun-046-18

上富樓那說大莊嚴及發大誓莊嚴相，今須菩提作是念：「富樓那未得一切智，雖說大莊嚴，或當有錯。」是故問佛取定。 ^lun-046-19

佛為須菩提說「檀波羅蜜大莊嚴，乃至一切智」。 ^lun-046-20

是諸善法果報故，得菩薩大神通力。 ^lun-046-21

為出家好道眾生故，化作佛身，放大光明，照十方世界，震動大地，令眾生發心行善法，隨其所應而為說法，令得三乘。 ^lun-046-22

為在家好樂眾生，作轉輪聖王，變三千世界悉為琉璃，為不障礙故；乘七寶車，身放光明，雨諸寶物，隨眾生所須，皆令充足，然後為說菩薩法。 ^lun-046-23

菩薩住大乘中，以二施利益眾生，所謂財施、法施。[^37]眾生聞已，行六波羅蜜乃至十八不共法，至阿耨多羅三藐三菩提，終不離是法。 ^lun-046-24

菩薩雖住是變化中，亦不於諸法中生著相，亦不自高。 ^lun-046-25

須菩提作是念：「菩薩能作如是大事，又諸漏未盡故，云何於諸法得不著，亦不生高心？」 ^lun-046-26

是中佛自說譬喻：「若幻師於四衢道中，化作種種物，隨人所須，悉能與之。於須菩提意云何？是幻師實有所與不？有受者、有用者不？」 ^lun-046-27

須菩提言：「是但虛誑，實無所有。」 ^lun-046-28

佛言：「菩薩亦如是，雖作佛身、轉輪聖王，以財、法施眾生，亦如幻師實無所與。何以故？諸法相畢竟空如幻。」 ^lun-046-29

餘五波羅蜜亦如是，隨義分別。 ^lun-046-30

復次，檀波羅蜜、尸羅波羅蜜因緣故，人中富貴，作轉（391c）輪聖王。[^38] ^lun-046-31

餘波羅蜜，或作梵王、[^39]或作法身[^40]菩薩。 ^lun-046-32

問曰：六[^41]波羅蜜外，更有何法可莊嚴？ ^lun-046-33

答曰：諸功德皆六波羅蜜中攝。 ^lun-046-34

有人言：別有智波羅蜜及方便等。[^42] ^lun-046-35

於十方如恒河沙等世界中，隨所應度，作種種因緣說法，令眾生住六波羅蜜。 ^lun-046-36

復次，決定誓願名為大莊嚴，所謂菩薩不作是念：「我度若干人令住檀波羅蜜，不能度餘人；乃至十八不共法亦如是。」亦不作是念：「我令若干人得須陀洹果，不能令若干人得須陀洹果；乃至佛道亦如是。」 ^lun-046-37

`1311`我當悉令無量阿僧祇眾生住諸功德中──檀波羅蜜乃至一切種智。 ^lun-046-38

自立[^43]如幻師，如先說。[^44] ^lun-046-39

是名「發大莊嚴」。 ^lun-046-40

釋曰： ^lun-046-41

須菩提言：「^如我聞佛義，無大莊嚴為大莊嚴，何以故？自相空故。」 ^lun-046-42

問曰：須菩提何以故[^55]如是說？ ^lun-046-43

答曰：佛說發大莊嚴義，甚深、難得、難解。會中眾生聞是事，心或退沒──如是莊嚴畢竟空，亦以神通力故，一時能遍至十方如[^56]恒河沙世界可適眾生──言：「此是聖王[^57]事，我等云何能知！」 ^lun-046-44

以是故，須菩提說：「發大莊嚴非深非難！非但發大莊嚴自相空，易行易得；色、色中定相不可得，乃至十八不共法亦爾。若菩薩能如是知諸法空寂滅相，而不捨本願、精進，是故名發大莊嚴[^58]非是難得。」 ^lun-046-45

佛證須菩提所說，故言「如是」。作法皆是虛誑，故言：「薩婆若無作法；眾生畢竟空故，亦無作法。」 ^lun-046-46

`1315`佛說：「作者不可得故，一切智非作相；眾生不可得故，作者不可得；作者不可得故，薩婆若非作非起相。 ^lun-046-47

復次，色亦無所能作，法空故，乃至諸佛（393a）法亦如是。」 ^lun-046-48

須菩提等謂「諸法中無有定作相，如幻雖無實事，而有來去相」；以是故，佛說：「如幻、如焰等無[^59]作相，畢竟不可得故。」 ^lun-046-49

是時聽者作是念「十八空能破一切法，則是有用，是則為實」，謂言「有作」。是以佛言：「內空無所作，乃至無法有法空，至[^60]十八不共法亦無所作。」 ^lun-046-50

若謂今十八空，有為，虛誑無實，故可無作；如、法性、實際是真實法，應當有作！何以故？一切有為法各各共因，無為法亦與有為法[^61]作因故。 ^lun-046-51

佛言：「如、法性、實際、法住、法位亦無作。」 ^lun-046-52

又謂：「菩薩、佛、一切種智是實法，能有所作。」 ^lun-046-53

以是故佛言：「是法亦畢竟空故，亦無所作。」作相因緣生故。 ^lun-046-54

行者念言：「佛法甚難！甚為希有！諸法都無作、無縛無解者，我等云何當從苦得脫？」是故須菩提白佛言：「如我知佛所說義，五眾無縛無解；若畢竟空無有作者，誰縛誰解？」 ^lun-046-55

凡夫人[^62]法虛誑不可得，故非縛； ^lun-046-56

聖人法畢竟空不可得，故非解。 ^lun-046-57

如夢等五眾，及三世五眾、善不善等五眾，一切法亦如是，乃至實際等亦復如是；無所有故、離故、不生故，無縛無解。是名「菩薩摩訶薩不縛不解菩薩道」。 ^lun-046-58

住是道中，諸煩惱不牽墮[^63]凡夫中，故言「不縛」；不以諸無漏法破煩惱，故言「不解」。 ^lun-046-59

教化眾生，淨佛世界，乃至五神通、五眼、諸陀羅尼、三昧門、終不離佛，及安立眾生於三乘，亦無縛無解。 ^lun-046-60

`1316`所以者何？諸法無所有故、離故、寂滅故、不生故、畢竟空故。 ^lun-046-61

如是等因緣，是名「菩薩摩訶薩發大莊嚴相」，所謂「不縛不解」。[^64] ^lun-046-62

（393b）〈釋摩訶衍品第十八[^65]〉 ^lun-046-63

（大正25，393b1-396b18） ^lun-046-64

 ^lun-046-65

問曰：是經名為「般若波羅蜜」，又佛命須菩提為菩薩說「般若波羅蜜」，須菩提應問「般若波羅蜜」，佛亦應答「般若波羅蜜」；今須菩提何以乃問「摩訶衍」，佛亦答「摩訶衍」？ ^lun-046-66

答曰： ^lun-046-67

般若波羅蜜、摩訶衍一義，但名字異；若說般若波羅蜜，說摩訶衍，無咎。 ^lun-046-68

摩訶衍名佛道，行是法得至佛，所謂六波羅蜜；六波羅蜜中第一大者，般若波羅蜜，如「後品」佛種種說大因緣。[^97] ^lun-046-69

若說般若波羅蜜，則攝六波羅蜜；若說六波羅蜜，則具說菩薩道，所謂從初發意乃至得佛。 ^lun-046-70

譬如王來，必有營從，雖不說從者，當知必有；摩訶衍亦如是，菩薩初發意所行，為求佛道故，所修集[^98]善法，隨可度眾生所說種種法，所謂《本起經》、《斷一切眾生疑經》、《華手經》、《法華經》、《雲經》、《大雲經》、《法雲經》、《彌勒問經》、《六波羅蜜經》、《摩訶般若波羅蜜經》。 ^lun-046-71

如是等無量無邊阿僧祇經，或佛說、或化佛說、或大菩薩說、或聲聞說、或諸得道`1322`天說。[^99]是事和合，皆名「摩訶衍」。 ^lun-046-72

此諸經中，般若波羅蜜最大故，[^100]說「摩訶衍」即知已說「般若波羅蜜」。諸餘助道法，無般若波羅蜜和合，則不能至佛；以是故，一切助道法皆是般若波羅蜜，[^101]如「後品」中[^102]佛語須菩提：「汝說摩訶衍，不異般若波羅蜜。」[^103] ^lun-046-73

問曰：若爾者，初何以不先說「摩訶衍」？ ^lun-046-74

答曰： ^lun-046-75

我上說「般若波羅蜜最大」，故應先說。 ^lun-046-76

又佛意欲說摩訶般若波（394c）羅蜜，放大光明。 ^lun-046-77

十方諸菩薩各自問佛：「今何以有是光明？」 ^lun-046-78

諸佛各[^104]答言：「娑婆世界有佛，名釋迦牟尼，欲說般若波羅蜜。」 ^lun-046-79

彼諸菩薩及諸天人，和合而來。 ^lun-046-80

舍利弗問佛：「世尊！云何菩薩摩訶薩欲知一切法，習行般若波羅蜜？」[^105] ^lun-046-81

又佛「初品」中種種讚般若波羅蜜功德──「若欲得是者，當學般若波羅蜜。」 ^lun-046-82

有如是等因緣故，應初說般若波羅蜜。[^106] ^lun-046-83

佛命須菩提：「汝為諸菩薩說般若波羅蜜！」須菩提謙言：「菩薩空但有名。」後言：「能如是解，了知菩薩相，即是行般若波羅蜜。」[^107]既知是已，問菩薩句義，[^108]次`1323`有摩訶薩義；[^109]摩訶薩義中，有大莊嚴、[^110]摩訶衍。[^111] ^lun-046-84

如勇夫雖有種種器杖[^112]莊嚴，不乘駛[^113]馬，則無能為。 ^lun-046-85

是「大乘」，天竺語名「摩訶衍」。 ^lun-046-86

諸佛斷法愛故，又明般若波羅蜜義無異故，佛不訶。 ^lun-046-87

以是故，須菩提更作異名，問「摩訶衍」。 ^lun-046-88

問曰：如摩訶衍序中說：「從初發心乃至佛道，為佛道故集一切善法，皆名摩訶衍。」[^114]今何以但說六波羅蜜為摩訶衍？ ^lun-046-89

答曰： ^lun-046-90

如先說[^115]：「般若波羅蜜，則說六波羅蜜；說六波羅蜜，則攝一切善法。」[^116]以是故，不應作是問：「諸善法多，何以但說六波羅蜜？」 ^lun-046-91

復次，摩訶衍，初發心作願乃至後方便，等六波羅蜜；是諸法雖不名為波羅蜜，然義皆在六波羅蜜中。如初發心作願、大悲等，心力大故，名毘梨耶波羅蜜；捨小利、取大乘，名般若波羅蜜；方便即是智慧──智慧淳淨故，變名「方便」。[^117]教化眾生、淨佛世界等，皆在六波羅蜜中，隨義相攝。[^118] ^lun-046-92

問曰：若爾者，後何以更說「十八空、百八（395a）三昧等名摩訶衍」？ ^lun-046-93

答曰：六波羅蜜是摩訶衍體，但後廣分別其義。如十八空、四十二字等，是般若波羅蜜義；百八三昧等，是禪波羅蜜義。以是故初說六波羅蜜。 ^lun-046-94

問曰：何以故正說六波羅蜜，不多不少？ ^lun-046-95

答曰： ^lun-046-96

佛為法王，隨眾生可度，或時略說一、二、三、四；或時廣說，如《賢劫經》[^119]八萬四千波羅蜜。 ^lun-046-97

復次，六道眾生皆受身心苦惱，如^（1）^地獄眾生拷掠苦，^（2）^畜生中相殘害苦，^（3）^餓鬼中飢餓苦，^（4）^人中求欲苦，^（5）^天上離所愛[^120]欲時苦，^（6）^阿修羅道鬪諍苦；菩薩生大悲心，欲滅六道眾生苦故，生六波羅蜜。 ^lun-046-98

以是故說六波羅蜜，不多不少。 ^lun-046-99

問曰：檀波羅蜜有種種相，此中佛何以但說五相，所謂「^（1）^用薩婆若相應心，^（2）^捨內、外物，^（3）^是福共一切眾生，^（4）^迴向阿耨多羅三藐三菩提，^（5）^用無所得故」？何以不說「大慈悲心，供養諸佛，及神通、布施」等？ ^lun-046-100

答曰：是五種相中，攝一切布施。 ^lun-046-101

^（1）^「^相應薩婆若心布施」者，此緣佛道、依佛道。 ^lun-046-102

^（2）^「^捨內外」者，則捨一切諸煩惱。 ^lun-046-103

^（3）^「^共眾生」者，則是大悲心。 ^lun-046-104

^（4）^「^迴向」者，以此布施，但求佛道，不求餘報。 ^lun-046-105

^（5）^「^用無所得故」者，得諸法實相般若波羅蜜氣分故，檀波羅蜜非誑非倒，亦無窮盡。 ^lun-046-106

問曰：若爾者，則不須五種相，但說「薩婆若相應心」則足！ ^lun-046-107

`1325`答曰：此事可爾！但以眾生不知云何應薩婆若心布施義故，是故以四事分別其義。 ^lun-046-108

「^應薩婆若心」者，以菩薩心求佛薩婆若，作緣、作念、繫心。持是布施，欲得薩婆若果，不求今世因緣名聞恩分等，亦不求後世轉輪聖王、天王富貴處；為（395b）度眾生故，不求涅槃，但欲具一切智等諸佛法，為盡一切眾生苦故，是名「應薩婆若心」。 ^lun-046-109

「^內外物」者，「^內」名頭、腦、骨、髓、血、肉等，難捨故在初說； ^lun-046-110

「^外物」者，國土、妻、子、七寶、飲食等。 ^lun-046-111

「^共一切眾生」者，是布施福德果報，與一切眾生共用；譬如大家種穀，與人共食。菩薩福德果報，一切眾生皆來依附；譬如好菓樹，眾鳥歸集。 ^lun-046-112

「^迴向」者，是福德邊，不求餘報，但求阿耨多羅三藐三菩提。 ^lun-046-113

問曰：先言應薩婆若心，後言迴向，有何等異？ ^lun-046-114

答曰：應薩婆若心為起諸福德因緣；迴向者，不求餘報，但求佛道。 ^lun-046-115

復次，薩婆若相應心為應阿耨多羅三藐三菩提故施，如先義說：「薩婆若為主，一切功德皆為薩婆若。」[^122] ^lun-046-116

讚佛智慧有二種：一者、無上正智名「阿耨多羅三藐三菩提」，二者、一切種智名「薩婆若」。[^123] ^lun-046-117

「^用無所得」者，以般若波羅蜜心布施，順諸法實相而不虛誑。 ^lun-046-118

如是等說檀波羅蜜義。 ^lun-046-119

`1326`問曰：尸羅波羅蜜則總一切戒法，譬如大海總攝眾流；所謂不飲酒、不過中食、不杖加眾生等，是事十善中不攝，何以但說十善？ ^lun-046-120

答曰： ^lun-046-121

佛總相說六波羅蜜，十善為總相戒，別相有無量戒。不飲酒、不過中食，入不貪中；杖不加眾生等，入不瞋中；餘道隨義相從。 ^lun-046-122

戒名身業、口業，七善道所攝。十善道及初後，如發心欲殺，是時作方便──惡口，鞭打、繫縛、斫刺，乃至垂死，皆屬於初；死後剝皮、食噉、割截、歡喜，皆名後；奪命是本體──此三事和合，總名殺不善道。[^125]以是故知說十善道則攝一切戒。 ^lun-046-123

復次，是菩薩生慈悲（395c）心，發阿耨多羅三藐三菩提，布施利益眾生，隨其所須，皆給與之；持戒不惱眾生，不加諸苦，常施無畏。十善業道為根本，餘者是不惱眾生遠因緣。[^126] ^lun-046-124

戒律為今世取涅槃故，婬欲雖不惱眾生，心繫縛故為大罪；以是故，戒律中婬欲為初。 ^lun-046-125

白衣，不殺戒在前，為求福德故。[^127] ^lun-046-126

菩薩不求今世涅槃，於無量世中往返生死，修諸功德。[^128] ^lun-046-127

十善道[^129]為舊戒，餘律儀為客。[^130] ^lun-046-128

復次，若佛出好世，則無此戒律；如釋迦文佛，雖在惡世，十二年中亦無此戒，[^131]以是故知是客。 ^lun-046-129

復次，有二種戒：有佛時，或有、或無；十善，有佛、無佛常有。[^132] ^lun-046-130

復次，戒律中戒，雖復細微，懺則清淨；犯十善戒，雖復懺悔，三惡道罪不除。如比丘殺畜生，雖復得悔，罪報猶不除。[^133] ^lun-046-131

如是等種種因緣故，但說十善業道。 ^lun-046-132

亦自行，亦教他人，名為尸羅波羅蜜。 ^lun-046-133

十善道──七事是戒，三為守護故，通名為尸羅波羅蜜。 ^lun-046-134

餘波羅蜜亦如是，隨義分別；如「初品」中六波羅蜜論議[^134]廣說。[^135] ^lun-046-135

是經名《般若波羅蜜》，般若波羅蜜名捨離相；以是故，一切法中皆用無所得故。 ^lun-046-136

問曰：若用有所得集諸善法猶尚為難，何況用無所得！ ^lun-046-137

答曰：[^136]若得是無所得智慧，是時能妨善行，或生邪疑；若不得是無所得智慧，是時無所妨，亦不生邪疑！ ^lun-046-138

佛亦不稱著心取相行諸善道。何以故？虛誑住世間，終歸於盡。若著心修善，破者則易；若著空生悔，還失是道！譬如火起草中，得水則滅；若水中生火，則無物能滅。初習行著心取相菩薩，修福（396a）德，如草生火，易可得滅；若體得實相菩薩，以大悲心行眾行，難可得破，如水中生[^137]火，無能滅者。以是故，雖用無所得心行眾行，心亦不弱，不生疑悔。 ^lun-046-139

是名略說六波羅蜜義。廣說如「初品」中，一一波羅蜜皆具足。[^138] ^lun-046-140

^十八空者，六波羅蜜中說般若波羅蜜義，不著諸法。所以者何？以十八空故。 ^lun-046-141

十八空論議，如「初品」中，佛告舍利弗：「^菩薩摩訶薩欲住十八空，當學般若波羅蜜。」[^140]彼義，應此中廣說。 ^lun-046-142

問曰：十八空，內空等後皆言「^非常非滅故」，此義云何？ ^lun-046-143

答曰：若人不習此空，必墮二邊，若常、若滅。所以者何？ ^lun-046-144

若諸法實有，則無滅義，墮常中。如人出一舍入一舍，眼雖不見，不名為無；諸法亦爾，從未來世入現在世，現在世入過去世，如是則不滅。 ^lun-046-145

行者以有為患，用空破有；心復貴空，著於空者，則墮斷滅。 ^lun-046-146

以是故，行是空以破有，亦不著空；[^141]離是二邊，以中道行是十八空，以`1329`大悲心為度眾生，是故十八空後皆言「非常非滅」[^142]，是名摩訶衍。 ^lun-046-147

若異此者，則是戲論狂人，於佛法中空無所得；如人於珍寶聚中取水精珠，眼見雖好，價無所直。 ^lun-046-148

問曰：若十八空已攝諸空，何以更說四空？ ^lun-046-149

答曰：十八空中，現空盡攝。諸佛有二種說法：或初略後廣，或初廣後略。 ^lun-046-150

初略後廣，為解義故。 ^lun-046-151

初廣後略，為易持故──或為後會眾生略說其要，或以偈頌。 ^lun-046-152

今佛前廣說十八空，後略說四空[^143]相。 ^lun-046-153

「^法法相空」者，一切法中，法相不可得；如色中，色相不可得。 ^lun-046-154

復次，法中不生法故，名（396b）為「^法法空」。 ^lun-046-155

「^無法無法空」者，無為法名「無法」。何以故？相不可得故。[^144] ^lun-046-156

問曰：佛以三相說無為法，云何言「無相」？ ^lun-046-157

答曰：不然！破生故言「無生」，破住故言「無住」，破滅故言「無滅」──皆從生、住、滅邊有此名，更無別無生、無滅法。 ^lun-046-158

是名「無法無法空」。 ^lun-046-159

是義，如無為空中說。[^145] ^lun-046-160

「^自法自法空」者，「自法」名諸法自性。自性有二種：一者、如世間法，地堅性等；二者、聖人知如、法性、實際。[^146] ^lun-046-161

此法空。所以者何？不由智[^147]見知故有二性空，如先說。[^148] ^lun-046-162

問曰：如、法性、實際，無為法中已攝，何以復更說？ ^lun-046-163

答曰：觀時分別，說五眾實相──法性、如、實際；又非空智慧觀故令空，性自爾。 ^lun-046-164

問曰：如色，是自法；識，為他法。此中何以說「如、法性、實際，有佛、無佛常住，過是名為他法空」？ ^lun-046-165

答曰：有人未善斷見結故，處處生著。是人聞是如、法性、實際，謂「過是已，更有餘法」；以是故說「過如、法性、實際亦空」。 ^lun-046-166

---

[^1]: （1）三事：1、大莊嚴（〈15 大莊嚴品〉），2、發趣大乘（〈15
大莊嚴品〉），3、乘於大乘（〈16 乘乘品〉）。

（2）《摩訶般若波羅蜜經》卷4〈15
辯才品〉：「^富樓那彌多羅尼子言：『是菩薩大誓莊嚴、是菩薩發趣大乘、是菩薩乘於大乘，以是故，是菩薩名摩訶薩。』」（大正8，244c20-23）

（3）《大智度論》卷45〈15
大莊嚴品〉：「^富樓那彌多羅尼子言：『是菩薩大莊嚴、是菩薩發趣大乘、是菩薩乘於大乘；以是故，是菩薩名摩訶薩。』」（大正25，385c6-9）

[^2]: ┌修行六度三輪體空............ ┐

乘於大乘 ┤修諸妙行修亦不得 ├自利乘

│若我若法達不可得............ ┘

└具足神通成就眾生............
...利他乘（印順法師，《大智度論筆記》〔B012〕p.128）

[^3]: 參見《大般若波羅蜜多經》卷412〈14
乘大乘品〉：「^滿慈子言：『舍利子！若菩薩摩訶薩修行般若波羅蜜多時，以一切智智相應作意，大悲為首，用無所得而為方便，雖乘布施波羅蜜多而不得布施波羅蜜多，不得施者、受者、施物及所遮法。』」（大正7，67b26-c1）

[^4]: 是＋（名）【元】【明】。（大正25，389d，n.19）

[^5]: 參見《大般若波羅蜜多經》卷412〈14
乘大乘品〉：「^復次，舍利子！若菩薩摩訶薩以一切智智相應作意，大悲為首，用無所得而為方便，為遣修故修四念住乃至八聖道支，修三解脫門，如是乃至修佛十力乃至十八佛不共法。舍利子！是為菩薩摩訶薩普為利樂諸有情故乘於大乘。」（大正7，67c13-18）

[^6]: 〔若〕－【宋】【元】【明】【聖】。（大正25，389d，n.21）

[^7]: 法住＝法位【聖】【石】，法住＋（法位）【元】【明】。（大正25，389d，n.22）

[^8]: 〔如是〕－【宋】【元】【明】【聖】。（大正25，389d，n.23）

[^9]: 三事：指菩薩「大莊嚴、發趣大乘、乘於大乘」。參見《摩訶般若波羅蜜經》卷4〈15
辯才品〉：「^富樓那彌多羅尼子言：『是菩薩大誓莊嚴、是菩薩發趣大乘、是菩薩乘於大乘，以是故，是菩薩名摩訶薩。』」（大正8，244c20-23）

[^10]: 參見《大智度論》卷45（大正25，385c5-389a26）。

[^11]: 因：5.依托，利用，憑藉。（《漢語大詞典》（三），p.603）

[^12]: ┌大莊嚴───直行六度不破吾我

摩訶薩三事不同 ┤發趣大乘──入眾生空未入法空

└乘於大乘──因眾生空入法空中

（印順法師，《大智度論筆記》〔B011〕p.128）

[^13]: 雜＝離【宋】。（大正25，389d，n.27）

[^14]: （故）＋離【聖】。（大正25，389d，n.28）

[^15]: 〔相〕－【宋】【元】【明】。（大正25，390d，n.1）

[^16]: 參見《大智度論》卷42（大正25，365c5-20）。

[^17]: （1）《摩訶般若波羅蜜經》卷4〈15
辯才品〉：「^富樓那彌多羅尼子言：『是菩薩大誓莊嚴、是菩薩發趣大乘、是菩薩乘於大乘，以是故，是菩薩名摩訶薩。』」（大正8，244c20-23）

（2）《大智度論》卷45〈15
大莊嚴品〉：「^富樓那彌多羅尼子言：『是菩薩大莊嚴、是菩薩發趣大乘、是菩薩乘於大乘，以是故，是菩薩名摩訶薩。』」（大正25，385c6-9）

（3）《大智度論》卷46〈17
無縛無脫品〉：「^上富樓那說大莊嚴及發大誓莊嚴相，今須菩提作是念：『富樓那未得一切智，雖說大莊嚴，或當有錯。』是故問佛取定。佛為須菩提說『檀波羅蜜大莊嚴，乃至一切智』。」（大正25，391b4-8）

[^18]: （誓）＋莊嚴【石】。（大正25，390d，n.8）

[^19]: 參見《大般若波羅蜜多經》卷413〈15
無縛解品〉：「^爾時，具壽善現白佛言：『世尊！如說菩薩摩訶薩被大乘鎧者，云何菩薩摩訶薩被大乘鎧？』」（大正7，68b13-14）

[^20]: 大莊嚴二義 ┬六波羅密是大莊嚴（攝諸功德）。

└大誓莊嚴是大莊嚴。 （印順法師，《大智度論筆記》〔B012〕p.128）

[^21]: 振＝震【元】【明】【聖】。（大正25，390d，n.9）

[^22]: 纓＝瓔【宋】【元】【明】。（大正25，390d，n.11）

[^23]: （1）搗＝擣【聖】。（大正25，390d，n.12）

（2）搗（^ㄉㄠˇ）：1.舂，捶。〔唐〕杜甫《雨》詩之一："柴扉臨野碓，半濕搗香粳。"（《漢語大詞典》（六），p.803）

（3）《一切經音義》卷11：「^擣香（多老反，末香也。古人語朴，故云擣香也）。」（大正54，375
b21）

[^24]: ［唐］澄觀撰，《大方廣佛華嚴經疏》卷16〈12
賢首品〉：「^澤香即塗香也。」（大正35，625c29）

[^25]: 〔法〕－【宋】【元】【明】【聖】。（大正25，390d，n.13）

[^26]: （於）＋六【宋】【元】【明】。（大正25，390d，n.14）

[^27]: 給＝所【石】。（大正25，390d，n.15）

[^28]: 〔化〕－【宋】【元】【明】【聖】。（大正25，390d，n.21）

[^29]: 〔師〕－【宋】【元】【明】。（大正25，390d，n.22）

[^30]: （工）＋幻【元】【明】【石】。（大正25，391d，n.2）

[^31]: 案：依前文例，此處應可增補「餘如上說」等字。

[^32]: 中＋（眾生）【石】。（大正25，391d，n.3）

[^33]: 參見《大般若波羅蜜多經》卷413〈15
無縛解品〉：「^復次，善現！若菩薩摩訶薩被如上說諸功德鎧，以一切智智相應作意，大悲為首，用無所得而為方便，利益安樂一切有情，不雜聲聞、獨覺作意。是菩薩摩訶薩不作是念：『我當安立爾所有情於布施等波羅蜜多，爾所有情不當安立。』但作是念：『我當安立無量無數無邊有情於布施等波羅蜜多。』」（大正7，70a14-20）

[^34]: 洹＝含【元】【明】。（大正25，391d，n.4）

[^35]: 住＝行【元】【明】【石】。（大正25，391d，n.5）

[^36]: 大莊嚴二義 ┬六波羅密是大莊嚴（攝諸功德）

└大誓莊嚴是大莊嚴 （印順法師，《大智度論筆記》〔B012〕p.128）

[^37]: 參見《大智度論》卷11（大正25，140c15-145a1），《大智度論》卷22（大正25，226c1-227b22）。

[^38]: 參見《摩訶般若波羅蜜經》卷25〈81
具足品〉（大正8，406a3-19），《大智度論》卷39（大正25，345a2-22）。

[^39]: 參見《大智度論》卷38〈4
往生品〉：「^有菩薩摩訶薩行般若波羅蜜，以方便力入初禪，此間命終生梵天處，作大梵天王。」（大正25，340b14-16）

[^40]: （1）〔法身〕－【聖】。（大正25，391d，n.7）

（2）法身菩薩，參見《大智度論》卷38〈4
往生品〉：「^菩薩有二種：一者、隨業生，二者、得法性身。為度眾生故，種種變化身生三界，具佛功德度脫眾生故。」（大正25，340a2-4）

《大智度論》卷38〈4
往生品〉：「^菩薩有二種：一者、生身菩薩，二者、法身菩薩。一者、斷結使，二者、不斷結使。法身菩薩斷結使得六神通，生身菩薩不斷結使、或離欲得五神通。」（大正25，342a22-25）

[^41]: （出）＋六【宋】【元】【明】。（大正25，391d，n.8）

[^42]: 關於波羅蜜之數目，參見印順法師，《初期大乘佛教之起源與開展》，pp.140-145、pp.1102-1103。

[^43]: 印順法師，《大智度論》（標點本），p.1750校勘：「自立」二字疑誤。

[^44]: 《正觀》（6），p.124：參見《大智度論》卷46（大正25，391b21-28）。

[^45]: 《大般若波羅蜜多經》卷413〈15
無縛解品〉：「^爾時，善現白佛言：『世尊！如我解佛所說義者，諸菩薩摩訶薩不被功德鎧，當知是為被大乘鎧。何以故？以一切法自相空故。』」（大正7，70b19-21）

[^46]: 〔空〕－【宋】【元】【明】。（大正25，391d，n.11）

[^47]: 知＋（是）【宋】【元】【明】。（大正25，391d，n.12）

[^48]: 說＝言【宋】【元】【明】【聖】【石】。（大正25，391d，n.13）

[^49]: 參見《大般若波羅蜜多經》卷413〈15
無縛解品〉：「^佛告善現：『如是！如是！如汝所說。善現當知！一切智智無造無作，一切有情亦無造無作，諸菩薩摩訶薩為此事故被大乘鎧。』」（大正7，70c9-13）

[^50]: 參見《大般若波羅蜜多經》卷413〈15
無縛解品〉：「^佛告善現：『由諸作者不可得故，一切智智無造無作，一切有情亦無造無作。所以者何？善現！色非造非不造、非作非不作，受、想、行、識非造非不造、非作非不作。何以故？色乃至識畢竟不可得故。』」（大正7，70c15-19）

[^51]: 嚮＝響【宋】＊【元】＊【明】。（大正25，392d，n.2）

[^52]: （1）菩提＝菩薩【宋】【元】【明】。（大正25，392d，n.3）

（2）《光讚經》卷6〈15
無縛品〉：「^其菩薩者，亦無有造，亦非不造，亦無所行，亦無所作；薩芸若慧、一切哀慧，亦非有造，亦非不造，亦無所行，亦無所作。所以者何？究竟本末無有根原亦不可得。」（大正8，187c20-24）

（3）《放光般若經》卷3〈18
僧那僧涅品〉：「^如及法性、真際，亦無所作、亦無所為；菩薩、薩云若，亦無所作、亦無所為。何以故？無有本際故。」（大正8，22a29-b2）

（4）《大般若波羅蜜多經》卷413〈15
無縛解品〉：「^善現！菩薩摩訶薩非造非不造、非作非不作，如來應正等覺非造非不造、非作非不作。何以故？菩薩摩訶薩、如來應正等覺畢竟不可得故。」（大正7，71b5-8）

（5）《大智度論》卷46〈17
無縛無脫品〉：「^又謂菩薩、佛、一切種智是實法，能有所作。以是故，佛言『是法亦畢竟空故，亦無所作』，作相因緣生故。」（大正25，393a11-13）

（6）《大正藏》原作「菩提」，今依【宋】【元】【明】、《光讚經》、《放光般若經》、《大般若波羅蜜多經》及《大智度論》釋文作「菩薩」。

[^53]: 參見《大般若波羅蜜多經》卷413〈15
無縛解品〉：「^復次，滿慈子！一切法無縛無解。何以故？以一切法無所有故、遠離故、寂靜故、無生故、無滅故、無染故、無淨故無縛無解。」（大正7，71c25-27）

[^54]: 參見《大般若波羅蜜多經》卷413〈15
無縛解品〉：「^滿慈子！若菩薩摩訶薩修行無縛無解六波羅蜜多，能證無縛無解一切法性，無所有故、遠離故、寂靜故、無生故、無滅故、無染故、無淨故無縛無解。滿慈子當知！是菩薩摩訶薩名被無縛無解大乘鎧者。」（大正7，72b24-28）

[^55]: 〔故〕－【宋】【元】【明】。（大正25，392d，n.5）

[^56]: 〔如〕－【宋】【元】【明】【聖】。（大正25，392d，n.6）

[^57]: 王＝主【宋】【元】【明】。（大正25，392d，n.7）

[^58]: 發大莊嚴 ┬知諸法空寂滅相

└不捨本願精進　　　（印順法師，《大智度論筆記》〔B012〕p.129）

[^59]: 〔無〕－【石】。（大正25，393d，n.3）

[^60]: （乃）＋至【石】。（大正25，393d，n.4）

[^61]: 〔法〕－【宋】【元】【明】【聖】。（大正25，393d，n.5）

[^62]: 〔人〕－【聖】。（大正25，393d，n.6）

[^63]: 墮＝隨【■】＊。（大正25，393d，n.7）

[^64]: 無縛無脫：無所有故、離故、寂滅故、不生故。

凡法虛誑不可得，故非縛。聖法畢竟空，故非解。

煩惱不牽墮凡夫中故不縛。不以無漏破煩惱故不解。（《大智度論筆記》〔E004〕p.293）

[^65]: （（大智度論釋摩訶衍品第十八））十二字＝（（釋摩訶衍品第十八經作問乘品））十三字【明】，（（摩訶般若波羅蜜品第十七摩訶衍品））十五字【石】。（大正25，393d，n.9）

[^66]: （1）《大品經義疏》卷5：「^明摩訶衍義以說般若，即是廣就大乘法說般若也。」（卍新續藏24，246a10-11）

（2）《大智度論疏》卷17：「^第九品者名為〈集散品〉，即是命說分中第三大分，從此下去，始明善吉承命正說波若。就正說文中，大有四分：初、從此品、〈10
相行品〉、〈11
約^※^品〉，此之三品，然三解然^※^門明說波若。第二、從〈12
句義品〉已下，去至〈17
縛解品〉，是就人大就於波若；已知大法故名為大人。第三、從〈18
摩訶衍品〉已下，去訖至〈24
會宗品〉，有七品經文，次就於法大已說波若；以為大人所知故名大法。第四、從〈25
十無品〉及〈26
無生品〉，生此之二品，初明除生，後明遣法，故約遣相門以明波若。」（卍新續藏46，864a1-9）

※案：「約品」應作「幻品」。

※案：「三解然門」應作「三解脫門」。

（3）《摩訶般若波羅蜜經》〈9 集散品〉至〈26
無生品〉約可分四大部分：壹、就三解脫門說般若（〈9
集散品〉、〈10 行相品〉〈11
幻人無作品〉，見《大智度論》卷42～卷44），貳、就「菩薩、摩訶薩」說般若（〈12
句義品〉、〈13 摩訶薩品〉、〈14 斷見品〉、〈15 大莊嚴品〉、〈16
乘乘品〉、〈17
無縛無脫品〉，見《大智度論》卷44～卷46），參、就摩訶衍義說般若（〈18
摩訶衍品〉、〈19 四念處品〉、〈20 發趣品〉、〈21 出到品〉、〈22
勝出品〉、〈23 含受品〉、〈24
會宗品〉，見《大智度論》卷46～卷52），肆、以（遣相門）無生門說般若（〈25
十無品〉及〈26 無生品〉，見《大智度論》卷52～卷53）。

[^67]: 「菩薩摩訶薩摩訶衍」，參見〈18 摩訶衍品〉、〈19
四念處品〉（《大智度論》卷46～卷48）。

[^68]: 「菩薩摩訶薩發趣大乘」，參見〈20
發趣品〉（《大智度論》卷49～卷50）。

[^69]: 「是乘發何處」、「是乘至何處」，參見〈21
出到品〉（《大智度論》卷50）。

[^70]: （是乘）＋當【元】【明】。（大正25，393d，n.10）

[^71]: 是乘「當住何處」，參見〈21 出到品〉（《大智度論》卷50）。

[^72]: 〔誰當乘是乘出者〕－【宋】【元】【明】。（大正25，393d，n.11）

[^73]: 「誰當乘是乘出者」，參見〈21 出到品〉（《大智度論》卷50）。

[^74]: 參見《大般若波羅蜜多經》卷413〈16
三摩地品〉：「^爾時，具壽善現白佛言：『世尊！何等是菩薩摩訶薩大乘相？齊何當知菩薩摩訶薩發趣大乘？如是大乘從何處出？至何處住？如是大乘為何所住？誰復乘是大乘而出？』」（大正7，72c1-4）

[^75]: 印順法師，《初期大乘佛教之起源與開展》，pp.682-683：

^〔《摩訶般若波羅蜜經》〕內容的增廣：主要是〈問乘品〉（第十九）、〈廣乘品〉』（第二十）、〈發趣品〉（第二十一），占「中分」全部的百分之七。「下品般若」說到：「菩薩發大莊嚴，乘大乘故，是名摩訶薩。」對於「大乘」，只說「大乘者無有量，無分數故」。大乘是虛空一般的容受一切眾生；沒有來處、去處、住處；三世平等。「中品般若」的「中分」，從大乘是菩薩行的見地，列舉了大乘的內容：

1、六波羅蜜、十八空、百八三昧。

2、四念處、四正勤、四如意分、五根、五力、七覺分、八聖道分、（空無相無作）三三昧、十一智、三（無漏）根、（有覺有觀等）三三昧、十念、四禪、四無量心、四無色定、八背捨、九次第定。

3、十力、四無所畏、四無閡智、十八不共法

4、四十二字門

這四類中，1、是菩薩法。2、是共二乘法。菩薩是遍學一切的，所以三十七道品等，也是大乘法的一分。不過每一法門，都說是「以不可得故」，表示為與般若不可得相應的行門。3、是佛的功德。4、字門是陀羅尼。在「中品般若」（及「上品般若」）中，字門每每是列在最後的。字門的自成一類，表示了字義本是世間學，被融攝而屬於大乘的。在初期大乘中，字門陀羅尼是比較後起的。「中分」在說明了「何為大乘」以後，又說到「大乘發趣」，就是「從一地至一地」，敘述了「十地」的行法。這是「中分」所增廣的部分，其他片段的增入，如「阿毘跋致相貌」、「魔事」等，都有部分的增廣。

[^76]: 參見《大般若波羅蜜多經》卷413〈16
三摩地品〉：「^善現！云何布施波羅蜜多？若菩薩摩訶薩以一切智智相應作意，大悲為首，用無所得而為方便，自捨一切內外所有，亦勸他捨內外所有，持此善根與一切有情同共迴向一切智智。善現！是為菩薩摩訶薩布施波羅蜜多。」（大正7，72c9-14）

[^77]: 〔名〕－【宋】【元】【明】。（大正25，393d，n.12）

[^78]: 〔名〕－【宋】【元】【明】【聖】。（大正25，393d，n.13）

[^79]: 禪＋（而）【石】。（大正25，393d，n.14）

[^80]: 〔亦〕－【宋】【元】【明】【聖】。（大正25，393d，n.15）

[^81]: 〔復有〕－【宋】【元】【明】【聖】。（大正25，393d，n.16）

[^82]: 法＝空【宋】【元】【明】。（大正25，393d，n.17）

[^83]: 方＋（相）【石】。（大正25，393d，n.18）

[^84]: 義＋（空）【石】。（大正25，393d，n.19）

[^85]: 名＝為【宋】【元】【明】。（大正25，394d，n.1）

[^86]: 印順法師，《空之探究》，p.168：

^散無散空：梵本十萬頌本（「上本般若」），二萬五千頌本（「中本般若」），原文作anavakāra-śūnyatā，是無散空。無散空是《般若經》的本義，如《放光般若經》譯為「無作空」。解說為「於諸法無所棄」。《光讚般若經》譯為「不分別空」，解說為：「彼無能捨法亦無所住」。《摩訶般若波羅蜜經》雖譯為「散空」，解說也還是：「散名諸法無滅」。《大般若波羅蜜經》「第三分」說：「若法無放、棄、捨可得，說名無散」。《般若》明空，不以無常為正觀，所以無棄、無捨的是無散；無散（或譯作「無變異」）是空的，名無散空。《大智度論》引《阿含經》，解說為「散空」，正是龍樹論意。

[^87]: 〔所〕－【宋】【元】【明】。（大正25，394d，n.2）

[^88]: 名＝色【石】。（大正25，394d，n.3）

[^89]: 〔法〕－【宋】【元】【明】【聖】。（大正25，394d，n.4）

[^90]: 各＋（相）【石】。（大正25，394d，n.5）

[^91]: 〔諸法〕－【宋】【元】【明】。（大正25，394d，n.7）

[^92]: 求＋（覓）【元】【明】【石】。（大正25，394d，n.8）

[^93]: 〔法〕－【元】【明】，〔法法〕－【聖】。（大正25，394d，n.10）

[^94]: 法空＝法相空【明】。（大正25，394d，n.13）

[^95]: 《大般若波羅蜜多經．第二分》卷413〈16
三摩地品〉：「^復次，善現！有性由有性空，無性由無性空，自性由自性空，他性由他性空。云何有性由有性空？有性謂有為法，此有性由有性空。云何無性由無性空？無性謂無為法，此無性由無性空。云何自性由自性空？謂一切法皆自性空，此空非智所作、非見所作，亦非餘所作，是謂自性由自性空。云何他性由他性空？謂一切法若佛出世、若不出世，法住、法定、法性、法界、法平等性、法離生性、真如不虛妄性、不變異性、實際，皆由他性故空，是謂他性由他性故空。」（大正7，73c21-74a2）

[^96]: 般若大乘名異義一
┬摩訶衍是佛道───佛道即六波羅密────六中般若第一大。

└說般若則攝六度──說六度則具說菩薩道──菩薩道即大乘。

（印順法師，《大智度論筆記》〔B012〕p.129）

[^97]: 《正觀》（6），p.124：參見《大智度論》卷62（大正25，498c16-499b14）。

[^98]: 集＝習【宋】【元】【明】。（大正25，394d，n.15）

[^99]: 大乘五人說。（印順法師，《大智度論筆記》〔E005〕p.294）

[^100]: 大乘經般若最大。（印順法師，《大智度論筆記》〔E005〕p.294）

[^101]: 助道法皆是般若：無般若合不能至佛。（印順法師，《大智度論筆記》〔E005〕p.294）

[^102]: 〔中〕－【宋】【元】【明】【聖】。（大正25，394d，n.19）

[^103]: 《正觀》（6），p.124：

（1）《摩訶般若波羅蜜經》卷7〈24
會宗品〉：「^汝說摩訶衍，隨般若波羅蜜不離。」（大正8，266c10-11）

（2）《摩訶般若波羅蜜經》卷7〈24
會宗品〉：「^摩訶衍不異般若波羅蜜，般若波羅蜜不異摩訶衍；般若波羅蜜、摩訶衍無二無別。」（大正8，267a8-10）

（3）《放光般若經》卷5：「^汝所說摩訶衍教者，順從、無違、不失般若波羅蜜教也。」（大正8，33b20-22）

（4）《光讚經》卷9：「^汝說摩訶衍，為隨般若波羅蜜教。」（大正8，204b10-11）

[^104]: 各＋（各）【石】。（大正25，394d，n.20）

[^105]: 《正觀》（6），p.125：參見《摩訶般若波羅蜜經》卷1（大正8，217b8-218c21），《放光般若經》卷1（大正8，1b9-2b2），《光讚經》卷1（大正8，147b9-149a13）。

[^106]: 《正觀》（6），p.125：參見《摩訶般若波羅蜜經》卷1（大正8，218c17-221a20），《放光般若經》卷1（大正8，2b28-4b16），《光讚經》卷1（大正8，149a10-151c7）。

[^107]: 參見《摩訶般若波羅蜜經》卷2～卷4〈7 三假品〉～〈11
幻學品〉（大正8，230b22-241c9）釋文參見《大智度論》卷41～卷44（大正25，357a-379b）。

[^108]: 參見《摩訶般若波羅蜜經》卷4〈12
句義品〉（大正8，241c11-242c3），《大智度論》卷44（大正25，379b14-381a8）。

[^109]: 參見《摩訶般若波羅蜜經》卷4〈13 金剛品（摩訶薩品）〉～〈17
莊嚴品（無縛無脫品）〉（大正8，243b11-249c28），《大智度論》卷45～卷46（大正25，383a21-396b17）。

[^110]: 參見《摩訶般若波羅蜜經》卷5〈15 辯才品（大莊嚴品）〉～〈17
莊嚴品（無縛無脫品）〉（大正8，244c19-249c28），《大智度論》卷45～卷47（大正25，385c16-396b17）。

[^111]: （1）參見《摩訶般若波羅蜜經》卷4〈15
辯才品〉：「^富樓那彌多羅尼子言：『是菩薩大誓莊嚴、是菩薩發趣大乘、是菩薩乘於大乘，以是故，是菩薩名摩訶薩。』」（大正8，244c20-23）

（2）摩訶衍，詳見《摩訶般若波羅蜜經》卷5〈18
問乘品（摩訶衍品）〉～〈19
廣乘品（四念處品）〉（大正8，250a2-256b28），《大智度論》卷46～卷48（大正25，393b1-409c15）。

[^112]: 杖＝仗【宋】【元】【明】【聖】。（大正25，394d，n.22）

[^113]: 駛＝快【宋】【元】【明】【聖】【石】。（大正25，394d，n.23）

[^114]: 《正觀》（6），p.125：參見《大智度論》卷46（大正25，394b13-22）。

[^115]: 說＋（說）【石】。（大正25，394d，n.24）

[^116]: 《正觀》（6），p.126：參見《大智度論》卷46（大正25，394b12-26）。

[^117]: 方便即是智慧：智慧淳淨變名方便。（印順法師，《大智度論筆記》〔E005〕p.294）

[^118]: 參見《大智度論》卷27〈1
序品〉：「^九菩薩道，所謂六波羅蜜、方便、成就眾生、淨佛世界。」（大正25，258b14-16）

[^119]: 參見《現在賢劫千佛名經》（大正14，383b27-c4）。

[^120]: 愛＝受【元】【明】。（大正25，395d，n.3）

[^121]: ┌應薩婆若心......起施因緣

│內外所有布施

五相攝檀波羅密 ┤共一切眾生（大悲）

│回向無上覺......是施福果

└用無所得 （印順法師，《大智度論筆記》〔B012〕p.129）

[^122]: 《正觀》（6），p.126：參見《大智度論》卷11（大正25，140a23-153a23）、卷22（大正25，226c1-227b22）、卷29（大正25，271a-b，272b29-c5）。

[^123]: 佛慧二種 ┬無上正智

└一切種智　　（印順法師，《大智度論筆記》〔B012〕p.129）

[^124]: （1）《摩訶般若波羅蜜經》卷5：「^云何名尸羅波羅蜜？須菩提，菩薩摩訶薩以應薩婆若心，自行十善道，亦教他行十善道，以無所得故，是名菩薩摩訶薩尸羅波羅蜜。」（大正8，250a13-16）

（2）參見釋厚觀，〈《大智度論》中的十善道〉，《深觀廣行的菩薩道》，pp.40-48。

（3）十善業道：是總相戒。十善道攝一切戒。十善道是戒根本。舊戒。犯十善戒，懺不除罪。七事是戒，三為守護。（印順法師，《大智度論筆記》〔E005〕p.294）

[^125]: 參見《大毘婆沙論》卷113（大正27，583b-584b），《俱舍論》卷16（大正29，84c-85a）

[^126]: （1）持戒──本在不惱眾生常施無畏 ┬根本──十善

└遠緣──餘戒

（印順法師，《大智度論筆記》〔B012〕p.130）

（2）參見釋厚觀，〈《大智度論》中的十善道〉，《深觀廣行的菩薩道》，p.42：

^菩薩發菩提心，本來應該以財施、法施、無畏施等等救度眾生為職志。如果菩薩不守十善道，反而殺害眾生、盜眾生財物、施以暴行、惡口，以邪見引導眾生入惡道的話，那怎能算是菩薩呢？而且帶給眾生最大痛苦的，不外乎殺、盜......邪見等十不善道，並不是過午不食、畜長鉢等行為。當然菩薩要圓滿一切戒行，這些也不能忽略，但是從「不惱眾生」的觀點來看，菩薩持的戒，應以十善道為根本，它是不惱眾生的近因緣；其它的戒律則是不惱眾生的遠因緣。

[^127]: 白衣出家戒異 ┬出家──為今世取涅槃故──婬欲為初

└白衣──為求福德故──不殺在前

（印順法師，《大智度論筆記》〔B012〕p.131）

[^128]: 釋厚觀，〈《大智度論》中的十善道〉，《深觀廣行的菩薩道》，p.43：「^比丘戒、比丘尼戒等出家戒，是為了速得涅槃，不受後有，故以不婬戒為先；而五戒、八齋戒等在家戒則重在求今世、來世之福樂，以不殺戒為先。而八齋戒之戒體是一日一夜；五戒、比丘戒、比丘尼戒是盡形壽；但在家菩薩、出家菩薩不是為了求福樂，也不是為了速求涅槃，而是於無量世中以十善道為基礎，積集無量功德，廣度一切眾生。因此菩薩的十善道，不是盡形壽受持而已，而是一直到成佛為止，可以說菩薩的尸羅波羅蜜是盡未來際的戒法。」

[^129]: 〔道〕－【宋】【元】【明】【聖】。（大正25，395d，n.10）

[^130]: （1）二種戒 ┬舊戒

└客戒　　（印順法師，《大智度論筆記》〔B012〕p.131）

（2）釋厚觀，〈《大智度論》中的十善道〉，《深觀廣行的菩薩道》，p.52：「^即使如來未出世仍有十善道；而比丘戒等律儀必須存在於有佛時代，而且是處於惡世，眾生有犯罪因緣時佛才會制定。由於比丘戒等律儀不是永遠存在的，故稱為客或稱為新戒；而十善道於有佛無佛常有，故為主或稱為舊戒。」

[^131]: （1）關於釋尊於十二年中未制戒之說，參見《四分僧戒本》：「^善護於口言，自淨其志意，身莫作諸惡，此三業道淨，能得如是行，是大仙人道──此是釋迦牟尼如來無所著等正覺於十二年中為無事僧說是戒經；從是已後廣分別說。」（大正22，1030b4-9）

《根本說一切有部毘奈耶》卷1：「^薄伽梵從初證覺，於十二年中，諸聲聞弟子無有過失，未生瘡疱；世尊為諸弟子說略別解脫戒。」（大正23，628a3-5）

（2）亦有二十年中未制戒之說，參見《善見律毘婆沙》卷5：「釋迦牟尼佛從菩提樹下二十年中皆說教授波羅提木叉。」（大正24，708a7-8）《善見律毘婆沙》卷6：「^佛從菩提樹下二十年中未為諸弟子結戒。」（大正24，713a22-23）

（3）毘尼：十二年制戒［前又有一文］。（印順法師，《大智度論筆記》〔H010〕p.397）

[^132]: （1）二種戒 ┬有佛無佛^※^，或有或無

└有佛無佛常有（十善）　　（印順法師，《大智度論筆記》〔B012〕p.130）

案：導師筆記原作「有佛無佛」，依論似應作「有佛」。

（2）《優婆塞戒經》卷6：「^善生言：『世尊！諸佛如來未出世時，菩薩摩訶薩以何為戒？』『善男子！佛未出世，是時無有三歸依戒，唯有智人求菩提道，修十善法。』」（大正24，1066c4-6）

[^133]: （1）二種戒 ┬懺則淨────律中微細戒。

└懺而罪不除──犯十善戒。 （印順法師，《大智度論筆記》〔B012〕p.130）

（2）釋厚觀，〈《大智度論》中的十善道〉，《深觀廣行的菩薩道》，p.52：「^十善道是道德規範，屬於性戒，與善惡業道有關，故不論在家、出家、受戒、不受戒，守之則清淨，犯了就是染污，要受惡的果報。其他的律儀，有的是與性罪有關的道德規範。但有的是生活規定等遮戒，只要如法懺悔，不一定會受後世果報。」

[^134]: 議＝義【宋】【元】【明】。（大正25，395d，n.14）

[^135]: 《正觀》（6），p.126：參見《大智度論》卷11～卷18（大正25，139a24-197b9）。

[^136]: 印順法師，《大智度論》（標點本），p.1772注：「^答曰」二字，應在「亦不生邪疑」之下。

[^137]: 〔生〕－【宋】【元】【明】【聖】。（大正25，396d，n.1）

[^138]: 《正觀》（6），p.126：參見《大智度論》卷11～卷18（大正25，139a24-197b9）。

[^139]: 十八空：是中道行。（印順法師，《大智度論筆記》〔E005〕p.294）

[^140]: （1）參見《摩訶般若波羅蜜經》卷1〈1 序品〉（大正8，219c8-12）。

（2）《正觀》（6），p.126：參見《大智度論》卷31（大正25，285b5-296b2）。

[^141]: 行是空以破有──非常，亦不著空──非滅。（印順法師，《大智度論筆記》［B013］p.131）

[^142]: 以中道行是十八空 ┬行是空以破有─非常┬離是二邊

└亦不著是空──非滅┘ （印順法師，《大智度論筆記》〔B013〕p.131）

[^143]: 參見印順法師，《空之探究》，pp.169-170。

[^144]: 無為：是無法。（印順法師，《大智度論筆記》〔E005〕p.295）

[^145]: 《正觀》（6），p.127：參見《大智度論》卷31（大正25，288c21-289b25）。

[^146]: 二種自性 ┬如世間法地堅性等

└聖人知如法性實際（無為）
（印順法師，《大智度論筆記》〔B013〕p.131）

[^147]: 智＝知【石】。（大正25，396d，n.5）

[^148]: 《正觀》（6），p.127：參見《大智度論》卷18（大正25，193c1-6）、卷31（大正25，286c29-287a2）、卷36（大正25，328a11-16，328c17-22）；另參見卷44（大正25，378a25-28）、卷53（大正25，437a4-14）、卷74（大正25，581b20-c7）、卷89（大正25，692b27-c7）、卷90（大正25，698b27-c6）。