【經】 ^jin-44-1

爾時，慧命須菩提[^3]白佛言：「世尊！若當有人問言：『幻人學般若波羅蜜，當得薩婆若不？幻人學禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜，學四念處乃至十八不共法及一切種智，得薩婆若不？』我當云何答？」 ^jin-44-2

佛告須菩提：「我還問汝，隨汝意答我。須菩提！於汝意云何？色與幻有異不？受、想、行、識與幻有異不？」 ^jin-44-3

須菩提言：「不也！世尊！」 ^jin-44-4

佛言：「於汝意云何？眼與幻有異不？乃至意與幻有異不？色乃至法與幻有異不？眼界乃至意識界與幻有異不？眼觸乃至意觸、眼觸因緣生受乃至意觸因緣生受與幻有異不？」 ^jin-44-5

須菩提言：「不也！世尊！」 ^jin-44-6

「於汝意云何？四念處與幻有異不？乃至八聖道分與幻有異不？」 ^jin-44-7

「不也！世尊！」 ^jin-44-8

「於汝意云何？空、無相、無作與幻有異不？」 ^jin-44-9

「不也！世尊！」 ^jin-44-10

\`1253\`「須菩提！於汝意云何？檀波羅蜜與幻有異不？乃至十八不共法與幻有異不？」 ^jin-44-11

「不也！世尊！」 ^jin-44-12

「須菩提！於汝意云何？阿耨多羅三藐三菩提與幻有異不？」 ^jin-44-13

「不也！世尊！何以故？色不異幻，幻不異色，色即是幻，幻即是色。[^4]世尊！受想行識不異幻，幻不異受想行識，識即是幻，幻即是識。 ^jin-44-14

世尊！眼不異幻，幻不異眼，眼即是幻，幻即是眼。眼觸（376a）因緣生受乃至意觸因緣生受亦如是。 ^jin-44-15

世尊！四念處不異幻，幻不異四念處，四念處即是幻，幻即是四念處，乃至阿耨多羅三藐三菩提不異幻，幻不異阿耨多羅三藐三菩提，阿耨多羅三藐三菩提即是幻，幻即是阿耨多羅三藐三菩提。」 ^jin-44-16

佛告須菩提：「於汝意云何？幻有垢有淨不！」 ^jin-44-17

「不也！世尊！」 ^jin-44-18

「須菩提！於汝意云何？幻有生有滅不？」 ^jin-44-19

「不也！世尊！」[^5] ^jin-44-20

「若法不生不滅[^6]，是法能學般若波羅蜜，當得薩婆若不？」 ^jin-44-21

「不也！世尊！」[^7] ^jin-44-22

「於汝意云何？五受陰[^8]假名是菩薩不？」[^9] ^jin-44-23

「如是！世尊！」 ^jin-44-24

「於汝意云何？五受陰假名有生滅、垢淨不？」 ^jin-44-25

「不也！世尊！」 ^jin-44-26

「於汝意云何？若法但有名字[^10]，非身非身業，非口非口業，非意非意業；不生不滅，不垢不淨──如是法能學[^11]般若波羅蜜，得薩婆若不？」 ^jin-44-27

\`1254\`「不也！世尊！」 ^jin-44-28

「菩薩摩訶薩若能如是學般若波羅蜜，當得薩婆若，以無所得故。」[^12] ^jin-44-29

須菩提白佛言：「世尊！菩薩摩訶薩應如是學般若波羅蜜，得阿耨多羅三藐三菩提，如幻人學。何以故？世尊！當知五陰即是幻人，幻人即是五陰。」 ^jin-44-30

佛告須菩提：「於汝意云何？是五陰學般若波羅蜜，當得薩婆若不？」 ^jin-44-31

「不也！世尊！何以故？是五陰性無所有，無所有性亦不可得。」[^13] ^jin-44-32

佛告須菩提：「於汝意云何？如夢五陰學般若波羅蜜，當得薩婆若不？」 ^jin-44-33

「不也！世尊！何以故？夢性無所有，無所有性亦不可得。」 ^jin-44-34

「於汝意云何？如響、如影、如焰、如化五眾學般若波羅蜜，當得薩婆若不？」 ^jin-44-35

「不也！世尊！何以故？響、影、焰、化性無所有，無所有性亦不可得。 ^jin-44-36

六情亦如是。世尊！識即是六情，六情即是五眾。[^14]（376b） ^jin-44-37

是[^15]法皆內空故不可得，乃至無法有法空故不可得。」 ^jin-44-38

【經】 ^jin-44-39

須菩提白佛言[^36]：「世尊！新發大乘意菩薩聞說般若波羅蜜，將無[^37]驚、怖、畏？」[^38] ^jin-44-40

\`1258\`佛告須菩提：「若新發大乘意菩薩於般若波羅蜜無方便，亦不得善知識，是菩薩或驚、或怖、或畏。」 ^jin-44-41

須菩提白佛言：「世尊！何等是方便？菩薩行是方便，不驚、不畏、不怖？」 ^jin-44-42

佛告須菩提：「有菩薩摩訶薩行般若波羅蜜，應薩婆若心，觀色無常相，是亦不可得，觀受、想、行、識無常相，是亦不可得。須菩提！是名菩薩摩訶薩行般若波羅蜜中方便。 ^jin-44-43

復次，須菩提！菩薩摩訶薩應薩婆若心，觀色苦相，是亦不可得，受、想、行、識亦如是；應薩婆若心，觀色無我相，是亦不可得，受、想、行、識亦如是。 ^jin-44-44

復次，須菩提！菩薩摩訶薩應薩（377b）婆若心，觀色空相，是亦不可得，受、想、行、識亦如是；觀色無相相，是亦不可得，受、想、行、識亦如是；觀色無作相，是亦不可得，受、想、行、識亦如是。觀色寂滅相，是亦不可得，乃至識亦如是；觀色離相，是亦不可得，乃至識亦如是──是名菩薩摩訶薩行般若波羅蜜中方便。 ^jin-44-45

復次，須菩提！菩薩摩訶薩行般若波羅蜜，觀色無常相，是亦不可得；觀色苦相、無我相、空相、無相相、無作相、寂滅相、離相，是亦不可得。受、想、行、識亦如是。 ^jin-44-46

是時菩薩作是念：『我當為一切眾生說是無常法，是亦不可得；當為一切眾生說苦相、無我相、空相、無相相、無作相、寂滅相、離相，是亦不可得。』是名菩薩摩訶薩檀波羅蜜。 ^jin-44-47

復次，須菩提！菩薩摩訶薩不以聲聞、辟支佛心，觀色無常亦不可得；不以聲聞、辟支佛心，觀識無常亦不可得；不以聲聞、辟支佛心，觀色苦、無我、空、無相、無作、寂滅、離，亦不可得；受、想、行、識亦如是──是名菩薩摩訶薩尸羅波羅蜜。 ^jin-44-48

復次，須菩提！菩薩摩訶薩行般若波羅蜜，是諸法無常相，乃至離想[^41]，忍欲樂[^42]──是名菩薩摩訶薩羼提波羅蜜。 ^jin-44-49

復次，須菩提！菩薩摩訶薩行般若波羅蜜，應薩婆若心，觀色無常相亦不可得，乃至離相亦不可得；受、想、行、識亦如是。應薩婆若心，不捨不息──是名菩薩摩訶薩毘梨耶波羅蜜。 ^jin-44-50

復次，須菩提！菩薩摩訶薩行般若波羅蜜，不起聲聞辟支佛意[^43]及餘不善心──是名菩薩摩訶薩禪波羅蜜。 ^jin-44-51

復次，須菩提！菩薩摩訶薩行般若波羅蜜，如是思惟：『不以空色故色空[^44]，色即是空，空即是色；（377c）受、想、行、識亦如是。不以空眼故眼空，眼即是空，空即是眼；乃至意觸因緣生受，不以空受故受空，受即是空，空即是受。不以空四念處故四念處空，四念處即是空，空即是四念處；乃至不以空十八不共法故十八不共法空，十八不共法即是空，空即是十八不共法。』 ^jin-44-52

如是，須菩提！菩薩摩訶薩行般若波羅蜜，不驚、不畏、不怖。」 ^jin-44-53

須菩提白佛言：「世尊！何等是菩薩摩訶薩善知識守護故，聞說是般若波羅蜜，不驚、不畏、不怖？」 ^jin-44-54

佛告須菩提[^46]：「菩薩摩訶薩善知識者，說色無常亦不可得，持是善根，不向聲聞、辟支佛道，但向一切智，是名菩薩摩訶薩善知識；說受、想、行、識無常亦不可得，持是善根，不向聲聞、辟支佛道，但向一切智，是名菩薩摩訶薩善知識。 ^jin-44-55

須菩提！菩薩摩訶薩復有善知識，說色苦亦不可得，說受、想、行、識苦亦不可得；說色無我亦不可得，受、想、行、識無我亦不可得；說色空、無相、無作、寂滅、\`1260\`離亦不可得，受想行識空、無相、無作，寂滅、離亦不可得。持是善根，不向聲聞、辟支佛道，但向一切智。須菩提！是名菩薩摩訶薩善知識。 ^jin-44-56

須菩提！菩薩摩訶薩復有善知識，說眼無常乃至離亦不可得；乃至意觸因緣生受，說無常乃至離亦不可得。持是善根，不向聲聞、辟支佛道，但向一切智，是名菩薩摩訶薩善知識。 ^jin-44-57

須菩提！菩薩摩訶薩復有善知識，說修四念處法乃至離亦不可得；持是善根，不向聲聞、辟支佛道，但向一切智。須菩提！是名菩薩摩訶薩善知識。乃至說修十八不共法，修一切智亦（378a）不可得；持是善根，不向聲聞、辟支佛道，但向一切智，是名菩薩摩訶薩善知識。」 ^jin-44-58

【經】 ^jin-44-59

須菩提白佛言：「世尊！云何菩薩摩訶薩行般若波羅蜜無方便、隨惡知識，聞說是般若波羅蜜，驚、怖、畏？」 ^jin-44-60

佛告須菩提：「菩薩摩訶薩離一切智心，修般若波羅蜜，得是般若波羅蜜，念是般若波羅蜜；禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜，皆得、皆念。[^52] ^jin-44-61

復次，須菩提！菩薩摩訶薩離薩婆若心，觀色內空乃至無法有法空，觀受、想、行、識內空乃至無法有法空；觀眼內空乃至無法有法空，乃至觀意觸因緣生受內空乃至無法有法空──於諸法空有所念、有所得。 ^jin-44-62

復次，須菩提！菩薩摩訶薩行般若波羅蜜，離薩婆若心，修四念處，亦念、亦得；\`1262\`乃至修十八不共法，亦念、亦得。 ^jin-44-63

如是，須菩提！菩薩摩訶薩行般若波羅蜜，以無方便故，聞是般若波羅蜜，驚、怖、畏。」 ^jin-44-64

須菩提白佛言：「世尊！云何菩薩摩訶薩隨惡知識，聞般若波羅蜜驚、怖、畏。」 ^jin-44-65

佛告須菩提：「菩薩摩訶薩惡知識教離般若波羅蜜，離禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜。須菩提！是名菩薩摩訶薩惡知識。 ^jin-44-66

須菩提！菩薩摩訶薩復有惡知識，不說魔事、不說魔罪，不作是言：『惡魔作佛形像來教菩薩離六波羅蜜，語菩薩言：「善男子！用修般若波羅蜜為？用修禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜為？」』當知是菩薩摩訶薩惡知識。 ^jin-44-67

復次，須菩提！惡魔復作佛形像到菩薩所，為說聲聞經──（378c）若修妬路乃至優波提舍──教詔[^53]分別演說如是經；終不為說魔事、魔罪，當知是菩薩摩訶薩惡知識。 ^jin-44-68

復次，須菩提！惡魔作佛形像到菩薩所，作是語：『善男子！汝無真菩薩心，亦非阿毘跋致地，汝亦不能得阿耨多羅三藐三菩提。』不為說如是魔事、魔罪，當知是菩薩惡知識。[^54] ^jin-44-69

復次，須菩提！惡魔作佛形像到菩薩所，語菩薩言：『善男子！色空，無我、無我所；受、想、行、識空，無我、無我所；眼空，無我、無我所；乃至意觸因緣生受空，無我、無我所；檀波羅蜜空，乃至般若波羅蜜空；四念處空，乃至十八不共法空；汝用阿耨多羅三藐三菩提為？』如是魔事、魔罪，不說、不教，當知是菩薩惡知識。 ^jin-44-70

復次，須菩提！惡魔作辟支佛身到菩薩所，語菩薩言：『善男子！十方皆空，是中無佛、無菩薩、無聲聞。』如是魔事、魔罪，不說、不教，當知是菩薩摩訶薩惡知識。 ^jin-44-71

復次，須菩提！惡魔作和尚、阿闍梨身到菩薩所，教離菩薩道，教離一切種智；教離四念處乃至八聖道分；教離檀波羅蜜，乃至教離十八不共法；教入空、無相、無作；作是言：『善男子！汝修念是諸法，得聲聞證，用阿耨多羅三藐三菩提為？』如是魔事、魔罪，不說、不教，當知是菩薩惡知識。 ^jin-44-72

復次，須菩提！惡魔作父母形像到菩薩所，語菩薩言：『子！汝為須陀洹果證故勤精進，乃至阿羅漢果證故勤精進，汝用阿耨多羅三藐三菩提為？求阿耨多羅三藐三菩提，當受無量阿僧祇劫生死，截手截腳，受諸苦痛！』如是魔事、魔罪，不說、不教，當知是菩薩惡知識。 ^jin-44-73

復次，須菩（379a）提！惡魔作比丘形像到菩薩所，語菩薩言：『眼無常可得法，乃至意無常可得法；[^55]眼苦，眼無我，眼空、無相、無作、寂滅、離，說可得法，乃至意亦如是。用有所得法，說四念處；乃至用有所得法，說佛十八不共法。』須菩提！如是魔事、魔罪，不教、不說，當知是菩薩惡知識。 ^jin-44-74

知已，當遠離之！」 ^jin-44-75

【經】 ^jin-44-76

爾時，須菩提白佛言：「世尊！云何為菩薩句義？」 ^jin-44-77

佛告須菩提[^64]：「無句義是菩薩句義。何以故？阿耨多羅三藐三菩提中無有義處，亦無我；以是故，無句義是菩薩句義。[^65] ^jin-44-78

須菩提！譬如鳥飛虛空無有足跡，菩薩句義無所有亦如是。 ^jin-44-79

須菩提！譬如夢中所見無處所，菩薩句義無所有亦如是。 ^jin-44-80

須菩提！譬如幻無有實義，如焰、如響、如影、如佛所化無有實義，菩薩句義無所有亦如是。[^66] ^jin-44-81

須菩提！譬如如、法性、法相、法位、實際無有義，菩薩句義無所有亦如是。 ^jin-44-82

須菩提！譬如幻人色無有義，幻人受、想、行、識無有義；菩薩摩訶薩行般若波羅蜜時，菩薩句義無所有亦如是。 ^jin-44-83

須菩提！如幻人眼無有義乃至意無有義。須菩提！如幻人色無有義乃至法無有義，眼觸乃至意觸因緣生受無有義；菩薩摩訶薩行般若波羅蜜時，菩薩句義（379c）無所有亦如是。 ^jin-44-84

須菩提！如幻人行內空時無有義，乃至行無法有法空無有義；菩薩摩訶薩行般若波羅蜜時，菩薩句義無所有亦如是。 ^jin-44-85

須菩提！如幻人行四念處乃至十八不共法無有義；菩薩摩訶薩行般若波羅蜜時，菩薩句義無所有亦如是。 ^jin-44-86

須菩提！如多陀阿伽度、阿羅訶、三藐三佛陀色無有義，是色無有故；菩薩摩訶薩行般若波羅蜜時，菩薩句義無所有亦如是。 ^jin-44-87

須菩提！如多陀阿伽度、阿羅訶、三藐三佛陀受、想、行、識無有義，是識無有故；菩薩摩訶薩行般若波羅蜜時，菩薩句義無所有亦如是。 ^jin-44-88

須菩提！如佛眼無處所乃至意無處所，色乃至法無處所，眼觸乃至意觸因緣生受無處所；菩薩摩訶薩行般若波羅蜜時，菩薩句義無所有亦如是。 ^jin-44-89

須菩提！如佛內空無處所，乃至無法有法空無處所；菩薩摩訶薩行般若波羅蜜時，菩薩句義無所有亦如是。 ^jin-44-90

須菩提！如佛四念處無處所，乃至十八不共法無處所；菩薩摩訶薩行般若波羅蜜時，菩薩句義無所有亦如是。 ^jin-44-91

須菩提！如有為性中無無為性義，無為性中無有為性義；菩薩摩訶薩行般若波羅蜜時，菩薩句義無所有亦如是。[^67] ^jin-44-92

須菩提！如不生不滅義無處所；菩薩摩訶薩行般若波羅蜜時，菩薩句義無所有亦如是。 ^jin-44-93

須菩提！如不作、不出、不得、不垢、不淨無處所，菩薩句義無所有亦如是。」 ^jin-44-94

須菩提白佛言：「何法不生、不滅故無處所？何法不作、不出、不得、不垢、不淨故無處所？」 ^jin-44-95

佛告須菩提：「色不生不滅故無處所，受、想、行、識（380a）不生不滅故無處所，乃至不垢不淨亦如是；入、界不生不滅故無處所，乃至不垢不淨亦如是；四念處不生不滅故無處所，乃至不垢不淨亦如是；乃至十八不共法不生不滅故無處所，乃至不垢不淨亦如是。 ^jin-44-96

須菩提！菩薩摩訶薩行般若波羅蜜時，菩薩句義無所有亦如是。 ^jin-44-97

須菩提！如四念處淨義畢竟不可得；須菩提！菩薩摩訶薩行般若波羅蜜時，菩薩句義無所有亦如是。 ^jin-44-98

須菩提！如四正懃，乃至十八不共法淨義畢竟不可得；菩薩摩訶薩行般若波羅蜜時，菩薩句義無所有亦如是。[^68] ^jin-44-99

須菩提！如淨中我不可得，我無所有故；乃至淨中知者、見者不可得，知、見無所有故。須菩提！菩薩摩訶薩行般若波羅蜜時，菩薩句義無所有亦如是。 ^jin-44-100

須菩提！譬如日出時無有黑闇；菩薩摩訶薩行般若波羅蜜時，菩薩句義無所有亦如是。 ^jin-44-101

須菩提！譬如劫燒時無一切物；菩薩摩訶薩行般若波羅蜜時，菩薩句義無所有亦如是。 ^jin-44-102

須菩提！佛戒中無破戒。須菩提！菩薩摩訶薩行般若波羅蜜時，菩薩句義無所有亦如是。 ^jin-44-103

須菩提！如佛定中無亂心，佛慧中無有愚癡，佛解脫中無不解脫，解脫知見中無不解脫知見。須菩提！菩薩摩訶薩行般若波羅蜜時，菩薩句義無所有亦如是。 ^jin-44-104

須菩提！譬如佛光中日月光不現，佛光中四天王天、三十三天、夜磨天、兜率陀天、化樂天、他化自在天、梵眾天乃至阿迦尼吒天光不現。須菩提！菩薩摩訶薩行般若\`1268\`波羅蜜時，菩薩句義無所有亦如是。 ^jin-44-105

何以故？是阿耨多羅三（380b）藐三菩提、菩薩、菩薩句義[^69]，是一切法皆不合、不散[^70]，無色、無形、無對，一相[^71]，所謂無相。 ^jin-44-106

如是，須菩提！菩薩摩訶薩一切法無礙相中應當學，亦應當知！」[^72] ^jin-44-107

【經】 ^jin-44-108

須菩提白佛言：「世尊！何等是一切法？[^89]云何一切法中無礙相應學、應知？」 ^jin-44-109

佛告須菩提：「一切法者，善法、不善法，記法、無記法，世間法、出世間法，有漏法、無漏法，有為法、無為法，[^90]共法、不共法。須菩提！是名為一切法。[^91]菩薩摩訶薩，是一切法無礙相中應學、應知！[^92]」 ^jin-44-110

須菩提白佛言：「世尊！何等名世間善法？」 ^jin-44-111

\`1272\`佛告須菩提：「世間善法者，孝順父母，供養沙門、婆羅門，敬事尊長；布施福處，持戒福處，修定福處，勸導福事；方便生福德；世間十善道；九相──脹相、血相、壞相、膿爛相、青相、噉相、散相、骨相、燒相；[^93]四禪，四無量心，四無色定；念佛、念法、念僧、念戒、念捨、念天、念善、念安般、念身、念死。[^94]是名世間善法。」[^95] ^jin-44-112

「何等不善法？」 ^jin-44-113

「奪他命，不與取，邪婬，妄語，兩舌，惡口，非時語，貪欲，惱害，邪見──是十不善道等，[^96]是名不善法。」 ^jin-44-114

「何等記法？」 ^jin-44-115

「若善法、若不善法，是名記法。」 ^jin-44-116

「何等無記法？」 ^jin-44-117

「無記身業、口業、意業，無記四大，無記五眾、十二入、十八界，無記報──是名無記法。」 ^jin-44-118

「何等名世間法？」 ^jin-44-119

「世間法者，五眾、十二入、十八界、十善道，四禪、四無量心、四無色定──是名世間法。」 ^jin-44-120

「何等名出世（381b）間法？」 ^jin-44-121

「四念處、四正懃、四如意足、五根、五力、七覺分、八聖道分。 ^jin-44-122

空解脫門、無相解脫門、無作解脫門。 ^jin-44-123

三無漏根：未知欲知根、知根、知已根。 ^jin-44-124

三三昧：有覺有觀三昧、無覺有觀三昧、無覺無觀三昧。 ^jin-44-125

明、解脫、念、慧、正憶。[^97] ^jin-44-126

八背捨。何等八？色觀色，是初背捨；內無色相外觀色，是二背捨；淨背捨，身作證，是三背捨；過一切色相故，滅有對相故，一切異相不念故，入無邊虛空處，是四背捨；過一切無邊虛空處，入一切無邊識處，是五背捨；過一切無邊識處，入無所有處，是六背捨；過一切無所有處，入非有想非無想處，是七背捨；過一切非有想非無想處，入滅受想定──是八背捨。[^98] ^jin-44-127

九次第定[^99]。何等九？離欲離惡不善法，有覺有觀，離生喜樂入初禪；滅諸覺觀內清淨故一心，無覺無觀，定生喜樂入第二禪；離喜故，行捨，受身樂，聖人能說、能捨，念、行樂，入第三禪；斷苦[^100]樂故，先滅憂喜故，不苦不樂、捨，念淨，入第四禪；過一切色相故，滅有對相故，一切異相不念故，入無邊虛空處；過一切無邊虛空處，入一切無邊識處；過一切無邊識處，入無所有處；過一切無所有處，入非有想非無想處；過一切非有想非無想處，入滅受想定。 ^jin-44-128

復有出世間法：內空乃至無法有法空，佛十力、四無所畏、四無礙智、十八不共法，一切智。 ^jin-44-129

是名出世間法。」 ^jin-44-130

「何等為有漏法？」 ^jin-44-131

\`1274\`「五受眾、十二入、十八界，六種、六觸、六受，四禪乃至四無色定，是名有漏法。」 ^jin-44-132

「何等為無漏法？」 ^jin-44-133

「四念處乃至十八不共法，及一切種智，是名無漏法。」 ^jin-44-134

「何等為有為（381c）法？」 ^jin-44-135

「若法生、住、滅，欲界、色界、無色界五眾乃至意觸因緣生受，四念處乃至十八不共法及一切智，是名有為法。」 ^jin-44-136

「何等為無為法？」 ^jin-44-137

「不生、不住、不滅，若染盡、瞋盡、癡盡，如、不異、法相、法性、法住、實際，是名無為法。」 ^jin-44-138

「何等為共法？」 ^jin-44-139

「四禪、四無量心、四無色定，如是等是名共法。」[^101] ^jin-44-140

「何等為不共法？」 ^jin-44-141

「四念處乃至十八不共法，是名不共法。」 ^jin-44-142

「菩薩摩訶薩於是自相空法中不應著[^102]，不動故；菩薩亦應知一切法不二相，不動故──是名菩薩義。」[^103] ^jin-44-143

---

[^1]: 釋幻人無作品第十一＝第十一品釋論幻學品【宋】，釋幻學品第十一【元】【宮】，釋幻學品第十一經作幻人品【明】，釋第十一品說第十二品【聖】，幻人行作品四十六【石】。（大正25，375d，n.15）

[^2]: 就三解脫門說般若：（1）就「空門」破諸法顯般若（《大智度論》卷42～卷43〈9
集散品〉），（2）就「無相門」破諸法顯般若（《大智度論》卷43〈10
行相品〉），（3）就「無作門」破諸法顯般若（《大智度論》卷44〈11
幻人無作品〉）。

[^3]: 《大智度論疏》卷17：「『爾時慧命須菩提』已下，就此文中大有二分：第一、名如幻人本空無作之義。第二、明此理難信，須內外因緣──內因緣者，所謂方便波若；外因緣者，謂善知識。此初，即是第一、明幻人本空，無心相故，儻^※^然無取、無作、無行，亦無所得；無得相故，所以舉易解物，欲顯難解，舉之為問也。」（卍新續藏46，871a7-12）

※儻（ㄊㄤˇ）：2.無思無慮。（《漢語大詞典》（一），p.1742）

[^4]: 色即四句。（印順法師，《大智度論筆記》［D016］p.260）

[^5]: 如幻：幻無垢淨生滅。（印順法師，《大智度論筆記》〔C015〕p.210）

[^6]: 《大智度論疏》卷17：「『若法不生不滅』已下，明無作之故然也。以五受眾但假名，強名菩薩，實無菩薩故，即懸說五受眾生垢淨等義也。」（卍新續藏46，871a16-18）

[^7]: 《大般若波羅蜜多經》卷410〈10
幻喻品〉：「『善現！於意云何？若法無雜染無清淨、無生無滅，是法能學般若波羅蜜多，成辦一切智智不？』善現答言：『不也！世尊！』」（大正7，53c2-5）

[^8]: 陰＝眾【石】。（大正25，376d，n.1）

[^9]: 《大般若波羅蜜多經》卷410〈10
幻喻品〉：「善現！於意云何？於五蘊中起想、等想、施設、言說、假名菩薩摩訶薩不？」（大正7，53c5-6）

[^10]: 《大智度論疏》卷17：「若法但有名字者，則無其實，以實無故，則非是三業；無垢無淨，為明無作門故，所以須就業明也。」（卍新續藏46，871a18-19）

[^11]: 《大智度論疏》卷17：「『如是法能學』已下，明若如是學諸法無垢淨等者，則無所得，故云不也。」（卍新續藏46，871a20-21）

[^12]: 《大般若波羅蜜多經》卷410〈10
幻喻品〉：「佛言：『善現！若菩薩摩訶薩以無所得而為方便，修學如是甚深般若波羅蜜多，速能成辦一切智智。』」（大正7，53c14-16）

[^13]: 《大般若波羅蜜多經》卷410〈10
幻喻品〉：「佛告善現：『於意云何？如幻五蘊能學般若波羅蜜多，當得成辦一切智智不？』善現答言：『不也！世尊！何以故？世尊！如幻五蘊以無性為自性，無性自性不可得故。』」（大正7，53c20-23）

[^14]: 《大般若波羅蜜多經》卷410〈10
幻喻品〉：「佛言：『善現！於意云何？如幻等五蘊各有異性不？』善現答言：『不也！世尊！何以故？世尊！如幻等色、受、想、行、識即是如夢等色、受、想、行、識。如幻等五蘊即是如幻等六根，如幻等六根即是如幻等五蘊。』」（大正7，54a3-7）

[^15]: 是＝五眾【石】。（大正25，376d，n.5）

[^16]: 《正觀》（6），p.119：《大智度論》卷43〈10
行相品〉（大正25，374a4-c11）之經文。

[^17]: 方喻：比喻，比擬。（《漢語大詞典》（六），p.1567）

[^18]: 城郭：亦作"城廓"。1.城墻。城指內城的墻，郭指外城的墻。（《漢語大詞典》（一），p.1096）

[^19]: 廬觀：泛指樓閣亭臺。（《漢語大詞典》（三），p.1289）

[^20]: 〔色〕－【宋】【元】【明】【宮】【聖】。（大正25，376d，n.17）

[^21]: 色~（五）~如幻故，是色即空，入不生不滅中。（印順法師，《大智度論筆記》［E025］p.324）

[^22]: 〔法〕－【宋】【元】【明】【宮】。（大正25，376d，n.19）

[^23]: 《大智度論疏》卷17：「『須菩提作是念』已下，釋其疑意，明就俗論之，脩行作佛；就實談之，無脩無得。善吉乃以俗諦疑第一義故，佛即答言五眾虗誑也。」（卍新續藏46，871b11-13）

[^24]: 《大智度論疏》卷17：「『是假名中』已下，釋假名菩薩，則無三業等文也。」（卍新續藏46，871b14）

[^25]: 案：依經文乃須菩提所說。

[^26]: （1）識即是六情，六情即是五眾，三說：一、約今生緣起說，二、約假說遣情說，三、約二世緣起說。（印順法師，《大智度論筆記》〔E025〕p.324）

（2）識即六情，情即五眾。（印順法師，《大智度論筆記》［A054］p.92）

[^27]: 《大智度論疏》卷17：「『未熟故』者，明中陰五眾，但是現陰家方便故，說言未熟，所以唯受識名也。而《大本經》云：現在中初一念識名為識支者，此明三陰相續；父母會時，此中陰身初始欲來受生，陰胎時名為識支。據此為言，故云初始，若託胎已，即屬名色支；無有單識獨行，名為識支義也。若有孤識不依於色名識支者，則無三陰相續；如葛印印泥，印與泥合，印懷文成等義，何故但有單泥而無印，故亦無此陰，此陰滅、彼陰陰生也。今十二因緣時自有長對麤細品一剎那中，亦有具足義；有長望一期始具足義，故《大本經》云：現在世識，即得說為未來世生，復何妨中陰五眾得屬現在識支也。」（卍新續藏46，871b18-c4）

[^28]: 《大智度論疏》卷17：「『從識生六入，是二時俱有五眾』者，明識支之時亦有五眾，六入之時亦有五眾故；大論二時諸時悉有也。」（卍新續藏46，871c5-7）

[^29]: 《大智度論疏》卷17：「『色成故』故者，明以有色故，則有五根，故云色成故，名五情也。『名成故』者，明識即是意根，故云名成，故名意情也。」（卍新續藏46，871c7-9）

[^30]: 《大智度論疏》卷17：「『六情不離五眾』者，明六情具足，則有有五眾故，故云不離也。」（卍新續藏46，871c9-11）

[^31]: 心境互不相離。（印順法師，《大智度論筆記》［E004］p.292）

[^32]: 說＋（識）【元】【明】，說＝識【宋】【宮】【聖】【石】。（大正25，377d，n.3）

[^33]: 一＝二【宋】【宮】【石】。（大正25，377d，n.4）

[^34]: 五＝三【聖】。（大正25，377d，n.5）

[^35]: 《大智度論疏》卷17：「『是法內空中不可得』□□，上是接俗之釋，立法解之；今次就實談，始□□說也。」（卍新續藏46，871c20-21）

案：前□□，或即「已下」二字；後□□，或即「作是」二字。

[^36]: 《大智度論疏》卷17：「『須菩提白佛言』已下，品之大分第二，明此理難信，應須內外因緣，聞於深法，不生恐怖。然此文中復有其二：一者、明具內外因緣，聞不怖義；二者、明不具內外因緣，聞有怖義，故生此問也，一一當說耳。」（卍新續藏46，871c22-872a1）

[^37]: 將無：莫非。〔南朝宋〕劉義慶，《世說新語‧德行》："太保居在正始中，不在能言之流；及與之言，理中清遠。將無以德掩其言？"（《漢語大詞典》（七），p.810）

[^38]: 《大般若波羅蜜多經》卷410〈10 幻喻品〉：

佛告善現：「新趣大乘諸菩薩摩訶薩修行般若波羅蜜多時，若無方便善巧及不為善友所攝受者，聞說如是甚深般若波羅蜜多，其心有驚有恐有怖。」（大正7，54a11-14）

[^39]: 有方便：應薩婆若心，觀一切不可得。（印順法師，《大智度論筆記》〔A044〕p.82）

[^40]: （1）教它，不起二乘心，忍欲樂，心不捨息，不起二乘心及餘不善心，知法本空，六度。（印順法師，《大智度論筆記》〔D005〕p.246）

（2）六度互具行：般若具足六度。（印順法師，《大智度論筆記》〔E003〕p.291）

[^41]: 想＝相【宋】【元】【明】【宮】【聖】【石】。（大正25，377d，n.14）

[^42]: 《大智度論疏》卷17：「『忍欲樂』已下，欲論忍有二種：一者、生忍，二者、法忍。今以法忍勝故，舉勝結之，以忍欲樂等為忍波羅蜜也。」（卍新續藏46，872a10-12）

[^43]: 《大智度論疏》卷17：「『不起聲聞等意』已下，明菩薩若起二乘之心，明大成亂想，與不善無異故，結為禪波羅蜜也。」（卍新續藏46，872a13-15）

[^44]: 《大智度論疏》卷17：「『不以空色故空』已下，明菩薩智慧深知諸法本性自空，非是空智強使令空故，為波若波羅蜜也。」（卍新續藏46，872a15-17）

[^45]: 善知識：說一切不可得，令以是善根回向一切智。（印順法師，《大智度論筆記》［A045］p.82）

[^46]: 《大智度論疏》卷17：「『佛告須菩提』已下，正出善知識等義。善知識者，是外因緣；波若智慧，為內因緣故。」（卍新續藏46，872a21-22）

[^47]: ┌內因緣不具──無正憶念，無利智慧，無大悲心。

內外因緣不具足，聞深般若當有恐怖
┴外因緣不具──不生中國，不聞般若，不得善友。

（印順法師，《大智度論筆記》［B010］p.123）

[^48]: 礙＝得【宋】【元】【明】【宮】【聖】【石】。（大正25，378d，n.4）

[^49]: 觀不可得：觀種種法，不得是法，非謂不觀。（印順法師，《大智度論筆記》［E004］p.292）

[^50]: 不見定實有一法，如藥。（印順法師，《大智度論筆記》［D016］p.260）

[^51]: （1）大乘法空：非以十八空令空，法自空。（印順法師，《大智度論筆記》［D015］p.259）

（2）色即是空，空即是色。（印順法師，《大智度論筆記》［E003］p.290）

[^52]: 《大般若波羅蜜多經》卷410〈10
幻喻品〉：「佛告善現：若菩薩摩訶薩修行般若波羅蜜多時，以有所得為方便故，離應一切智智作意，修行般若波羅蜜多，於修般若波羅蜜多有得有恃；以有所得為方便故，離應一切智智作意，修行靜慮、精進、安忍、淨戒、布施波羅蜜多，於修靜慮乃至布施波羅蜜多有得有恃。」（大正7，55b27-c4）

[^53]: 教詔：教誨，教訓。（《漢語大詞典》（五），p.450）

[^54]: 破立無佛性。（印順法師，《大智度論筆記》［E004］p.292）

[^55]: 《大般若波羅蜜多經》卷410〈10
幻喻品〉：「復次，善現！菩薩摩訶薩惡友者，若不為說魔事、魔過，謂有惡魔作苾芻形像來至菩薩所，以有所得而為方便，說色無常相實有可得，說受、想、行、識無常相實有可得。」（大正7，56c19-23）

[^56]: 《正觀》（6），p.119：參見《大智度論》卷43（大正25，371b7-c10）。

[^57]: 自＝相【宮】。（大正25，379d，n.6）

[^58]: 豫：15.通" 與 "。關涉，牽涉。（《漢語大詞典》（十），p.38）

[^59]: 《摩訶般若波羅蜜經》卷4〈11
幻學品〉：「惡魔作和上、阿闍梨身來到菩薩所，教離菩薩道，教離一切種智，教離四念處乃至八聖道分，教離檀那波羅蜜，乃至教離十八不共法，教入空、無相、無作。」（大正8，241b18-22）

案：經說惡魔作和上、阿闍梨身教離菩薩道，入三解脫取聲聞證。論之文脈，似為魔化作辟支佛像作此勸說。

[^60]: 空：12.副詞。徒然，白白地。（《漢語大詞典》（八），p.409）

[^61]: 定＝空【宋】【元】【明】【宮】。（大正25，379d，n.13）

[^62]: ^61-1^
〔念〕－【宋】【元】【明】【宮】【聖】【石】。（大正25，379d，n.18）

（1）《大智度論疏》卷17：「第十二品者，即是命說分中□□□大分，就菩薩大人（案：「大人」即「摩訶薩」）以明波若。上之三品約□□□然門^※^說波若者，是明菩薩德之由藉，今次明其人以行大法故，名為大人，故約說波若。就此分中復有二分：此初一品明菩薩義，次〈摩訶薩品〉明摩訶薩義。今就句義以明菩薩故，此名為〈句義品〉，今論欲解釋，故舉之言第十二品釋論也。」（卍新續藏46，872c3-9）

※案：「□□□然門」，或即「然三解脫門」五字。

（2）《大智度論疏》卷17：「第九品者名為〈集散品〉，即是命說分中第三大分，從此下去，始明善吉承命正說波若。就正說文中，大有四分：初、從此品、〈10
相行品〉、〈11
約（「約」應作「幻」）品〉，此之三品，然三解然門^※^明說波若。第二、從〈12
句義品〉已下，去至〈17
縛解品〉，是就人大就於波若──已知大法故名為大人。第三、從〈18
摩訶衍品〉已下，去訖至〈24
會宗品〉，有七品經文，次就於法大已說波若──以為大人所知故名大法。第四、從〈25
十無品〉及〈26
無生品〉，生此之二品，初明除生，後明遣法，故約遣相門以明波若。」（卍新續藏46，864a1-9）

※案：「三解然門」應作「三解脫門」。

[^63]: 《大智度論疏》卷17：「今此一品經文復有二分：此物^※^第一，就於句義以明菩薩；第二、從有為、世間、出世間、有漏等六對十二門已下，明菩薩之德。」（卍新續藏46，872c14-16）

※案：「物」應作「初」。

[^64]: 《大智度論疏》卷17：「『佛告須菩提』已下，就此第一文中，復有二意：初明法說，次明喻說。今明文字性離，字實但空，故云『無句義是菩薩句義』也。」（卍新續藏46，872c19-21）

[^65]: 《大般若波羅蜜多經》卷411〈11
譬喻品〉：「佛告善現：『無句義是菩薩句義。何以故？善現！菩提、薩埵二既不生，句於其中理亦非有故，無句義是菩薩句義。』」（大正7，57b12-14）

[^66]: 《大般若波羅蜜多經》卷411〈11
譬喻品〉：「譬如夢境、幻事、陽焰、光影、水月、響聲、空花、變化句義實無所有，菩薩句義亦復如是實無所有。」（大正7，57b16-18）

[^67]: 《大般若波羅蜜多經》卷411〈11
譬喻品〉：「復次，善現！如有為界中無為界句義實無所有，無為界中有為界句義亦實無所有，菩薩句義亦復如是實無所有。」（大正7，58b21-23）

[^68]: 《大般若波羅蜜多經》卷411〈11
譬喻品〉：「復次，善現！如四念住乃至八聖道支畢竟淨句義實無所有，菩薩句義亦復如是實無所有；如是乃至如佛十力乃至十八佛不共法畢竟淨句義實無所有，菩薩句義亦復如是實無所有。」（大正7，59a1-5）

[^69]: 菩薩句義＝亦復如【宮】，菩薩句＝菩薩【宋】【元】【明】。（大正25，380d，n.7）

[^70]: 《大智度論疏》卷17：「『不合不散』者，明諸法非一故不合，非異故不散，無所有故，無色眾對等也。」（卍新續藏46，873a5-6）

[^71]: 《大智度論疏》卷17：「『一相』者，明諸法雖復有法云云，從□已來，同是一畢竟空相，故云一相所謂無相。」（卍新續藏46，873a6-7）

案：□應做「本」。

[^72]: 《大般若波羅蜜多經》卷411〈11
譬喻品〉：「何以故？善現！若菩提、若薩埵、若菩薩句義，如是一切皆非相應非不相應，無色、無見、無對、一相所謂無相。善現！諸菩薩摩訶薩於一切法，皆非實有，無著無礙，當勤修學，應正覺知。」（大正7，59a23-27）

[^73]: 《正觀》（6），p.119：

（1）「不得菩薩名」：《大智度論》卷41（大正25，357a1-360a23）。

（2）「若不可得，云何當作名字言是菩薩」：《大智度論》卷42（大正25，363c19-365c5）。

[^74]: 《大智度論疏》卷17：「『答曰』已下，釋云：上善吉初立三假正破菩薩、菩薩字等法，佛今不破，乃談諸法畢竟是空性，自是無，不假除敵故。上佛答善吉言：無句義是菩薩句義，只以菩薩薩^※^假名無實故，佛即懸說假名為無，故不破也。」（卍新續藏46，873a11-15）

※案：「薩」為衍字。

[^75]: 《大智度論疏》卷17：「『復次諸佛』已下，明佛法無量、不可思議，善吉於上就三假等空說波若已竟，復欲聞佛自說菩薩句義，字實自性本空故，所以致問也。」（卍新續藏46，873a16-18）

[^76]: 《大智度論疏》卷17：「『復次』已下，此一意明所以問者，為如來音聲微妙，眾情樂聞，能有益無量，是故須問。」（卍新續藏46，873a19-20）

[^77]: （1）參見《大寶積經》卷10〈3密迹金剛力士會〉（大正11，55c20-56a5）。

（2）諸佛六十種音聲：佛音聲有六十種莊嚴。（印順法師，《大智度論筆記》［J040］p.527）

[^78]: 發意，行六度，六度淨，住阿鞞跋致，成就眾生，具足佛法，一生補處。（印順法師，《大智度論筆記》［A043］p.81）

[^79]: 《大智度論疏》卷17：「『佛告須菩提：無句義』已下，上並未釋經文，但釋善吉所以致問因緣義竟，今次釋經文，以生法二空來解故舉之出也。」（卍新續藏46，873a24-b2）

[^80]: 《大智度論疏》卷17：「『問曰：何等是菩薩句義』已下，既明無句義，須出句義之體，故立法問之也。『答曰』已下，明天竺語法，以眾字為語，眾語為句，四句為偈也。如菩薩兩字，始得合為一語，乎為菩提也薩埵者，以上菩提兩字一語來足薩埵二字一語，則成四字兩語，合為一句也。『或名眾生』者，即飜釋之也。『為無上智慧故出大心』者，即是句下所以名之為義也。此中作兩飜釋之，所以云無上智慧，次釋所以云無上道義，如是次第相成故，是名為眾字成語，眾□（疑作「語」）成句，句下所以出大心等義，名為菩薩句義也。」（卍新續藏46，873b3-12）

[^81]: 字門：眾字和合成語，眾語和合成句。（印順法師，《大智度論筆記》［D012］p.255）

[^82]: 菩提薩埵：為無上智慧出大心。（印順法師，《大智度論筆記》［D024］p.273）

[^83]: 菩提薩埵：願令眾生行無上道。（印順法師，《大智度論筆記》［D024］p.273）

[^84]: 《大智度論疏》卷17：「『若說亦^※^字』已下，明名字既假，語、句皆然，故云『無在』也。」（卍新續藏46，873b12-13）

※案：「亦」應作「名」。

[^85]: 所在：2.指存在的地方。4.處所，地方。（《漢語大詞典》（七），p.351）

[^86]: 譬喻之用。（印順法師，《大智度論筆記》〔E003〕p.289）

[^87]: 有為、無為彼此不在。（印順法師，《大智度論筆記》［E001］p.285）

[^88]: 以空覓我（＃）不得：名無我，名我淨，第一義中（是時）非有我非無我，非淨非不淨。

理則雙非，對治用空：淨，非淨非不淨；無我，非我非無我。

（印順法師，《大智度論筆記》［E003］p.291）

[^89]: 《大智度論疏》卷17：「『須菩提白佛言：世尊！何等是一切法』已下，品之第二大分，即就是□□（案：或即「無礙」二字）相之門以明菩薩；上就句義明菩薩者，是□（案：或即「名」字）總相門明；今此中就六對十二門明菩薩所知之法，故名別相之門明菩薩義也。」（卍新續藏46，873b23-c2）

[^90]: ┌有為

二法攝一切法 ┴無為　　（印順法師，《大智度論筆記》［B002］p.107）

[^91]: ┌善　法

┌記　法 ┴不善法

┌有漏法──世 間 法 ┴無記法

一切法┴無漏法──出世間法
（印順法師，《大智度論筆記》［B010］p.124）

[^92]: 《大般若波羅蜜多經》卷411〈11
譬喻品〉：「善現！諸菩薩摩訶薩於如是等一切法性無著無礙，當勤修學；諸菩薩摩訶薩於一切法實無所有，應正覺知。」（大正7，59b3-6）

[^93]: （1）九想。（印順法師，《大智度論筆記》［J023］p.512）

（2）九想名。（印順法師，《大智度論筆記》［F003］p.329）

[^94]: （1）十念。（印順法師，《大智度論筆記》［J044］p.532）

（2）十念──善念，身念。（印順法師，《大智度論筆記》〔F004〕p.331）

[^95]: 《大般若波羅蜜多經》卷411〈11
譬喻品〉：「佛告善現：『世間善法者，謂孝順父母、供養沙門婆羅門、敬事師長，施性福業事、戒性福業事、修性福業事，供侍病者俱行福、方便善巧俱行福，世間十善業道，若膖脹想、膿爛想、青瘀想、異赤想、破壞想、啄噉想、離散想、骸骨想、焚燒想，若世間四靜慮、四無量、四無色定，若佛隨念、法隨念、僧隨念、戒隨念、捨隨念、天隨念、寂靜隨念、入出息隨念、身隨念、死隨念。善現！此等名為世間善法。』」（大正7，59b7-16）

[^96]: 十不善道名。（印順法師，《大智度論筆記》［A052］p.89）

[^97]: （1）《大般若波羅蜜多經》卷411〈11
譬喻品〉：「若明、若解脫、若念、若正知、若如理作意。」（大正7，59c6）

（2）《大智度論疏》卷17：「明者，三明也；解脫者，二種解脫也；慧者，十智也；正憶者，實相智慧也。」（卍新續藏46，874a8-9）

[^98]: 參見《大智度論》卷21（大正25，215a7-216a3）。

[^99]: （1）《大智度論疏》卷17：「九次第定唯通八禪，但凡夫不能次第無間而入故，不名次第；今以唯聖人得故，屬出世間法。論其體也，屬有漏法耳。」（卍新續藏46，874a10-12）

（2）參見《大智度論》卷34（大正25，216c22-217a2）。

[^100]: 苦＝喜【宋】【元】【明】【宮】。（大正25，381d，n.15）

[^101]: 《大般若波羅蜜多經》卷411〈11
譬喻品〉：「具壽善現復白佛言：『何等名為共法？』佛告善現：『謂世間四靜慮、四無量、四無色定、五神通。善現！此等名為共法，共異生故。』」（大正7，59c25-28）

[^102]: 《大智度論疏》卷17：「『菩薩摩訶薩於是自相空法中不應著』已下，即是佛於此中正釋上善吉第二問，明入不二法門等義也。」（卍新續藏46，874b9-10）

[^103]: 《大般若波羅蜜多經》卷411〈11
譬喻品〉：「善現！諸菩薩摩訶薩修行般若波羅蜜多時，於如是等自相空法不應執著，以一切法無分別故。善現！諸菩薩摩訶薩修行般若波羅蜜多時，於一切法以無二為方便，應正覺知，以一切法皆無動故。善現！於一切法無二、無動是菩薩句義，無分別、無執著是菩薩句義。以是故，無句義是菩薩句義。」（大正7，60a2-8）

[^104]: 《大智度論疏》卷17：「『有今世、後世』已下，所以不言過去者，明過去因果已也謝，故所不論，今正談當得果之義，故但論今後，如三報業義等，亦不論過〔去〕也。」（卍新續藏46，874b16-18）

[^105]: 《正觀》（6），p.120：參見《大智度論》卷33（大正25，304b10-305c16）。

[^106]: ┌懺悔、隨喜

方便生福德
┴勸請　　　　　（印順法師，《大智度論筆記》［B010］p.124）

[^107]: 《正觀》（6），p.120：

（1）「十善」：參見《大智度論》卷8（大正25，120b25-c4）。

（2）「九想」［相］：參見《大智度論》卷21（大正25，217a6-218c18）。

（3）「四襌」：參見《大智度論》卷17（大正25，185c28-186b23）、卷20（大正25，208a2-c7）。

（4）「四無量」：參見《大智度論》卷20（大正25，208c8-211c27）。

（5）「四無色」：參見《大智度論》卷17（大正25，186b23-c20）、卷20（大正25，211c27-213b26）。

[^108]: 《正觀》（6），p.120：念佛、念法、念僧、念戒、念捨、念天、念安般（念入出息）、念死等八念，參見《大智度論》卷21～卷22（大正25，218c24-228c24）。

[^109]: 十念：善念。（印順法師，《大智度論筆記》［E004］p.331）

[^110]: （1）《大智度論疏》卷17：「『即是身念處』者，上云四念處屬出世法，今釋出（案：或即「世」）善而言『即是』者，據五門中不淨觀，故云身念處。」（卍新續藏46，874c5-6）

（2）身念。（印順法師，《大智度論筆記》［F004］p.331）

[^111]: 十二入中，八入是無記：眼入、耳入、鼻入、舌入、身入，香入、味入、觸入。

[^112]: 十二入中，四入通三性：意入，色入、聲入、法入。

[^113]: 《大智度論疏》卷17：「『十二入中，八無記，四通三種』者，五眾雖即是入界等，但五眾是總略法門，是故不分。若善則五俱屬善，不善、無記等然俱通三性。今入界等既是分別門，廣門明義故，所以分之，以八為無記，但四通三性也。『八』者，謂五根，但是報根，通識而已，更無餘用，故唯是無記；以五塵中香、味〔、觸〕足之為八也。色、聲二塵，則通三性：如身屬報色，報色之身，報身之色，一向是無記；若禮拜作善等色，屬善色；作惡時色，則屬惡色──是故五眾俱通三性，良以此也。但教是方便色聲等即屬善惡，如報得之聲或破清濁長對等聲屬無記；若讀經、嘆佛等聲屬善；惡口罵聲等屬惡──故通三種。就法入中，凡有七法：若三無為中，一是善，如上說；二屬無記，如上說。受想行等，若報得邊，屬無記；方便用邊，屬善惡故，則通三性。若餘身色等，則通三性。若法入中，有無作或色，則唯是善。意入中，若報生意入是無記，方便意入則屬善惡。故有此四入通於三性。《舍利弗毗曇》^※^中如是凡有有餘飜釋此十二入云：幾是善？幾是不善？幾無記？幾是報？幾非報等義也。」（卍新續藏46，875a11-b4）

※參見《舍利弗阿毘曇論》卷1（大正28，530c18-21）。

[^114]: 十八界中，八界是無記：眼界、耳界、鼻界、舌界、身界，香界、味界、觸界。

[^115]: 十八界中，十界通三性：意界，六識界（眼識界、耳識界、鼻識界、舌識界、身識界、意識界），色界、聲界、法界。

[^116]: （1）《大智度論疏》卷17：「十八界中八是無記，如十二入不異，餘六識與意根合名為七識界──若報識是無記，方便識等屬善、惡二性；餘有色、聲、法界等，則通三性。三性義亦如入中釋。故云『八無記，十通三種』也。」（卍新續藏46，875b5-8）

（2）界、入三性相。（印順法師，《大智度論筆記》［A060］p.102）

[^117]: 《正觀》（6），p.120：

（1）「三十七品」：參見《大智度論》卷19（大正25，197b21-205c21）。

（2）「三解脫門」：參見《大智度論》卷20（大正25，206a1-208a2）。

（3）「三無漏根」：參見《大智度論》卷23（大正25，234b26-235a20）。

（4）「三三昧」（覺、觀）：參見《大智度論》卷21（大正25，234a15-b25）。

[^118]: 《正觀》（6），p.120：

（1）「三明」：宿命明、天眼明、漏盡明。參見《大智度論》卷2（大正25，71c14-72a10）、卷24（大正25，240a25-241a5）、卷28（大正25，265a13-b2）。

（2）「有為解脫、無為解脫」：參見《大智度論》卷21（大正25，221a7-14）、卷26（大正25，250c2-4）。

[^119]: 《正觀》（6），p.121：「十一智」，參見《大智度論》卷23（大正25，232c18-234a14）。

[^120]: 《正觀》（6），p.121：

（1）「八背捨」：參見《大智度論》卷21（大正25，215a7-216a15）。

（2）「九次第定」：參見《大智度論》卷21（大正25，216c22-217a4）。

（3）「十八空」：參見《大智度論》卷31（大正25，285b5-296b2）。

（4）「十力」：參見《大智度論》卷24（大正25，235c22-241b15）、卷25（大正25，245c16-246a22）。

（5）「四無所畏」：參見《大智度論》卷25（大正25，241b21-245c15）。

（6）「十八不共法」：參見《大智度論》卷26（大正25，247b11-256b5）。

[^121]: 八背捨、九次第定等，凡夫所不得。（印順法師，《大智度論筆記》［F001］p.324）

[^122]: 《大智度論疏》卷17：「『念、慧、正憶，雖有二種』已下，念者，十念，可通凡聖；慧者，乃是十一智，唯據聖人方得，而今此中言有二種者，但十一智中有一世智通於凡聖，今且大陌相從為語，故云有二也。正憶，內凡亦相似觀於實相故，亦得有二也。」（卍新續藏46，875b20-24）

[^123]: 明、解脫、念、慧、正憶念：通出世、世。（印順法師，《大智度論筆記》［E010］p.303）

[^124]: 《大智度論疏》卷17：「『有為為^※^』已下有二：一者、是三界繫，五眾、四眾等有三相，故名有為；二者、念處乃至佛等，並屬作法有為，非三相有為──經論自作此分別釋。當知念處、□□（或即「十一」二字）智、法身等，悉有分不遷故，解上經文，但云有生、住，不言有滅也。當說。」（卍新續藏46，875c3-7）

※案：「有為為」應作「有為法」。

[^125]: 乃至＝及【宋】【元】【明】【宮】【聖】【石】。（大正25，382d，n.9）

[^126]: 此處說「四念處乃至十八不共法雖為無為法」，但後說「四念處乃至十八不共法為無漏法」。

參見《大智度論》卷44〈12
句義品〉云：「無漏法者，非世間，是四念處乃至十八不共法。」（大正25，382a15-16）一般而言，「四念處乃至十八不共法」作「無漏法」為宜。

[^127]: （1）參見《摩訶般若波羅蜜經》卷4〈12
句義品〉：「何等為有為法？若法生住滅，欲界、色界、無色界，五蔭^※^乃至意觸因緣生受，四念處乃至十八不共法及一切智，是名有為法。」（大正8，243a27-b1）

※蔭＝陰【宋】【元】【明】【宮】【聖】＊。（大正8，239d，n.12-12）

（2）十八不共法等通為、無為。（印順法師，《大智度論筆記》［E004］p.292）

[^128]: 無為：出體。（印順法師，《大智度論筆記》〔D007〕p.248）

[^129]: 《大智度論疏》卷17：「『有為相違』已下，亦有二義：明三毒等，是煩惱斷，屬智緣無為；五眾等相不續，據生死斷，屬非智緣無為。此則對上三相有為義，如法相法性等為無為者，則對上作法有為義也。」（卍新續藏46，875c8-11）

[^130]: ┌凡夫肉眼憶想分別色......凡夫所知色名為色。

二種色
┴聖人心所知色實相如涅槃......色入如中不生不滅──色不離如，如不離色。

（印順法師，《大智度論筆記》［B010］p.124）

[^131]: （1）聖人所知色。（印順法師，《大智度論筆記》［E002］p.287）

（2）二種色。（印順法師，《大智度論筆記》［J044］p.532）

[^132]: 三種無為：虛空無為、非擇滅無為、擇滅無為。

參見《阿毘達磨品類足論》卷1〈1
辯五事品〉：「無為云何？謂三無為：一、虛空，二、非擇滅，三、擇滅。」（大正26，692c9-10）

《阿毘達磨品類足論》卷1〈1
辯五事品〉：「虛空云何？謂體空虛，寬曠無礙，不障色行。非擇滅云何？謂滅非離繫。擇滅云何？謂滅是離繫。」（大正26，694a29-b2）

[^133]: 相＋（法性）【明】。（大正25，382d，n.17）