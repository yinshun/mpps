問曰：須菩提何以故以是事問佛？若人問：「幻人學般若波羅蜜得作佛不？」應答言：「不得。」幻人虛誑，無有本末。是事易答，何以故問佛？ ^lun-44-1

答曰：上品佛答舍利弗甚深空義，[^16]須菩提作是念：「諸法一相無分別。若爾者，幻人及實菩薩無異。而菩薩行諸功德得作佛；幻人無實，但誑人眼，不能作佛。」 ^lun-44-2

問曰：幻人不能行功德，以無心識，云何言「行」？ ^lun-44-3

答曰：雖實不行，人見似行，故名為「行」。如幻人以飲食財物七寶布施、出家持戒、忍辱、精進、坐禪、說法等，無智人謂是為行，不知是幻。 ^lun-44-4

須菩提作是念：「若如佛說『諸法一相無所有，但是虛誑』，幻人及實菩薩乃至佛等無有異。如幻人亦幻作佛，行六波羅蜜，降魔兵，坐道場，成佛道，放光明，說法度人；實菩薩行實道，得作佛，度眾生──有何差別？」 ^lun-44-5

佛言：「我還問汝，隨汝意答我。」 ^lun-44-6

問曰：佛何以不直答，而還問令隨意答？ ^lun-44-7

答曰：須菩提以空智慧，觀三界五眾皆空，心生厭離；諸煩惱習故，雖能總相知諸佛法空，猶有所貴，不能觀佛法如幻無所有，以是故方喻[^17]說。如汝以五眾空為證，諸佛法亦爾；汝觀世間五眾為空，我觀佛法亦爾。 ^lun-44-8

是故問須菩提：「於汝意云何？色與幻有異不？幻與色有異不？乃至受、想、行、識亦如是。」若異者，汝應問；若不異，不應作是問。 ^lun-44-9

須菩提言：「不異。」 ^lun-44-10

問曰：若色不異幻可爾，幻人有色故，云何言「受、想、行、識如幻不異」？（376c） ^lun-44-11

答曰：幻人有喜、樂、憂、苦相，無智人見，謂為有受、想、行、識。 ^lun-44-12

復次，佛譬喻欲令人知五受眾虛誑如幻；五受眾雖與幻無異，佛欲令解故，為作譬喻。眾生謂幻是虛誑；五受眾雖有，與幻無異。是故須菩提一心籌量，知五眾與幻無異。所以者何？ ^lun-44-13

如幻人色誑肉眼，能令生憂、喜、苦、樂；五受眾亦能誑慧眼，令生貪欲、瞋惱諸煩惱等。 ^lun-44-14

如幻，因少許呪術、物事、語言為本，能現種種事──城郭[^18]、廬觀[^19]等；五受眾亦以先世少許無明術因緣，有諸行、識、名色等種種，以是故說不異。 ^lun-44-15

\`1256\`如人見幻事生著心，廢其生業，幻滅時生悔；五受眾亦如是，先業因緣幻生今五眾，受五欲、生貪瞋，無常壞時，心乃生悔：「我云何著是幻五眾，失諸法實相？」 ^lun-44-16

佛問，須菩提樂說門故答言：「幻與色不異。」 ^lun-44-17

若不異，是色[^20]法即是空，入不生不滅法中；[^21]法[^22]若不生不滅，云何行般若波羅蜜得作佛？ ^lun-44-18

須菩提作是念[^23]：「若爾者，菩薩何以故種種行道，求阿耨多羅三藐三菩提？」 ^lun-44-19

佛知其念，即答：「五眾虛誑，但以假名故，號為菩薩。是假名中[^24]，無業、無業因緣，無心、無心數法，無垢、無淨，畢竟空故。」 ^lun-44-20

佛言[^25]：「菩薩應如幻人行般若波羅蜜，五眾即是幻人無異；從先世業因緣、幻業出故。是五眾亦不能得成就佛。何以故？性無所有故。」 ^lun-44-21

餘夢、化、影、響等亦如是。 ^lun-44-22

問曰：何以故說「識即是六情，六情即是五眾」？ ^lun-44-23

答曰： ^lun-44-24

是識，十二因緣中第三事，是中亦有色、亦有心數法，未熟故[^27]受「識」名。 ^lun-44-25

\`1257\`從識生六入──是二時俱有五眾。[^28]（377a）色成故[^29]名五情，名成故名意情；六情不離五眾[^30]。以是故說「識即是六情」。[^31] ^lun-44-26

問曰：若爾者，十二因緣中處處皆有五眾，何以但說[^32]「六情有五眾」？ ^lun-44-27

答曰：是識今身之本，眾生於現在法中多錯；名色──未熟，未有所能，故不說。 ^lun-44-28

六情──受苦樂，能生罪福，故說。 ^lun-44-29

其餘十一[^33]因緣，故說「五眾」。 ^lun-44-30

復次，佛知五百歲後，學者分別諸法相各異，離色法說識，離識法說色；欲破是諸見，令入畢竟空故，識中雖無五情，而說「識即是六情」；六情中雖不具五[^34]眾，而說「六情即是五眾」。 ^lun-44-31

復次，先世但有心住六情，作種種憶想分別故，生今世六情、五眾身；從今世身起種種結使，造後世六情、五眾──如是等展轉。是故說「識即是六情，六情即是五眾」。 ^lun-44-32

是法內空中不可得[^35]，乃至無法有法空中不可得。 ^lun-44-33

問曰：須菩提何以生此疑，問佛言「新發意菩薩聞是將無恐怖」？ ^lun-44-34

答曰：聞無有菩薩行般若波羅蜜者，但空五眾法亦不能行般若波羅蜜，以是故生疑：「誰當行般若波羅蜜？」是故問佛。 ^lun-44-35

佛言：若菩薩內外因緣不具足，當有恐怖。[^47] ^lun-44-36

內因緣者，無正憶念，無利智慧，於眾生中無深悲心──內無如是等方便。 ^lun-44-37

外因緣者，不生中國土，不得聞般若波羅蜜，不得善知識能斷疑者──無如是等外因緣。 ^lun-44-38

內外因緣不和合故，生驚、怖、畏。 ^lun-44-39

今須菩提問是方便，佛答：「一切種智相應心觀諸法，亦不得諸法。」 ^lun-44-40

問曰：方便有觀色無常等種種相故不怖畏，今何以但說「薩婆若相應心觀諸法故，不恐不怖」？ ^lun-44-41

\`1261\`答曰：菩薩先來但觀諸法空，心麁故生著；今憶想分別觀，如佛意：「於眾生中起大悲，不著一切法，於智慧無所礙[^48]，但欲度眾生。以無常、空等種種觀諸法，亦不得是法。」 ^lun-44-42

如是觀諸法已，[^49]作是念：「我以是法度眾生，令離顛倒。」以是故心不著，不見定實有一法；譬如藥師和合諸藥，冷病者與熱藥，於熱病中為非藥。[^50] ^lun-44-43

二施中，法施大故，是名「檀波羅蜜」。 ^lun-44-44

五波羅蜜亦如是隨義分別。 ^lun-44-45

復次，菩薩方便者，非十八空故令色空。何以故？不以是空相強令空故，色即是空；是色從本已來常自空，色相空故，空即是色──乃至諸佛法亦如是。[^51] ^lun-44-46

善知識者，教人令以是智慧迴向阿耨多羅（378b）三藐三菩提。菩薩先知無常、空等諸觀，今惟說迴向為異。 ^lun-44-47

釋曰： ^lun-44-48

先略說無方便，[^56]今欲廣說無方便，所謂離一切種智相應心行般若波羅蜜，取是般若波羅蜜定相；五波羅蜜乃至諸佛法亦如是──是自[^57]無方便。 ^lun-44-49

又得惡知識教故。 ^lun-44-50

復次，惡知識，大失利益，種種壞人，是大惡因緣故，佛更種種因緣說惡知識相。 ^lun-44-51

惡知識者，教人遠離六波羅蜜。 ^lun-44-52

或不信罪福報故，教遠離。 ^lun-44-53

或著般若波羅蜜故，言：「諸法畢竟空，汝何所行？」 ^lun-44-54

或讚歎小乘：「汝但自免老、病、死苦，眾生何豫[^58]汝事？」 ^lun-44-55

\`1264\`如是等種種因緣教令遠離，是名惡知識。 ^lun-44-56

復次，惡知識者，不教弟子令覺知魔是佛賊。魔者欲界主，有大力勢，常憎行道者。佛威力大故，魔無所能，但能壞小菩薩。 ^lun-44-57

乃至作佛形像來壞菩薩行六波羅蜜。 ^lun-44-58

或讚歎、開解、論說隨聲聞所應學經法。 ^lun-44-59

或作佛身來語之言：「汝不任得佛。」 ^lun-44-60

或說：「眼等一切諸法空，何用是阿耨多羅三藐三菩提為？」 ^lun-44-61

或作辟支佛身， ^lun-44-62

或說：「十方世界中三乘人空，求佛道者，但有空名，汝云何欲作佛？」 ^lun-44-63

或教令遠離菩薩三十七品，令入聲聞三解脫門中：「汝入是三門實際作證，得盡眾苦；汝勤精進，汝為得四果故，何用阿耨多羅三藐三菩提為？」 ^lun-44-64

或（379b）作和尚、阿闍梨、父母來，教令遠離佛道：「空[^60]當受是截手、腳、耳、鼻等以與求者。若不與，則破求佛意；若與，則受是辛苦。」 ^lun-44-65

或時作阿羅漢比丘被服來，為說：「眼是定[^61]無常相、苦空無我相、無作、寂滅、離，乃至諸佛法亦如是。」用有所得、取相憶念分別說。 ^lun-44-66

如是等種種無量魔事，不教令覺知，是為惡知識。 ^lun-44-67

\`1265\`遠離者，以其無利益。如軟語賊，轉來親近，近則害人。惡知識復過於是！所以者何？是賊但能害今世一身，惡知識則世世害人；賊但能害命、奪財，惡知識則害慧念^※61-1^命根，奪佛法無量寶。知已，急當身、心遠離。 ^lun-44-68

〈釋句義品第十二〉 ^lun-44-69

（大正25，379b13-382b5） ^lun-44-70

問曰：上來佛與須菩提種種因緣破菩薩字，[^73]今何以問「菩薩句義」？ ^lun-44-71

答曰[^74]： ^lun-44-72

須菩提破菩薩字，佛不破，言：「菩薩字從本已來畢竟空，但五眾中數假名菩薩，而眾生以假名為實。」佛言：「假名無實，但從諸法數和合為名。」 ^lun-44-73

復次，諸佛[^75]法無量無邊、不可思議，須菩提因菩薩字空說般若波羅蜜相；今欲聞佛說菩薩字義，因是說般若波羅蜜。 ^lun-44-74

復次[^76]，應問因緣無量無邊，所謂佛音聲有六十種莊嚴[^77]，能令諸天專聽，何況人！\`1269\`但音聲令人樂聞，何況說大利益義！須菩提從佛聞是事，未發意人，當發阿耨多羅三藐三菩提；發意者，未行六波羅蜜，當令行；行者，不清淨，當令清淨；清淨行者，當令住阿鞞跋致地，成就眾生，具足佛法，乃至一生補處。[^78]如是等種種無量因緣利益故，佛以須菩提為問主，語一切十方世界在會眾生。 ^lun-44-75

佛告須菩提：「無句義[^79]是菩薩句義；阿耨多羅三藐三菩提無處所，亦無我無名。」於是中無依止處即是法空，無我名者，無得道者。 ^lun-44-76

佛謂：須菩提！若汝知無我、無我所得阿羅漢者，菩薩亦如是於阿耨多羅三藐三菩提中無我、無我所。 ^lun-44-77

譬如鳥飛虛空，無有足跡；菩薩句義亦如是，行諸法虛空中無依止著處。以是故言「無菩薩句義」。 ^lun-44-78

問曰：何等是菩薩句義？[^80] ^lun-44-79

答曰：天竺語法，眾字（380c）和合成語，眾語和合成句。[^81]如「菩」為一字，「提」為一字，是二不合則無語；若和合，名為「菩提」（bodhi），秦言「無上智慧」。「薩埵」（sattva），或名眾生，或是大心──為無上智慧故，出大心，名為「菩提薩埵」；[^82]願欲令眾生行無上道，是名「菩提薩埵」。[^83] ^lun-44-80

復次，此品佛及佛弟子種種因緣說菩薩摩訶薩義。「菩提」一語，「薩埵」\`1270\`一語，二語和合故名為「義」（artha）。 ^lun-44-81

若說名字[^84]，語、句皆同一事，無所在[^85]。 ^lun-44-82

今須菩提問：「以何定相法為菩薩句義？」 ^lun-44-83

天竺言「波陀」（pada），秦言「句」。是波陀有種種義，如後譬喻中說。 ^lun-44-84

問曰：但以「鳥飛虛空」足明句義，何以種種廣說？ ^lun-44-85

答曰：眾生聽受種種不同，有好義者，有好譬喻者。譬喻可以解義，因譬喻心則樂著；[^86]如人從生端政，加以嚴飾，益其光榮。 ^lun-44-86

此譬喻中多以譬喻明義，如後所說，所謂如夢、如影、如響、如佛所化，是事虛誑，如先說；菩薩義亦如是，但可耳聞，虛誑無實，以是故，菩薩不應自高。 ^lun-44-87

如、法性、法相、實際等句，無有定義。 ^lun-44-88

如幻人無五眾乃至諸佛法。 ^lun-44-89

如佛無五眾乃至一切法。 ^lun-44-90

如有為法中無無為法，如無為法中無有為法。[^87] ^lun-44-91

無為法不生不滅等；諸法中無不生不滅相，亦無異相。 ^lun-44-92

如三十七品無清淨相。何以故？有人著是三十七品法，即是結使。 ^lun-44-93

如我乃至知者、見者，淨相不可得。 ^lun-44-94

問曰：我乃至知者、見者等云何淨？ ^lun-44-95

答曰：種種求覓我相不可得，是名「我淨」；第一義中，無淨無不淨。譬如洗臭死狗，乃至皮毛、血肉、骨髓都盡──是時，非狗非猪，不得言淨、不得言（381a）不淨。 ^lun-44-96

\`1271\`我乃至知者、見者亦如是。以無我空智慧，求我相不可得──是時，非有我、非無我。[^88] ^lun-44-97

如日出無闇。 ^lun-44-98

劫盡時無一切物。 ^lun-44-99

如佛五眾，戒中破戒不可得。 ^lun-44-100

如日月、星宿、真珠等，諸天、鬼神、龍王光，於佛光中則不現，從大福德神通力生故；菩薩句義亦如是，入是般若波羅蜜智慧光中則不現。 ^lun-44-101

因是譬喻，教諸菩薩：當學一切法不取相，無所得故。 ^lun-44-102

問曰：須菩提何以故先問世間善法，後問出世間法？ ^lun-44-103

答曰：先問麁，後當問細；先知世間相，後則能知出世間相。 ^lun-44-104

世間善法者，知有罪、有福果報，有今世、後世[^104]，有世間、有涅槃，有佛等諸賢聖今世、後世及諸法實相證──所謂孝順父母等，乃至十念。 ^lun-44-105

如法得物，供養供給沙門、婆羅門。 ^lun-44-106

「沙門」名為出家求道人，「婆羅門」名為在家學問人──是二人於世間難為能為、利益眾生故，應當供養。 ^lun-44-107

「尊長」者，叔伯、姊兄等。恭敬供養，是一切修家法。 ^lun-44-108

布施、持戒、修定、勸導，如初品中說。[^105] ^lun-44-109

「方便生福德」，如懺悔、隨喜，請佛久住不涅槃、轉法輪；如雖行空不著空，還修行諸善──如是等方便生諸福德。[^106] ^lun-44-110

十善道乃至四無色，如先說。[^107] ^lun-44-111

十念中，八事如先說。[^108] ^lun-44-112

「善念」者，思惟分別善業因緣，制伏其心。 ^lun-44-113

復次，涅槃是真善法，常繫心念涅槃，是「善念」。[^109] ^lun-44-114

「身念」，即是身念處。[^110] ^lun-44-115

與善法相違，是名「不善法」。 ^lun-44-116

「無記法」者，所謂威儀心、工巧心、變化心，及是起身業、口業；除善、不善五眾，餘五眾及虛空、非數緣滅等。（382a） ^lun-44-117

「世間法」者， ^lun-44-118

五眾──或善，或不善，或無記。 ^lun-44-119

十二入──「八」[^111]無記，「四」[^112]三種。[^113] ^lun-44-120

十八界──「八」[^114]無記，「十」[^115]三種。[^116] ^lun-44-121

十善道、四禪、四無量心、四無色定，是善法，凡夫人能得、能成就故；又自不能出世間故，名為「世間法」。 ^lun-44-122

「出世間法」者， ^lun-44-123

三十七品，三解脫門，三無漏根，三三昧，如先說。[^117] ^lun-44-124

明、解脫──「明」者，三明。 ^lun-44-125

「解脫」者，有為解脫，無為解脫。[^118] ^lun-44-126

「念」者，十念。 ^lun-44-127

「慧」者，十一智慧[^119]。 ^lun-44-128

「正憶」者，隨諸法實相觀，如隨身法，觀一切善法之本。 ^lun-44-129

復次，八背捨、九次第定、十八空、十力、四無所畏、十八不共法，如先義中廣說。[^120] ^lun-44-130

是四念處等，一心為道故；又八背捨、九次第定等，凡夫人所不得[^121]，名為「出世間」。 ^lun-44-131

念、慧、正憶雖有二種[^122]──世間、出世間，[^123]此中說出世間。 ^lun-44-132

「有漏法」者，五眾等，四禪、四無量、四無色定。 ^lun-44-133

「無漏法」者，非世間，是四念處乃至十八不共法。 ^lun-44-134

有為法[^124]略說三相，所謂生、住、滅。三界繫，乃至[^125]四念處，乃至十八不共法，雖為無漏法，[^126]以作法故，是為有為法。[^127] ^lun-44-135

與有為相違[^129]，是為無為法。 ^lun-44-136

\`1279\`復次，滅三毒等諸煩惱，五眾等不次第相續；如、法相、法性、法住、實際等，是名「無為法」。 ^lun-44-137

問曰：色如，色不離如，如不離色；色是有為，云何是無為？ ^lun-44-138

答曰：色有二種[^130]：一者、凡夫肉眼憶想分別色，二者、聖人心所知色實相如涅槃。[^131] ^lun-44-139

凡夫人所知色，名為色；是色入如中，更不生不滅。 ^lun-44-140

如有為雖是五眾，而有種種名字，所謂十二入、十八界、因緣等；無為法雖有三種[^132]，亦種種分別名字，所謂如、法相[^133]、法住、實際等。 ^lun-44-141

「共法」者，凡夫、聖人生處、入定處，共故，名為共法。 ^lun-44-142

「不（382b）共法」者，四念處，乃至十八不共法。 ^lun-44-143

菩薩分別知此諸法各各相，是法皆從因緣和合生故無性，無性故自性空。 ^lun-44-144

菩薩住是無障礙法中不動，以不二入法門，入一切法不動故。 ^lun-44-145

---

[^1]: 釋幻人無作品第十一＝第十一品釋論幻學品【宋】，釋幻學品第十一【元】【宮】，釋幻學品第十一經作幻人品【明】，釋第十一品說第十二品【聖】，幻人行作品四十六【石】。（大正25，375d，n.15）

[^2]: 就三解脫門說般若：（1）就「空門」破諸法顯般若（《大智度論》卷42～卷43〈9
集散品〉），（2）就「無相門」破諸法顯般若（《大智度論》卷43〈10
行相品〉），（3）就「無作門」破諸法顯般若（《大智度論》卷44〈11
幻人無作品〉）。

[^3]: 《大智度論疏》卷17：「『爾時慧命須菩提』已下，就此文中大有二分：第一、名如幻人本空無作之義。第二、明此理難信，須內外因緣──內因緣者，所謂方便波若；外因緣者，謂善知識。此初，即是第一、明幻人本空，無心相故，儻^※^然無取、無作、無行，亦無所得；無得相故，所以舉易解物，欲顯難解，舉之為問也。」（卍新續藏46，871a7-12）

※儻（ㄊㄤˇ）：2.無思無慮。（《漢語大詞典》（一），p.1742）

[^4]: 色即四句。（印順法師，《大智度論筆記》［D016］p.260）

[^5]: 如幻：幻無垢淨生滅。（印順法師，《大智度論筆記》〔C015〕p.210）

[^6]: 《大智度論疏》卷17：「『若法不生不滅』已下，明無作之故然也。以五受眾但假名，強名菩薩，實無菩薩故，即懸說五受眾生垢淨等義也。」（卍新續藏46，871a16-18）

[^7]: 《大般若波羅蜜多經》卷410〈10
幻喻品〉：「『善現！於意云何？若法無雜染無清淨、無生無滅，是法能學般若波羅蜜多，成辦一切智智不？』善現答言：『不也！世尊！』」（大正7，53c2-5）

[^8]: 陰＝眾【石】。（大正25，376d，n.1）

[^9]: 《大般若波羅蜜多經》卷410〈10
幻喻品〉：「善現！於意云何？於五蘊中起想、等想、施設、言說、假名菩薩摩訶薩不？」（大正7，53c5-6）

[^10]: 《大智度論疏》卷17：「若法但有名字者，則無其實，以實無故，則非是三業；無垢無淨，為明無作門故，所以須就業明也。」（卍新續藏46，871a18-19）

[^11]: 《大智度論疏》卷17：「『如是法能學』已下，明若如是學諸法無垢淨等者，則無所得，故云不也。」（卍新續藏46，871a20-21）

[^12]: 《大般若波羅蜜多經》卷410〈10
幻喻品〉：「佛言：『善現！若菩薩摩訶薩以無所得而為方便，修學如是甚深般若波羅蜜多，速能成辦一切智智。』」（大正7，53c14-16）

[^13]: 《大般若波羅蜜多經》卷410〈10
幻喻品〉：「佛告善現：『於意云何？如幻五蘊能學般若波羅蜜多，當得成辦一切智智不？』善現答言：『不也！世尊！何以故？世尊！如幻五蘊以無性為自性，無性自性不可得故。』」（大正7，53c20-23）

[^14]: 《大般若波羅蜜多經》卷410〈10
幻喻品〉：「佛言：『善現！於意云何？如幻等五蘊各有異性不？』善現答言：『不也！世尊！何以故？世尊！如幻等色、受、想、行、識即是如夢等色、受、想、行、識。如幻等五蘊即是如幻等六根，如幻等六根即是如幻等五蘊。』」（大正7，54a3-7）

[^15]: 是＝五眾【石】。（大正25，376d，n.5）

[^16]: 《正觀》（6），p.119：《大智度論》卷43〈10
行相品〉（大正25，374a4-c11）之經文。

[^17]: 方喻：比喻，比擬。（《漢語大詞典》（六），p.1567）

[^18]: 城郭：亦作"城廓"。1.城墻。城指內城的墻，郭指外城的墻。（《漢語大詞典》（一），p.1096）

[^19]: 廬觀：泛指樓閣亭臺。（《漢語大詞典》（三），p.1289）

[^20]: 〔色〕－【宋】【元】【明】【宮】【聖】。（大正25，376d，n.17）

[^21]: 色~（五）~如幻故，是色即空，入不生不滅中。（印順法師，《大智度論筆記》［E025］p.324）

[^22]: 〔法〕－【宋】【元】【明】【宮】。（大正25，376d，n.19）

[^23]: 《大智度論疏》卷17：「『須菩提作是念』已下，釋其疑意，明就俗論之，脩行作佛；就實談之，無脩無得。善吉乃以俗諦疑第一義故，佛即答言五眾虗誑也。」（卍新續藏46，871b11-13）

[^24]: 《大智度論疏》卷17：「『是假名中』已下，釋假名菩薩，則無三業等文也。」（卍新續藏46，871b14）

[^25]: 案：依經文乃須菩提所說。

[^26]: （1）識即是六情，六情即是五眾，三說：一、約今生緣起說，二、約假說遣情說，三、約二世緣起說。（印順法師，《大智度論筆記》〔E025〕p.324）

（2）識即六情，情即五眾。（印順法師，《大智度論筆記》［A054］p.92）

[^27]: 《大智度論疏》卷17：「『未熟故』者，明中陰五眾，但是現陰家方便故，說言未熟，所以唯受識名也。而《大本經》云：現在中初一念識名為識支者，此明三陰相續；父母會時，此中陰身初始欲來受生，陰胎時名為識支。據此為言，故云初始，若託胎已，即屬名色支；無有單識獨行，名為識支義也。若有孤識不依於色名識支者，則無三陰相續；如葛印印泥，印與泥合，印懷文成等義，何故但有單泥而無印，故亦無此陰，此陰滅、彼陰陰生也。今十二因緣時自有長對麤細品一剎那中，亦有具足義；有長望一期始具足義，故《大本經》云：現在世識，即得說為未來世生，復何妨中陰五眾得屬現在識支也。」（卍新續藏46，871b18-c4）

[^28]: 《大智度論疏》卷17：「『從識生六入，是二時俱有五眾』者，明識支之時亦有五眾，六入之時亦有五眾故；大論二時諸時悉有也。」（卍新續藏46，871c5-7）

[^29]: 《大智度論疏》卷17：「『色成故』故者，明以有色故，則有五根，故云色成故，名五情也。『名成故』者，明識即是意根，故云名成，故名意情也。」（卍新續藏46，871c7-9）

[^30]: 《大智度論疏》卷17：「『六情不離五眾』者，明六情具足，則有有五眾故，故云不離也。」（卍新續藏46，871c9-11）

[^31]: 心境互不相離。（印順法師，《大智度論筆記》［E004］p.292）

[^32]: 說＋（識）【元】【明】，說＝識【宋】【宮】【聖】【石】。（大正25，377d，n.3）

[^33]: 一＝二【宋】【宮】【石】。（大正25，377d，n.4）

[^34]: 五＝三【聖】。（大正25，377d，n.5）

[^35]: 《大智度論疏》卷17：「『是法內空中不可得』□□，上是接俗之釋，立法解之；今次就實談，始□□說也。」（卍新續藏46，871c20-21）

案：前□□，或即「已下」二字；後□□，或即「作是」二字。

[^36]: 《大智度論疏》卷17：「『須菩提白佛言』已下，品之大分第二，明此理難信，應須內外因緣，聞於深法，不生恐怖。然此文中復有其二：一者、明具內外因緣，聞不怖義；二者、明不具內外因緣，聞有怖義，故生此問也，一一當說耳。」（卍新續藏46，871c22-872a1）

[^37]: 將無：莫非。〔南朝宋〕劉義慶，《世說新語‧德行》："太保居在正始中，不在能言之流；及與之言，理中清遠。將無以德掩其言？"（《漢語大詞典》（七），p.810）

[^38]: 《大般若波羅蜜多經》卷410〈10 幻喻品〉：

佛告善現：「新趣大乘諸菩薩摩訶薩修行般若波羅蜜多時，若無方便善巧及不為善友所攝受者，聞說如是甚深般若波羅蜜多，其心有驚有恐有怖。」（大正7，54a11-14）

[^39]: 有方便：應薩婆若心，觀一切不可得。（印順法師，《大智度論筆記》〔A044〕p.82）

[^40]: （1）教它，不起二乘心，忍欲樂，心不捨息，不起二乘心及餘不善心，知法本空，六度。（印順法師，《大智度論筆記》〔D005〕p.246）

（2）六度互具行：般若具足六度。（印順法師，《大智度論筆記》〔E003〕p.291）

[^41]: 想＝相【宋】【元】【明】【宮】【聖】【石】。（大正25，377d，n.14）

[^42]: 《大智度論疏》卷17：「『忍欲樂』已下，欲論忍有二種：一者、生忍，二者、法忍。今以法忍勝故，舉勝結之，以忍欲樂等為忍波羅蜜也。」（卍新續藏46，872a10-12）

[^43]: 《大智度論疏》卷17：「『不起聲聞等意』已下，明菩薩若起二乘之心，明大成亂想，與不善無異故，結為禪波羅蜜也。」（卍新續藏46，872a13-15）

[^44]: 《大智度論疏》卷17：「『不以空色故空』已下，明菩薩智慧深知諸法本性自空，非是空智強使令空故，為波若波羅蜜也。」（卍新續藏46，872a15-17）

[^45]: 善知識：說一切不可得，令以是善根回向一切智。（印順法師，《大智度論筆記》［A045］p.82）

[^46]: 《大智度論疏》卷17：「『佛告須菩提』已下，正出善知識等義。善知識者，是外因緣；波若智慧，為內因緣故。」（卍新續藏46，872a21-22）

[^47]: ┌內因緣不具──無正憶念，無利智慧，無大悲心。

內外因緣不具足，聞深般若當有恐怖
┴外因緣不具──不生中國，不聞般若，不得善友。

（印順法師，《大智度論筆記》［B010］p.123）

[^48]: 礙＝得【宋】【元】【明】【宮】【聖】【石】。（大正25，378d，n.4）

[^49]: 觀不可得：觀種種法，不得是法，非謂不觀。（印順法師，《大智度論筆記》［E004］p.292）

[^50]: 不見定實有一法，如藥。（印順法師，《大智度論筆記》［D016］p.260）

[^51]: （1）大乘法空：非以十八空令空，法自空。（印順法師，《大智度論筆記》［D015］p.259）

（2）色即是空，空即是色。（印順法師，《大智度論筆記》［E003］p.290）

[^52]: 《大般若波羅蜜多經》卷410〈10
幻喻品〉：「佛告善現：若菩薩摩訶薩修行般若波羅蜜多時，以有所得為方便故，離應一切智智作意，修行般若波羅蜜多，於修般若波羅蜜多有得有恃；以有所得為方便故，離應一切智智作意，修行靜慮、精進、安忍、淨戒、布施波羅蜜多，於修靜慮乃至布施波羅蜜多有得有恃。」（大正7，55b27-c4）

[^53]: 教詔：教誨，教訓。（《漢語大詞典》（五），p.450）

[^54]: 破立無佛性。（印順法師，《大智度論筆記》［E004］p.292）

[^55]: 《大般若波羅蜜多經》卷410〈10
幻喻品〉：「復次，善現！菩薩摩訶薩惡友者，若不為說魔事、魔過，謂有惡魔作苾芻形像來至菩薩所，以有所得而為方便，說色無常相實有可得，說受、想、行、識無常相實有可得。」（大正7，56c19-23）

[^56]: 《正觀》（6），p.119：參見《大智度論》卷43（大正25，371b7-c10）。

[^57]: 自＝相【宮】。（大正25，379d，n.6）

[^58]: 豫：15.通" 與 "。關涉，牽涉。（《漢語大詞典》（十），p.38）

[^59]: 《摩訶般若波羅蜜經》卷4〈11
幻學品〉：「惡魔作和上、阿闍梨身來到菩薩所，教離菩薩道，教離一切種智，教離四念處乃至八聖道分，教離檀那波羅蜜，乃至教離十八不共法，教入空、無相、無作。」（大正8，241b18-22）

案：經說惡魔作和上、阿闍梨身教離菩薩道，入三解脫取聲聞證。論之文脈，似為魔化作辟支佛像作此勸說。

[^60]: 空：12.副詞。徒然，白白地。（《漢語大詞典》（八），p.409）

[^61]: 定＝空【宋】【元】【明】【宮】。（大正25，379d，n.13）

[^62]: ^61-1^
〔念〕－【宋】【元】【明】【宮】【聖】【石】。（大正25，379d，n.18）

（1）《大智度論疏》卷17：「第十二品者，即是命說分中□□□大分，就菩薩大人（案：「大人」即「摩訶薩」）以明波若。上之三品約□□□然門^※^說波若者，是明菩薩德之由藉，今次明其人以行大法故，名為大人，故約說波若。就此分中復有二分：此初一品明菩薩義，次〈摩訶薩品〉明摩訶薩義。今就句義以明菩薩故，此名為〈句義品〉，今論欲解釋，故舉之言第十二品釋論也。」（卍新續藏46，872c3-9）

※案：「□□□然門」，或即「然三解脫門」五字。

（2）《大智度論疏》卷17：「第九品者名為〈集散品〉，即是命說分中第三大分，從此下去，始明善吉承命正說波若。就正說文中，大有四分：初、從此品、〈10
相行品〉、〈11
約（「約」應作「幻」）品〉，此之三品，然三解然門^※^明說波若。第二、從〈12
句義品〉已下，去至〈17
縛解品〉，是就人大就於波若──已知大法故名為大人。第三、從〈18
摩訶衍品〉已下，去訖至〈24
會宗品〉，有七品經文，次就於法大已說波若──以為大人所知故名大法。第四、從〈25
十無品〉及〈26
無生品〉，生此之二品，初明除生，後明遣法，故約遣相門以明波若。」（卍新續藏46，864a1-9）

※案：「三解然門」應作「三解脫門」。

[^63]: 《大智度論疏》卷17：「今此一品經文復有二分：此物^※^第一，就於句義以明菩薩；第二、從有為、世間、出世間、有漏等六對十二門已下，明菩薩之德。」（卍新續藏46，872c14-16）

※案：「物」應作「初」。

[^64]: 《大智度論疏》卷17：「『佛告須菩提』已下，就此第一文中，復有二意：初明法說，次明喻說。今明文字性離，字實但空，故云『無句義是菩薩句義』也。」（卍新續藏46，872c19-21）

[^65]: 《大般若波羅蜜多經》卷411〈11
譬喻品〉：「佛告善現：『無句義是菩薩句義。何以故？善現！菩提、薩埵二既不生，句於其中理亦非有故，無句義是菩薩句義。』」（大正7，57b12-14）

[^66]: 《大般若波羅蜜多經》卷411〈11
譬喻品〉：「譬如夢境、幻事、陽焰、光影、水月、響聲、空花、變化句義實無所有，菩薩句義亦復如是實無所有。」（大正7，57b16-18）

[^67]: 《大般若波羅蜜多經》卷411〈11
譬喻品〉：「復次，善現！如有為界中無為界句義實無所有，無為界中有為界句義亦實無所有，菩薩句義亦復如是實無所有。」（大正7，58b21-23）

[^68]: 《大般若波羅蜜多經》卷411〈11
譬喻品〉：「復次，善現！如四念住乃至八聖道支畢竟淨句義實無所有，菩薩句義亦復如是實無所有；如是乃至如佛十力乃至十八佛不共法畢竟淨句義實無所有，菩薩句義亦復如是實無所有。」（大正7，59a1-5）

[^69]: 菩薩句義＝亦復如【宮】，菩薩句＝菩薩【宋】【元】【明】。（大正25，380d，n.7）

[^70]: 《大智度論疏》卷17：「『不合不散』者，明諸法非一故不合，非異故不散，無所有故，無色眾對等也。」（卍新續藏46，873a5-6）

[^71]: 《大智度論疏》卷17：「『一相』者，明諸法雖復有法云云，從□已來，同是一畢竟空相，故云一相所謂無相。」（卍新續藏46，873a6-7）

案：□應做「本」。

[^72]: 《大般若波羅蜜多經》卷411〈11
譬喻品〉：「何以故？善現！若菩提、若薩埵、若菩薩句義，如是一切皆非相應非不相應，無色、無見、無對、一相所謂無相。善現！諸菩薩摩訶薩於一切法，皆非實有，無著無礙，當勤修學，應正覺知。」（大正7，59a23-27）

[^73]: 《正觀》（6），p.119：

（1）「不得菩薩名」：《大智度論》卷41（大正25，357a1-360a23）。

（2）「若不可得，云何當作名字言是菩薩」：《大智度論》卷42（大正25，363c19-365c5）。

[^74]: 《大智度論疏》卷17：「『答曰』已下，釋云：上善吉初立三假正破菩薩、菩薩字等法，佛今不破，乃談諸法畢竟是空性，自是無，不假除敵故。上佛答善吉言：無句義是菩薩句義，只以菩薩薩^※^假名無實故，佛即懸說假名為無，故不破也。」（卍新續藏46，873a11-15）

※案：「薩」為衍字。

[^75]: 《大智度論疏》卷17：「『復次諸佛』已下，明佛法無量、不可思議，善吉於上就三假等空說波若已竟，復欲聞佛自說菩薩句義，字實自性本空故，所以致問也。」（卍新續藏46，873a16-18）

[^76]: 《大智度論疏》卷17：「『復次』已下，此一意明所以問者，為如來音聲微妙，眾情樂聞，能有益無量，是故須問。」（卍新續藏46，873a19-20）

[^77]: （1）參見《大寶積經》卷10〈3密迹金剛力士會〉（大正11，55c20-56a5）。

（2）諸佛六十種音聲：佛音聲有六十種莊嚴。（印順法師，《大智度論筆記》［J040］p.527）

[^78]: 發意，行六度，六度淨，住阿鞞跋致，成就眾生，具足佛法，一生補處。（印順法師，《大智度論筆記》［A043］p.81）

[^79]: 《大智度論疏》卷17：「『佛告須菩提：無句義』已下，上並未釋經文，但釋善吉所以致問因緣義竟，今次釋經文，以生法二空來解故舉之出也。」（卍新續藏46，873a24-b2）

[^80]: 《大智度論疏》卷17：「『問曰：何等是菩薩句義』已下，既明無句義，須出句義之體，故立法問之也。『答曰』已下，明天竺語法，以眾字為語，眾語為句，四句為偈也。如菩薩兩字，始得合為一語，乎為菩提也薩埵者，以上菩提兩字一語來足薩埵二字一語，則成四字兩語，合為一句也。『或名眾生』者，即飜釋之也。『為無上智慧故出大心』者，即是句下所以名之為義也。此中作兩飜釋之，所以云無上智慧，次釋所以云無上道義，如是次第相成故，是名為眾字成語，眾□（疑作「語」）成句，句下所以出大心等義，名為菩薩句義也。」（卍新續藏46，873b3-12）

[^81]: 字門：眾字和合成語，眾語和合成句。（印順法師，《大智度論筆記》［D012］p.255）

[^82]: 菩提薩埵：為無上智慧出大心。（印順法師，《大智度論筆記》［D024］p.273）

[^83]: 菩提薩埵：願令眾生行無上道。（印順法師，《大智度論筆記》［D024］p.273）

[^84]: 《大智度論疏》卷17：「『若說亦^※^字』已下，明名字既假，語、句皆然，故云『無在』也。」（卍新續藏46，873b12-13）

※案：「亦」應作「名」。

[^85]: 所在：2.指存在的地方。4.處所，地方。（《漢語大詞典》（七），p.351）

[^86]: 譬喻之用。（印順法師，《大智度論筆記》〔E003〕p.289）

[^87]: 有為、無為彼此不在。（印順法師，《大智度論筆記》［E001］p.285）

[^88]: 以空覓我（＃）不得：名無我，名我淨，第一義中（是時）非有我非無我，非淨非不淨。

理則雙非，對治用空：淨，非淨非不淨；無我，非我非無我。

（印順法師，《大智度論筆記》［E003］p.291）

[^89]: 《大智度論疏》卷17：「『須菩提白佛言：世尊！何等是一切法』已下，品之第二大分，即就是□□（案：或即「無礙」二字）相之門以明菩薩；上就句義明菩薩者，是□（案：或即「名」字）總相門明；今此中就六對十二門明菩薩所知之法，故名別相之門明菩薩義也。」（卍新續藏46，873b23-c2）

[^90]: ┌有為

二法攝一切法 ┴無為　　（印順法師，《大智度論筆記》［B002］p.107）

[^91]: ┌善　法

┌記　法 ┴不善法

┌有漏法──世 間 法 ┴無記法

一切法┴無漏法──出世間法
（印順法師，《大智度論筆記》［B010］p.124）

[^92]: 《大般若波羅蜜多經》卷411〈11
譬喻品〉：「善現！諸菩薩摩訶薩於如是等一切法性無著無礙，當勤修學；諸菩薩摩訶薩於一切法實無所有，應正覺知。」（大正7，59b3-6）

[^93]: （1）九想。（印順法師，《大智度論筆記》［J023］p.512）

（2）九想名。（印順法師，《大智度論筆記》［F003］p.329）

[^94]: （1）十念。（印順法師，《大智度論筆記》［J044］p.532）

（2）十念──善念，身念。（印順法師，《大智度論筆記》〔F004〕p.331）

[^95]: 《大般若波羅蜜多經》卷411〈11
譬喻品〉：「佛告善現：『世間善法者，謂孝順父母、供養沙門婆羅門、敬事師長，施性福業事、戒性福業事、修性福業事，供侍病者俱行福、方便善巧俱行福，世間十善業道，若膖脹想、膿爛想、青瘀想、異赤想、破壞想、啄噉想、離散想、骸骨想、焚燒想，若世間四靜慮、四無量、四無色定，若佛隨念、法隨念、僧隨念、戒隨念、捨隨念、天隨念、寂靜隨念、入出息隨念、身隨念、死隨念。善現！此等名為世間善法。』」（大正7，59b7-16）

[^96]: 十不善道名。（印順法師，《大智度論筆記》［A052］p.89）

[^97]: （1）《大般若波羅蜜多經》卷411〈11
譬喻品〉：「若明、若解脫、若念、若正知、若如理作意。」（大正7，59c6）

（2）《大智度論疏》卷17：「明者，三明也；解脫者，二種解脫也；慧者，十智也；正憶者，實相智慧也。」（卍新續藏46，874a8-9）

[^98]: 參見《大智度論》卷21（大正25，215a7-216a3）。

[^99]: （1）《大智度論疏》卷17：「九次第定唯通八禪，但凡夫不能次第無間而入故，不名次第；今以唯聖人得故，屬出世間法。論其體也，屬有漏法耳。」（卍新續藏46，874a10-12）

（2）參見《大智度論》卷34（大正25，216c22-217a2）。

[^100]: 苦＝喜【宋】【元】【明】【宮】。（大正25，381d，n.15）

[^101]: 《大般若波羅蜜多經》卷411〈11
譬喻品〉：「具壽善現復白佛言：『何等名為共法？』佛告善現：『謂世間四靜慮、四無量、四無色定、五神通。善現！此等名為共法，共異生故。』」（大正7，59c25-28）

[^102]: 《大智度論疏》卷17：「『菩薩摩訶薩於是自相空法中不應著』已下，即是佛於此中正釋上善吉第二問，明入不二法門等義也。」（卍新續藏46，874b9-10）

[^103]: 《大般若波羅蜜多經》卷411〈11
譬喻品〉：「善現！諸菩薩摩訶薩修行般若波羅蜜多時，於如是等自相空法不應執著，以一切法無分別故。善現！諸菩薩摩訶薩修行般若波羅蜜多時，於一切法以無二為方便，應正覺知，以一切法皆無動故。善現！於一切法無二、無動是菩薩句義，無分別、無執著是菩薩句義。以是故，無句義是菩薩句義。」（大正7，60a2-8）

[^104]: 《大智度論疏》卷17：「『有今世、後世』已下，所以不言過去者，明過去因果已也謝，故所不論，今正談當得果之義，故但論今後，如三報業義等，亦不論過〔去〕也。」（卍新續藏46，874b16-18）

[^105]: 《正觀》（6），p.120：參見《大智度論》卷33（大正25，304b10-305c16）。

[^106]: ┌懺悔、隨喜

方便生福德
┴勸請　　　　　（印順法師，《大智度論筆記》［B010］p.124）

[^107]: 《正觀》（6），p.120：

（1）「十善」：參見《大智度論》卷8（大正25，120b25-c4）。

（2）「九想」［相］：參見《大智度論》卷21（大正25，217a6-218c18）。

（3）「四襌」：參見《大智度論》卷17（大正25，185c28-186b23）、卷20（大正25，208a2-c7）。

（4）「四無量」：參見《大智度論》卷20（大正25，208c8-211c27）。

（5）「四無色」：參見《大智度論》卷17（大正25，186b23-c20）、卷20（大正25，211c27-213b26）。

[^108]: 《正觀》（6），p.120：念佛、念法、念僧、念戒、念捨、念天、念安般（念入出息）、念死等八念，參見《大智度論》卷21～卷22（大正25，218c24-228c24）。

[^109]: 十念：善念。（印順法師，《大智度論筆記》［E004］p.331）

[^110]: （1）《大智度論疏》卷17：「『即是身念處』者，上云四念處屬出世法，今釋出（案：或即「世」）善而言『即是』者，據五門中不淨觀，故云身念處。」（卍新續藏46，874c5-6）

（2）身念。（印順法師，《大智度論筆記》［F004］p.331）

[^111]: 十二入中，八入是無記：眼入、耳入、鼻入、舌入、身入，香入、味入、觸入。

[^112]: 十二入中，四入通三性：意入，色入、聲入、法入。

[^113]: 《大智度論疏》卷17：「『十二入中，八無記，四通三種』者，五眾雖即是入界等，但五眾是總略法門，是故不分。若善則五俱屬善，不善、無記等然俱通三性。今入界等既是分別門，廣門明義故，所以分之，以八為無記，但四通三性也。『八』者，謂五根，但是報根，通識而已，更無餘用，故唯是無記；以五塵中香、味〔、觸〕足之為八也。色、聲二塵，則通三性：如身屬報色，報色之身，報身之色，一向是無記；若禮拜作善等色，屬善色；作惡時色，則屬惡色──是故五眾俱通三性，良以此也。但教是方便色聲等即屬善惡，如報得之聲或破清濁長對等聲屬無記；若讀經、嘆佛等聲屬善；惡口罵聲等屬惡──故通三種。就法入中，凡有七法：若三無為中，一是善，如上說；二屬無記，如上說。受想行等，若報得邊，屬無記；方便用邊，屬善惡故，則通三性。若餘身色等，則通三性。若法入中，有無作或色，則唯是善。意入中，若報生意入是無記，方便意入則屬善惡。故有此四入通於三性。《舍利弗毗曇》^※^中如是凡有有餘飜釋此十二入云：幾是善？幾是不善？幾無記？幾是報？幾非報等義也。」（卍新續藏46，875a11-b4）

※參見《舍利弗阿毘曇論》卷1（大正28，530c18-21）。

[^114]: 十八界中，八界是無記：眼界、耳界、鼻界、舌界、身界，香界、味界、觸界。

[^115]: 十八界中，十界通三性：意界，六識界（眼識界、耳識界、鼻識界、舌識界、身識界、意識界），色界、聲界、法界。

[^116]: （1）《大智度論疏》卷17：「十八界中八是無記，如十二入不異，餘六識與意根合名為七識界──若報識是無記，方便識等屬善、惡二性；餘有色、聲、法界等，則通三性。三性義亦如入中釋。故云『八無記，十通三種』也。」（卍新續藏46，875b5-8）

（2）界、入三性相。（印順法師，《大智度論筆記》［A060］p.102）

[^117]: 《正觀》（6），p.120：

（1）「三十七品」：參見《大智度論》卷19（大正25，197b21-205c21）。

（2）「三解脫門」：參見《大智度論》卷20（大正25，206a1-208a2）。

（3）「三無漏根」：參見《大智度論》卷23（大正25，234b26-235a20）。

（4）「三三昧」（覺、觀）：參見《大智度論》卷21（大正25，234a15-b25）。

[^118]: 《正觀》（6），p.120：

（1）「三明」：宿命明、天眼明、漏盡明。參見《大智度論》卷2（大正25，71c14-72a10）、卷24（大正25，240a25-241a5）、卷28（大正25，265a13-b2）。

（2）「有為解脫、無為解脫」：參見《大智度論》卷21（大正25，221a7-14）、卷26（大正25，250c2-4）。

[^119]: 《正觀》（6），p.121：「十一智」，參見《大智度論》卷23（大正25，232c18-234a14）。

[^120]: 《正觀》（6），p.121：

（1）「八背捨」：參見《大智度論》卷21（大正25，215a7-216a15）。

（2）「九次第定」：參見《大智度論》卷21（大正25，216c22-217a4）。

（3）「十八空」：參見《大智度論》卷31（大正25，285b5-296b2）。

（4）「十力」：參見《大智度論》卷24（大正25，235c22-241b15）、卷25（大正25，245c16-246a22）。

（5）「四無所畏」：參見《大智度論》卷25（大正25，241b21-245c15）。

（6）「十八不共法」：參見《大智度論》卷26（大正25，247b11-256b5）。

[^121]: 八背捨、九次第定等，凡夫所不得。（印順法師，《大智度論筆記》［F001］p.324）

[^122]: 《大智度論疏》卷17：「『念、慧、正憶，雖有二種』已下，念者，十念，可通凡聖；慧者，乃是十一智，唯據聖人方得，而今此中言有二種者，但十一智中有一世智通於凡聖，今且大陌相從為語，故云有二也。正憶，內凡亦相似觀於實相故，亦得有二也。」（卍新續藏46，875b20-24）

[^123]: 明、解脫、念、慧、正憶念：通出世、世。（印順法師，《大智度論筆記》［E010］p.303）

[^124]: 《大智度論疏》卷17：「『有為為^※^』已下有二：一者、是三界繫，五眾、四眾等有三相，故名有為；二者、念處乃至佛等，並屬作法有為，非三相有為──經論自作此分別釋。當知念處、□□（或即「十一」二字）智、法身等，悉有分不遷故，解上經文，但云有生、住，不言有滅也。當說。」（卍新續藏46，875c3-7）

※案：「有為為」應作「有為法」。

[^125]: 乃至＝及【宋】【元】【明】【宮】【聖】【石】。（大正25，382d，n.9）

[^126]: 此處說「四念處乃至十八不共法雖為無為法」，但後說「四念處乃至十八不共法為無漏法」。

參見《大智度論》卷44〈12
句義品〉云：「無漏法者，非世間，是四念處乃至十八不共法。」（大正25，382a15-16）一般而言，「四念處乃至十八不共法」作「無漏法」為宜。

[^127]: （1）參見《摩訶般若波羅蜜經》卷4〈12
句義品〉：「何等為有為法？若法生住滅，欲界、色界、無色界，五蔭^※^乃至意觸因緣生受，四念處乃至十八不共法及一切智，是名有為法。」（大正8，243a27-b1）

※蔭＝陰【宋】【元】【明】【宮】【聖】＊。（大正8，239d，n.12-12）

（2）十八不共法等通為、無為。（印順法師，《大智度論筆記》［E004］p.292）

[^128]: 無為：出體。（印順法師，《大智度論筆記》〔D007〕p.248）

[^129]: 《大智度論疏》卷17：「『有為相違』已下，亦有二義：明三毒等，是煩惱斷，屬智緣無為；五眾等相不續，據生死斷，屬非智緣無為。此則對上三相有為義，如法相法性等為無為者，則對上作法有為義也。」（卍新續藏46，875c8-11）

[^130]: ┌凡夫肉眼憶想分別色......凡夫所知色名為色。

二種色
┴聖人心所知色實相如涅槃......色入如中不生不滅──色不離如，如不離色。

（印順法師，《大智度論筆記》［B010］p.124）

[^131]: （1）聖人所知色。（印順法師，《大智度論筆記》［E002］p.287）

（2）二種色。（印順法師，《大智度論筆記》［J044］p.532）

[^132]: 三種無為：虛空無為、非擇滅無為、擇滅無為。

參見《阿毘達磨品類足論》卷1〈1
辯五事品〉：「無為云何？謂三無為：一、虛空，二、非擇滅，三、擇滅。」（大正26，692c9-10）

《阿毘達磨品類足論》卷1〈1
辯五事品〉：「虛空云何？謂體空虛，寬曠無礙，不障色行。非擇滅云何？謂滅非離繫。擇滅云何？謂滅是離繫。」（大正26，694a29-b2）

[^133]: 相＋（法性）【明】。（大正25，382d，n.17）