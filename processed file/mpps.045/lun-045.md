釋曰： ^lun-045-1

須菩提已從佛聞菩薩義，[^10]今問摩訶薩義。 ^lun-045-2

「^摩訶」者，秦言大；「^薩埵」，秦言心，或言眾生。 ^lun-045-3

是眾生於世間諸眾生中第一最上，故名為「大」。 ^lun-045-4

`1283`又以大心知一切法、欲度一切眾生，是名為「大」。 ^lun-045-5

復次，菩薩故名摩訶薩，摩訶薩故名菩薩，以發心為無上道故。 ^lun-045-6

復次，如〈讚菩薩摩訶薩義品〉[^11]中，此中應廣說。 ^lun-045-7

復次，佛此中自說摩訶薩義，眾生有三分：一者、正定，必入涅槃；二者、邪定，必入惡道；三者、不（383b）定。[^12]於正定眾生中當最大，故名摩訶薩。 ^lun-045-8

「大眾」者，除佛，餘一切賢聖。所謂── ^lun-045-9

性地人，是聖人性中生，故名為性。如小兒在貴家生，雖小未有所能，後必望成大事。是地從煖法乃至世間第一法。 ^lun-045-10

^八人，名見諦道，十五心中行。 ^lun-045-11

問曰：是十五心中，何以名為「八人」？ ^lun-045-12

答曰：思惟道中用智多，見諦道中多用見忍，智隨於忍。所以者何？忍功大故。 ^lun-045-13

復次，忍、智二事──能斷、能證；八忍中住，故名為八人。 ^lun-045-14

^須陀洹、斯陀含、阿那含、阿羅漢、辟支佛義，如先說。[^13] ^lun-045-15

^初發意菩薩者， ^lun-045-16

有人言：初發意者，得無生法忍，隨阿耨多羅三藐三菩提相發心，是名初發意，名真發心。了了知諸法實相及知心相，破諸煩惱故；隨阿耨多羅三藐三菩提心，不破故、不顛倒故，此心名為初發心。 ^lun-045-17

有人言：諸凡夫人雖住諸結使，聞佛功德，發大悲心，憐愍眾生，我當作佛。此心雖在煩惱中，心尊貴故，天人所敬。 ^lun-045-18

如轉輪聖王太子初受胎時，勝於諸子，諸天鬼神皆共尊貴；菩薩心亦如是，雖在結使中，勝諸天、神通聖人。 ^lun-045-19

復次，菩薩初發心乃至未得阿耨多羅三藐三菩提，有授記、入法位、得無生法忍者，名「^阿鞞跋致」。[^15] ^lun-045-20

阿鞞跋致相，後當廣說。[^16] ^lun-045-21

如是等大眾，當作上首，故名摩訶薩。 ^lun-045-22

是菩薩欲為一切聖人主故，發大心，受一切苦，心堅如金剛不動故。 ^lun-045-23

「^金剛心」者，一切結使煩惱所不能動；譬如金剛山，不為風所傾搖。諸惡眾生、魔人來，不隨意行，不信受其語；瞋罵謗毀，打擊閉繫，斫刺[^17]割截，心不變異。有來乞（383c）索頭、目、髓、腦、手足、皮肉，盡能與之；求者意猶無厭足，更瞋恚罵詈[^18]，爾時心忍不動。譬如牢固金剛山，人來斸[^19]鑿[^20]毀壞、諸蟲來齧[^21]，無所虧損──是名金剛心。 ^lun-045-24

復次，佛自說金剛心相，所謂菩薩應作是念： ^lun-045-25

我不應一月、一歲、一世、二世、乃至千萬劫世大誓莊嚴，我應無量無數無邊世生死中，利益度脫一切眾生。 ^lun-045-26

二者、我應捨一切內、外所有貴重之物。 ^lun-045-27

三者、一切眾生中等心無憎愛。 ^lun-045-28

四者、我當以三乘如應度脫一切眾生。 ^lun-045-29

五者、度如是眾生已，實無所度，而無其功，此中心亦不悔、不沒。 ^lun-045-30

六者、我應知一切法不生不滅、不來不去、不垢不淨等諸相。 ^lun-045-31

七者、我應當以清淨無雜心行六波羅蜜，迴向薩婆若。 ^lun-045-32

八者、我應當善知一切世間所作之事及出世間所應知事，皆悉通達了知。 ^lun-045-33

`1285`九者、我應當解了諸法一相智門，所謂一切諸法畢竟空；觀一切諸法如無餘涅槃相，離諸憶想分別。 ^lun-045-34

十者、我應當知諸法二相、三相乃至無量相門，通達明了。 ^lun-045-35

二相者，一切法有二種：若有、若無，若生、若滅，若作、若不作，若色、若無色等。 ^lun-045-36

三門者：若一、若二、若多──從三以上，皆名為多；若有、若無、若非有非無；若上、若中、若下；若過去、若未來、若現在；三界；三法；善、不善、無記等三門。 ^lun-045-37

四門、五門，如是等無量法門，皆通達無礙。 ^lun-045-38

是中心不悔、不怯、不疑，信受，通達無礙。常行不息，滅諸煩惱及其果報，及諸障礙之事皆令敗壞，如金剛寶能摧破諸山。 ^lun-045-39

住是金剛心中，當於大眾而作上首，以不可得空（384a）故。 ^lun-045-40

「不可得空」者，若菩薩生如是大心如金剛而生憍慢者，罪過凡夫。以是故說「^用無所得」，諸法無定相，如幻如化。 ^lun-045-41

復次，心如金剛者，墮三惡道所有眾生，我當代受勤苦；為一一眾生故，代受地獄苦，乃至是眾生從三惡道出，集諸善本，至無餘涅槃已，復救一切眾生。如是展轉一切眾生盡度已，後當自為集諸功德，無量阿僧祇劫，乃當作佛。是中心不悔、不縮。 ^lun-045-42

能如是代眾生受勤苦，自作諸功德，久住生死，心不悔、不沒，如金剛地能持三千大千世界令不動搖。是心堅牢故[^22]，名為「如金剛」。 ^lun-045-43

「大快心」者，雖有牢固心，未是大快；如馬雖有大力，而未大快。 ^lun-045-44

於眾生中得二種等心故，不生欲染心；若有偏愛，則為是賊，破我等心，為佛道之本。 ^lun-045-45

常行慈悲心故，無有瞋心。 ^lun-045-46

常觀諸法因緣和合生，無有自性故，則無癡心。 ^lun-045-47

愛念眾生過於赤子故，無有惱心。 ^lun-045-48

不捨眾生，貴佛道故，不生聲聞、辟支佛心。 ^lun-045-49

問曰：若心牢固如金剛，即是不動，今何以更說「不動心」？ ^lun-045-50

答曰：或時雖復牢固，心猶有增減；如樹雖牢固，猶可動搖。 ^lun-045-51

動有二種：一者、外因緣動，如先說。[^23] ^lun-045-52

二者、內因緣動──諸邪見、疑等。 ^lun-045-53

若常憶念一切智慧佛道，我當得是果報，故心不動。 ^lun-045-54

復次，菩薩應種種因緣利益眾生──飲食乃至佛樂以利眾生；常不捨眾生，欲令離苦──是名「安樂心」。亦不念有是心。 ^lun-045-55

復次，菩薩樂法，名為上首。「法」者，不破壞諸法相。「不破壞諸法相」者，無法可（384b）著、無法可受故，所謂「不可得」。 ^lun-045-56

是不可得空，即是涅槃，常信、受、忍，是名為「欲法」、「喜法」。 ^lun-045-57

常行三解脫門，名為「樂法」。 ^lun-045-58

復次，菩薩住是十八空中，不隨十八意行[^24]故，不起罪業。 ^lun-045-59

住四念處乃至十八不共法，滅諸煩惱、集諸善法故，能為上首。 ^lun-045-60

復次，菩薩入金剛三昧等心，受快樂，厭於世樂，增長善根、智慧、方便故，於大聖眾而為上首。 ^lun-045-61

若能為大者作上首，何況小者！是故名為「摩訶薩」。 ^lun-045-62

`1287`〈釋斷見品第十四〉[^25] ^lun-045-63

（大正25，384b10-385c3） ^lun-045-64

 ^lun-045-65

問曰：佛將五百大阿羅漢至阿那婆達多龍王池，受遠離樂，欲說自身及弟子本業因緣，而舍利弗不在，佛令目連命之。時，目連以神通力到祇洹；時，舍利弗（384c）縫衣，語目連言：「小住[^28]！待縫衣訖當去。」 ^lun-045-66

目連催促疾去；時，目連以手摩衣，衣即成竟。 ^lun-045-67

舍利弗見目連貴其神通，即以腰帶擲地，語言：「汝舉此帶去。」 ^lun-045-68

目連以兩手舉此帶，不能離地；即入諸深定舉之，地為大動，帶猶著地。 ^lun-045-69

時，憍陳如問佛：「以何因緣故地大震動？」 ^lun-045-70

佛言：「目連入甚深禪定，作大神力，欲舉舍利弗帶而不能舉。」 ^lun-045-71

佛告諸比丘：「舍利弗所入出禪定，目連乃至不識其名；佛所入禪定，舍利弗乃至不識其名。」[^29] ^lun-045-72

如舍利弗智慧與佛懸殊，何以言「我亦樂說」？ ^lun-045-73

答曰： ^lun-045-74

舍利弗非欲於大眾中顯其智慧、高心故說；舍利弗逐佛轉法輪人，廣益眾生。 ^lun-045-75

是摩訶薩義所益甚廣，是故佛說已，舍利弗次說。 ^lun-045-76

復次，多人信樂舍利弗語。所以者何？以宿世因緣故，多發菩薩心。 ^lun-045-77

佛以大慈悲心故，吾我心及習根本已拔，又法愛已斷故，如是種種因緣，故聽。 ^lun-045-78

舍利弗言：「我見及知者、見者、佛見、菩薩見──諸眾生見等，及有無、斷常等邪見，五眾乃至諸佛法轉法輪等諸法見；是菩薩能斷是三種見[^30]故，當於大眾中說法。」是三種見，無始世界來，習著入於骨髓。 ^lun-045-79

須菩提作是念：「佛說五眾等乃至諸佛法是菩薩行，何以為斷諸見故說法？」作是念已，問舍利弗。 ^lun-045-80

舍利弗答：「無方便菩薩欲行般若波羅蜜，觀色求定相，取色一切相，生色見。 ^lun-045-81

與此相違，名為有方便；是菩薩雖觀色，不生妄見，而能斷諸見。」[^31] ^lun-045-82

釋曰： ^lun-045-83

須菩提說摩訶薩無等等心，於是心亦不著。 ^lun-045-84

「^不著」者，是菩薩從初發心已來，不見有法定相──若生若滅、若增若減、若垢若淨。是心畢竟空，是中無有心相非心相，諸相畢竟清淨故。以是故，無聲聞心、辟支佛心、菩薩心、佛心。 ^lun-045-85

須菩提稱貴菩薩，如是心亦美，菩薩不著是心亦為尊貴。 ^lun-045-86

舍利弗欲難須菩提，作是言：非但一切智心無漏不繫，菩薩不應自高。所以者何？凡夫人心亦無漏不繫，性常空故；如聲聞、辟支佛、佛心無漏不繫，是凡夫人心實相性空。實相性空，清淨不著；如先說：陰雲翳[^38]日月，不能污日月。[^39] ^lun-045-87

又諸煩惱實相，與常性空心相無異。但住凡夫地中，是垢是淨。住聖人地中，修無相智慧故，無所分別；但憐愍眾生故，雖復有說，心無所著。[^40] ^lun-045-88

非獨凡夫人心無漏不繫，五眾乃至十八不共法亦如是。[^41] ^lun-045-89

須菩提然可。 ^lun-045-90

又舍利弗言：「是心無心，心相空故不著；色中色相無故亦不著，乃至諸佛法亦如是。」須菩提言：「如是！」 ^lun-045-91

以是故，菩薩能觀諸法性常空，不可得空，畢竟清淨。 ^lun-045-92

以是故說：「阿耨（385c）多羅三藐三菩提心、無等等心、不共聲聞辟支佛心，不念有是心，亦不著是心，能疾至阿耨多羅三藐三菩提。」（釋第十四品竟） ^lun-045-93

`1292`〈釋大莊嚴品第十五〉[^42] ^lun-045-94

（大正25，385c4-389a27） ^lun-045-95

釋曰： ^lun-045-96

富樓那聞上二大弟子說摩訶薩義，而佛可言：「善哉！」又富樓那，佛大眾中讚歎法師之上，復欲說摩訶薩義，白佛言：「^我亦樂說。」 ^lun-045-97

佛即聽許。 ^lun-045-98

問曰：須菩提說般若波羅蜜主，舍利弗應問須菩提，今何以故乃問富樓那？ ^lun-045-99

答曰： ^lun-045-100

此二人同是婆羅門，俱以母字為名；此二人佛法中俱大──舍利弗智慧中大；富樓那說法種種莊嚴，牽引眾情，說法中大。是故二人等，等故於佛前共論。 ^lun-045-101

又富樓那先已共舍利弗論議，善能相答，如《七車譬喻經》中說，[^49]已共為親厚，好共論理；須菩提無是因緣。 ^lun-045-102

又富樓那說摩訶薩義，是故應問，云何乃問須菩提？ ^lun-045-103

所說摩訶薩義者，所謂是人大莊嚴。如人遠行，重有資糧；又如破賊，備諸器仗。`1296`是菩薩亦如是，欲破魔入[^50]煩惱賊故，行六波羅蜜以自莊嚴。是人無量劫（387b）來久住生死，集諸福德、智慧以為資糧；三種乘中為趣大乘故，發心行六波羅蜜，乘是大乘。 ^lun-045-104

舍利弗問富樓那：「聲聞、辟支佛亦趣道，何以不名大莊嚴，而但說菩薩大莊嚴？」 ^lun-045-105

富樓那答言：「聲聞、辟支佛雖行布施等六事，有量有限，自為度身，及餘眾生可度者度，是故不名大莊嚴。 ^lun-045-106

菩薩所度，不分別、不齊限為若干眾生故布施乃至智慧；不作是念：『我度若干人令得三乘，不能度若干人；令若干人得阿耨多羅三藐三菩提，若干人不能度。』菩薩作是莊嚴，令一切眾生盡入大乘作佛。[^52] ^lun-045-107

菩薩行大莊嚴，自行檀波羅蜜，亦令一切眾生行檀波羅蜜；乃至般若波羅蜜亦如是。」 ^lun-045-108

問曰：云何名「大莊嚴」？ ^lun-045-109

答曰：為度眾生故、為阿耨多羅三藐三菩提故，行諸善福功德者，略說是六波羅蜜。 ^lun-045-110

如富樓那次第說：若菩薩為一切智慧故，行檀波羅蜜，是福德共一切眾生。 ^lun-045-111

「共」者，此布施福德，我及眾生共等，我以此迴向阿耨多羅三藐三菩提。 ^lun-045-112

「迴向」者，於此福德，不求人王、天王、世間禪定樂；為眾生，乃至涅槃樂亦不求，持此果報，盡為度眾生故求佛法。 ^lun-045-113

如是等相，是名「檀波羅蜜大莊嚴」。 ^lun-045-114

是菩薩行布施時，若見諸辟支佛、阿羅漢現大神通，得漏盡，入涅槃，於中不貪不著，一心修佛道。是名「檀波羅蜜生尸羅波羅蜜」。 ^lun-045-115

布施時，有人惡口罵詈、刀杖毀害，所不應乞者而強乞，不瞋不悔，入諸法相中，所謂畢竟空。是名「檀波羅蜜生羼提波羅蜜」。 ^lun-045-116

行布（387c）施時，和合財物、守護施彼，身心不懈不息。是名「檀波羅蜜生毘梨耶波羅蜜」。 ^lun-045-117

布施時，一心念佛，念諸佛法，不令聲聞、辟支佛心入；因是布施，即入禪定。是名「檀波羅蜜生禪波羅蜜」。 ^lun-045-118

布施時，菩薩作是念：「施者、受者、財物，因緣和合生故無自性，無自性故空，如幻、如夢。眾生空故，無受者、無施者；法空故，無財物。」[^54]是名「檀波羅蜜生般若波羅蜜」。 ^lun-045-119

若菩薩為一切智故，不取諸波羅蜜相，而能行諸波羅蜜，是名「菩薩大莊嚴」。此中一波羅蜜備[^55]生諸波羅蜜，此經中自分別其義。古今語異，義不了故，助分別說，開論議門。 ^lun-045-120

餘五波羅蜜，亦應如是隨義說。 ^lun-045-121

問曰：何以但檀波羅蜜中說生六波羅蜜，餘波羅蜜中但說生五？ ^lun-045-122

答曰：若後五波羅蜜中各各生六，亦無咎。 ^lun-045-123

六波羅蜜非一時、非一念法，無量劫中集六種功德和合名為六波羅蜜。先生小，後生中、大，有何咎？一切諸法皆初小後大，以是故，諸餘波羅蜜各各應生六。 ^lun-045-124

復次，一切諸佛說法時，檀波羅蜜為初門。如《經》中說：「佛常初為眾生說布施、說持戒、說生天，說五欲味，先說世間苦惱、道德利益，後為說四諦。」[^56]以是故，初說檀。[^57] ^lun-045-125

問曰：佛何以故說檀為初門？ ^lun-045-126

答曰：攝眾生法，無過於檀；大小貴賤，乃至畜生，檀皆攝之；乃至怨家得施則為中人，中人得施則成親善。諸佛三十二相、八十隨形好，諸功德具足、所願如意，皆從布施得。如寶掌菩薩等七寶從手中出，給施眾生；亦能令眾生歡（388a）喜柔軟，可任得涅槃。[^58]如是等義故，檀波羅蜜為初。 ^lun-045-127

問曰：富樓那何以故說「一波羅蜜中生諸波羅蜜為大莊嚴」？ ^lun-045-128

答曰：是波羅蜜各各別，行力勢少。譬如兵人未集，則無戰力；若大軍都集莊嚴，執持器仗，則能破敵。菩薩亦如是，六波羅蜜一時莊嚴，能破諸煩惱魔人賊，疾得阿耨多羅三藐三菩提。以是故說「一波羅蜜中具諸波羅蜜」。[^59] ^lun-045-129

十方諸佛稱名讚歎、成就眾生、淨佛世界，如先說。[^60] ^lun-045-130

 ^lun-045-131

問曰：六波羅蜜中，若逆說，則應說般若波羅蜜，次說禪；若順，應先說檀波羅蜜；今何以乃說禪波羅蜜為首？ ^lun-045-132

答曰：發大莊嚴，無有眾生能破壞者。若菩薩無禪定，心未離欲，雖行餘波羅蜜則易壞；行禪波羅蜜，能入慈無量，是時無能壞。如說：行慈三昧者，刀不能傷，水火不害。 ^lun-045-133

亦有神通力種種變化，能發大莊嚴。如佛說：鳥無兩翼，不能飛翔；菩薩無神通力，不能發大莊嚴。 ^lun-045-134

入禪波羅蜜中，能生慈無量、五神通故，物無能傷。以是故，今此說禪波羅蜜為首。 ^lun-045-135

問曰：四禪中有種種功德，皆可行六波羅蜜，今何以但說四無量心中行六波羅蜜？ ^lun-045-136

答曰：四無量心，取眾生相、緣眾生，菩薩常為眾生故行道。 ^lun-045-137

是四無量等中有慈悲心，能利益眾生；餘八背捨、（389a）九次第等無如是利益。 ^lun-045-138

問曰：菩薩住五神通，能廣利益眾生，何以故不說？ ^lun-045-139

答曰：大悲是菩薩根本。又五神通先已說[^66]，後當說四無量心，未說故今說。 ^lun-045-140

若菩薩但行四無量心，不名發趣大乘；六波羅蜜和合故，名為「發趣大乘」。 ^lun-045-141

四無量心生六波羅蜜，富樓那此中自說因緣。 ^lun-045-142

問曰：云何一切種修四念處乃至十八不共法？ ^lun-045-143

答曰：有二種：信行性，法行性。[^67] ^lun-045-144

信行性觀無常、苦，或但觀無常，或但觀苦； ^lun-045-145

法行性人觀空、無我，或但觀空，或但觀無我。 ^lun-045-146

菩薩度眾生故，一切門皆修皆學。 ^lun-045-147

復次，發大乘者，以十八空破十八種法，亦捨是十八種空智慧。 ^lun-045-148

復次，若菩薩觀諸法常定，亦不取定相，是名「不定不亂智慧」。 ^lun-045-149

復次，畏墮常、樂顛倒故，不觀諸法常、樂等；畏墮斷滅故，不觀無常等。 ^lun-045-150

復次，若菩薩三世、三界中智慧，不觀、不行、不取相，知皆虛妄而不墮無明。 ^lun-045-151

復次，世間、出世間中，亦非智、非不智。 ^lun-045-152

非智者，空故，無空[^68]相故，畢竟清淨故。[^69] ^lun-045-153

非不智者，觀無常、苦、空等入般若波羅蜜中[^70]故。 ^lun-045-154

非不行智，不行者，遮見、斷法愛，離依止故。 ^lun-045-155

無非智者，是中無愚癡，異於凡夫故。 ^lun-045-156

又行者持戒、修禪定、習諸觀，云何言「非智」？如《佛利眾生經》中說：「^行者捨諸法，亦不依止慧，亦無所分別，是為決定智！」[^71]（釋第十五品竟） ^lun-045-157

---

[^1]: （大智......五）十六字＝（大智度經論卷第四十五釋第十三品說第十四品）二十字【聖】，（摩訶般若波羅蜜品第十三摩訶薩品卷四十七）十九字【石】，釋摩訶薩品第十三＝第十三品釋摩訶薩【宋】，第十三品釋金剛品【宮】。（大正25，382d，n.20，n.21）

[^2]: 畢＝必【宋】【元】【明】【宮】【聖】【石】。（大正25，382d，n.24）

[^3]: 摩訶薩埵：必定眾中為上首故。（印順法師，《大智度論筆記》〔D024〕p.274）

[^4]: 〔誓〕－【宋】【元】【明】【宮】。（大正25，382d，n.27）

[^5]: 一＝切【宋】【宮】。（大正25，382d，n.31）

[^6]: 《大般若波羅蜜多經》卷411〈11
譬喻品〉：「^復次，善現！諸菩薩摩訶薩恒常發起勝心大心，由此心故，決定能於大有情眾當為上首。」（大正7，60b21-22）

[^7]: 《大般若波羅蜜多經》卷411〈11 譬喻品〉：

「^復次，善現！諸菩薩摩訶薩修行般若波羅蜜多，常勤精進愛法、樂法、欣法、憙法，由此因緣，決定能於大有情眾當為上首。」

具壽善現白言：「世尊！何等為法？云何菩薩摩訶薩修行般若波羅蜜多時，常於此法愛樂欣喜？」

佛告善現：「所言法者，謂色非色皆無自性，都不可得、不可破壞、不可分別，是名為法。言愛法者，謂於此法起欲希求；言樂法者，謂於此法稱讚功德；言欣法者，謂於此法歡喜信受；言憙法者，謂於此法慕多修習親近愛重。善現！若菩薩摩訶薩修行般若波羅蜜多時，以無所得而為方便，常能如是愛法、樂法、欣法、憙法而不憍舉，決定能於大有情眾當為上首。」（大正7，60c17-61a1）

[^8]: （1）如金剛三昧又名為金剛喻定，為菩薩的最後心，下一心即成佛。參見《摩訶般若波羅蜜經》卷2〈4
往生品〉：「^佛告舍利弗：『有菩薩摩訶薩求佛道，心次第入如金剛三昧，得一切種智，爾時成就十力、四無所畏、四無閡智、十八不共法、大慈大悲。』」（大正8，228a17-20）

（2）如金剛三昧為百八三昧中之第48個三昧，參見《摩訶般若波羅蜜經》卷5〈18
問乘品〉：「^云何名如金剛三昧？住是三昧，能貫達諸法亦不見達，是名如金剛三昧。」（大正8，252a29-b2）

[^9]: 離著虛空不染三昧為百八三昧中之第108個三昧。關於百八三昧，參見《摩訶般若波羅蜜經》卷5〈18
問乘品〉（大正8，251a8-253b16），《大智度論》卷47（大正25，396b26-402c10）。

[^10]: 參見《正觀》（6）：參見《摩訶般若波羅蜜經》卷4〈12
句義品〉（大正8，241c11-243b8）；《放光般若經》卷3〈14
了本品〉（大正8，18b14-19a24）；《光讚般若經》卷5〈11
摩訶薩品〉（大正8，178a16-180b20）對菩薩語義之解說。

[^11]: 參見《正觀》（6），p.122：《大智度論》卷5（大正25，94a19-b13）、卷4（大正25，86a13-b9）。

[^12]: ┌正定──必入涅槃

眾生有三分 ┤邪定──必入惡道

└不定　　　　　　　　（印順法師，《大智度論筆記》［B010］p.124）

[^13]: 參見《正觀》（6），p.122：

聲聞果位：參見《大智度論》卷32（大正25，300c25-301a6）、卷35（321a5-6）、卷40（349b8-10）、卷54
（447a6-26）、卷86（662b6-9）、卷95（721a8-23）。

辟支佛位：參見《大智度論》卷28（大正25，266c7-15）、卷18（大正25，191a22-b18）。

[^14]: ┌得無生法忍，隨無上正覺相發心──真發心

二種新發意菩薩 ┴在結使中，發大悲心度生，我當作佛

（印順法師，《大智度論筆記》［B010］p125）

[^15]: 阿鞞跋致：得無生忍。（印順法師，《大智度論筆記》〔E004〕p.292）。

[^16]: 參見《大智度論》卷73（大正25，571b1-572c21）。

[^17]: 斫（^ㄓㄨㄛˊ）刺：1.砍擊刺殺。（《漢語大詞典》（六），p.1058）

[^18]: 詈（^ㄌㄧˋ）：罵，責備。（《漢語大詞典》（十一），p.103）

[^19]: 斸（^ㄓㄨˊ）：3.砍削，4.刺。（《漢語大詞典》（六），p.1101）

[^20]: 鑿（^ㄗㄠˊ）：4.穿空，打孔。6.斫，傷害。（《漢語大詞典》（十一），p.1438）

[^21]: 齧（^ㄋㄧㄝˋ）：1.咬，啃。2.侵蝕。（《漢語大詞典》（十二），p.1453）

[^22]: 故＝固【石】。（大正25，384d，n.6）

[^23]: 參見《正觀》（6），p.122：《大智度論》卷8（大正25，117a5-b10）。

[^24]: 《中阿含經》卷42（162經）《分別六界經》：「^十八意行當知內者，此何因說？比丘者，眼見色已，分別色喜住、分別色憂住、分別色捨住，如是耳、鼻、舌、身，意知法已，分別法喜住、分別法憂住、分別法捨住，是謂分別六喜、分別六憂、分別六捨，總說十八意行。十八意行當知內者，因此故說。」（大正1，692c10-16）

另參見《雜阿含經》卷13（336-338經）（大正2，92c27-93a14），《集異門足論》卷15（大正26，429c26-430a20）。

[^25]: （大智......四）十一字＝（大智度論斷見品第十四）十字【宋】，（釋斷見品第十四經作斷諸見品）十三字【明】，（大智度論第十四品釋樂說品）十二字【宮】，（摩訶般若波羅蜜斷見品第十四）十三字【石】，〔大智......四〕十一字－【聖】。（大正25，384d，n.12）

[^26]: （1）參見《大般若波羅蜜多經》卷411〈12
斷諸見品〉：「^舍利子言：『世尊！以諸菩薩方便善巧，能為有情宣說法要，令斷我見、有情見、命者見、生者見、養者見、士夫見、補特伽羅見、意生見、儒童見、作者見、受者見、知者見、見者見，由此義故名摩訶薩。』」（大正7，61a15-19）

（2）參見《大智度論》卷35（大正25，319b-c）。

[^27]: 參見《大般若波羅蜜多經》卷411〈12
斷諸見品〉：「^若菩薩摩訶薩修行般若波羅蜜多時，有方便善巧者，能為有情以無所得而為方便，宣說永斷諸見法要，是菩薩摩訶薩決定不起蘊等諸見。」（大正7，61b13-16）

[^28]: 小住：1.稍停。（《漢語大詞典》（二），p.1602）

[^29]: （1）參見《增壹阿含經》卷29〈37
六重品〉（大正2，708c28-709b28）。

（2）佛至阿耨達池，目連不能起舍利弗衣帶。（印順法師，《大智度論筆記》〔H022〕p.415）

[^30]: ┌我見

三種見 ┤邪見

└法見　　（印順法師，《大智度論筆記》［B010］p.125）

[^31]: ┌無方便觀──皆是法見

色等五眾乃至諸佛法 ┴有方便觀──是菩薩行能斷邪見

（印順法師，《大智度論筆記》［B010］p.125）

[^32]: 《大般若波羅蜜多經》卷411〈12
斷諸見品〉：「^善現白言：『世尊！以諸菩薩為欲證得一切智智，發菩提心、無等等心、不共聲聞獨覺等心，於如是心亦不取著，由此義故名摩訶薩。何以故？世尊！以[一切智智心]{.underline}是真無漏不墮三界，[求一切智智心]{.underline}亦是無漏不墮三界，於如是心不應取著，是故菩薩名摩訶薩。』」（大正7，61b19-25）

[^33]: 發心即觀八不。（印順法師，《大智度論筆記》〔E004〕p.293）

[^34]: 《大般若波羅蜜多經》卷411〈12
斷諸見品〉：「^時，舍利子問善現言：『云何菩薩摩訶薩無等等心、不共聲聞獨覺等心？』善現答言：『諸菩薩摩訶薩從初發心，不見少法有生有滅、有減有增、有染有淨。舍利子！若不見少法有生有滅、有減有增、有染有淨，亦不見有聲聞心、獨覺心、菩薩心、如來心。舍利子！是名菩薩摩訶薩無等等心、不共聲聞獨覺等心，諸菩薩摩訶薩於如是心亦不取著。』」（大正7，61b25-c3）

[^35]: 《大般若波羅蜜多經》卷411〈12
斷諸見品〉：「^時，舍利子問善現言：『若菩薩摩訶薩於如是心不應取著，則於一切聲聞、獨覺、異生等心亦不應取著，及於色、受、想、行、識心乃至十八佛不共法心亦不應取著。何以故？如是諸心無心性故。』善現答言：『如是！如是！誠如所說。』」（大正7，61c3-8）

[^36]: 觸＝識【宋】【元】【明】【宮】【聖】。（大正25，385d，n.4）

[^37]: 《大般若波羅蜜多經》卷411〈12
斷諸見品〉：「^時，舍利子問善現言：『若一切心無心性故不應取著，則色、受、想、行、識亦無色、受、想、行、識性不應取著，乃至十八佛不共法亦無十八佛不共法性不應取著。』善現答言：『如是！如是！誠如所說。』」（大正7，61c8-13）

[^38]: 翳（^ㄧˋ）：2.遮蔽，隱藏，隱沒。（《漢語大詞典》（九），p.676）

[^39]: 參見《正觀》（6），p.122：《大智度論》卷41（大正25，363a20-26）、卷37（大正25，334a15-21）、卷35（大正25，319a15-19）。

[^40]: 染（煩惱實相）淨（性空心相）不二：

┌但住凡夫地，分別是垢是淨。

└住聖人地，修無相慧，無所分別............憐憫眾生，雖復有說，心無所著。

（印順法師，《大智度論筆記》［B011］p.125）

[^41]: 一切諸法無漏不繫：法性常空畢竟淨故。（印順法師，《大智度論筆記》〔E004〕p.293）

[^42]: （大智......五）十二字＝（大智度論釋富樓那品第十五）十二字【元】，（釋富樓那品第十五）八字【明】，（大智度第十五品釋辯才品）十一字【宮】，〔大智......五〕十二字－【聖】，（大誓莊嚴品十四）七字【石】〔大〕－【宋】【宮】。（大正25，385d，n.24）（大正25，385d，n.25）

[^43]: 三事：1、大莊嚴（〈15 大莊嚴品〉），2、發趣大乘（〈15
大莊嚴品〉），3、乘於大乘（〈16 乘乘品〉）。

[^44]: 《大般若波羅蜜多經》卷411〈13
六到彼岸品〉：「^滿慈子言：『世尊！以諸菩薩普為利樂一切有情，被大功德鎧故、發趣大乘故、乘大乘故，名摩訶薩。』」（大正7，62a11-13）

[^45]: 《大般若波羅蜜多經》卷411〈13
六到彼岸品〉：「^滿慈子言：『舍利子！諸菩薩摩訶薩修行布施波羅蜜多時，不為利樂少分有情修行布施波羅蜜多，普為利樂一切有情修行布施波羅蜜多。』」（大正7，62a15-18）

[^46]: 《大般若波羅蜜多經》卷412〈13
六到彼岸品〉：「^復次，舍利子！諸菩薩摩訶薩修行布施波羅蜜多時，以一切智智相應作意而修布施波羅蜜多。持此善根，以無所得而為方便，與一切有情同共迴向一切智智，於布施時，信忍欲樂修布施法。舍利子！是為菩薩摩訶薩修行布施波羅蜜多時，所被安忍波羅蜜多大功德鎧。」（大正7，62c24-63a1）

[^47]: （1）持＝時【宋】【元】【明】【宮】【聖】【石】。（大正25，386d，n.8）

（2）《摩訶般若波羅蜜經》卷4〈15
辯才品〉：「^復次，舍利弗！菩薩摩訶薩行羼提波羅蜜時，應薩婆若心，身心精進不休息，是名菩薩摩訶薩行羼提波羅蜜時毘梨耶波羅蜜。」（大正8，245c2-5）

（3）《大正藏》原作「持」，今依【宋】【元】【明】【宮】【聖】【石】及前後文作「時」。

[^48]: 印順法師，《大智度論》（標點本），p.1720校勘：「蜜」下少「^如是，舍利弗！菩薩摩訶薩行羼提波羅蜜時，攝諸波羅蜜」結文。

[^49]: 參見《中阿含經》卷2（9經）《七車經》（大正1，429c28-431c12）。

[^50]: 入＝人【宋】【元】【明】【宮】。（大正25，387d，n.14）

[^51]: ┌一、為一切眾生...........................大願

大莊嚴 ┤二、不但自具，亦令他行......┐

└三、六度互具.....................┴......六度

（印順法師，《大智度論筆記》［B011］p.126）

[^52]: 一切眾生皆得成佛。（印順法師，《大智度論筆記》〔E004〕p.293）

[^53]: 六度互具行：六度互具。（印順法師，《大智度論筆記》〔E003〕p.291）

[^54]: ┌無受者

┌眾生空 ┴無施者

二空與三輪空相攝 ┴法　空
─無財物　　（印順法師，《大智度論筆記》［B011］p.126）

[^55]: 備＝徧【宋】【元】【明】【宮】，＝邊【聖】。（大正25，387d，n.28）

[^56]: （1）參見《中阿含經》卷11（62經）《頻鞞娑邏王迎佛經》（大正1，498a10-16）、卷6（28經）《教化病經》（460b23-25）、卷9（38經）《郁伽長者經》（大正1，479c24-26）、卷32（133經）《優婆離經》（大正1，630c1-3）等。

（2）經：先說施、戒，次說四諦。（印順法師，《大智度論筆記》〔H001〕p.390）

[^57]: 案：「^復次，一切諸佛說法時......以是故，初說檀」，此段文義，似與下文「^問曰：佛何以故說檀為初門」所問的內容較為對應，或許移至「^如是等義，故檀波羅蜜為初」之後為宜。

[^58]: 參見《大寶積經》卷58〈文殊師利授記會〉：「^寶掌菩薩即作是念：『今我以何神變往彼禮覲釋迦如來，復能安樂無量眾生？』作是念已，即以右手覆此三千大千世界，雨諸飲食、衣服、車乘、金、銀、琉璃、真珠、珂貝、珊瑚、璧玉，隨諸眾生心所悕望，悉能充滿；樂聞法者，即令得聞；復使無量聞法眾生證得真實；亦令無數病苦眾生受勝妙樂。」（大正11，339c14-20）

[^59]: ┌一、非一時一念，無量劫積集，次第生起。

六度互攝［二解］ ┴二、六波羅蜜，一時莊嚴，能破大賊。

（印順法師，《大智度論筆記》［B011］p.126）

[^60]: 《正觀》（6），p.123：

「十方諸佛稱名讚歎」：參見《大智度論》卷30（大正25，282c17-283c10）。

「成就眾生，淨佛世界」：參見《大智度論》卷37（大正25，335a23-b5）。

[^61]: 《大般若波羅蜜多經》卷412〈13
六到彼岸品〉：「^舍利子！是菩薩摩訶薩持此靜慮、無量、無色，以無所得而為方便，與一切有情同共迴向一切智智。舍利子！是為菩薩摩訶薩普為利樂諸有情故發趣大乘。」（大正7，66a25-29）

[^62]: 《大般若波羅蜜多經》卷412〈13
六到彼岸品〉：「^復次，舍利子！諸菩薩摩訶薩普為利樂諸有情故，先自安住如是靜慮、無量、無色，於入、住、出諸行、相、狀善分別知。得自在已復作是念：『我今當以一切智智相應作意，大悲為首，為斷一切有情諸煩惱故，說諸靜慮、無量、無色，分別開示令善了知諸定愛味、過患、出離，及入、住、出諸行、相、狀。』舍利子！是為菩薩摩訶薩依止靜慮波羅蜜多，修行布施波羅蜜多，普為利樂諸有情故發趣大乘。」（大正7，66b1-9）

[^63]: 《大般若波羅蜜多經》卷412〈13
六到彼岸品〉：「^若菩薩摩訶薩以一切智智相應作意，大悲為首，修諸靜慮、無量、無色時，於諸靜慮、無量、無色及靜慮支，以無常、苦、無我行相及空、無相、無願行相如實觀察，不捨大悲，不墮聲聞及獨覺地。舍利子！是為菩薩摩訶薩依止靜慮波羅蜜多，修行般若波羅蜜多，普為利樂諸有情故發趣大乘。」（大正7，66b29-c6）

[^64]: 《大般若波羅蜜多經》卷412〈13
六到彼岸品〉：「^復次，舍利子！若菩薩摩訶薩以一切智智相應作意，大悲為首，修一切種四念住乃至八聖道支，修一切種三解脫門，乃至修一切種如來十力乃至十八佛不共法，以無所得而為方便，與一切有情同共迴向一切智智。舍利子！是為菩薩摩訶薩普為利樂諸有情故發趣大乘。」（大正7，67a12-19）

[^65]: ┌禪具六度

發趣大乘 ┤ ┌空　慧［十八空］

└慧離二邊 ┤ ┌非定非亂 ┌非　智──空故，無定相，畢竟淨故。

└雙非慧 ┤非正非倒 ┌ ┴非不智──觀無常等入般若中故。

└非行不行 ┤

└ ┬非　行──遮見，斷法愛，離依止故。

└非不行──不墮愚癡，異於凡夫故。

（印順法師，《大智度論筆記》［B011］p.127）

[^66]: 參見《摩訶般若波羅蜜經》卷2〈4
往生品〉（大正8，228b1-229a1）；《大智度論》卷5（大正25，97c21-98b10）、卷37（332a12-b26）、卷40（352b2-19）。

[^67]: ┌信行性──多觀無常苦

二種性
┴法行性──多觀空無我　　（印順法師，《大智度論筆記》［B011］p.127）

[^68]: 空＝定【宋】【元】【明】【宮】【聖】【石】。（大正25，389d，n.7）

[^69]: 非智：是遣執言，非謂無智。（印順法師，《大智度論筆記》〔E004〕p.293）

[^70]: 中＝空【宋】【元】【明】【宮】。（大正25，389d，n.8）

[^71]: 與《佛利眾生經》對應的經典有漢譯《佛說義足經》（大正4，174b-189c）及南傳《經集》〈義品〉。其中《經集》〈義品〉（No.856）與《大智度論》的引文有部分類似，但完全一致的文句待考。