【經】 ^jin-045-1

爾時，須菩提白佛言：「世尊！何以故名為摩訶薩？」 ^jin-045-2

佛告須菩提：「是菩薩於畢[^2]定眾中為上首，是故名為摩訶薩。」[^3] ^jin-045-3

須菩提白佛言：「世尊！何等為畢定眾，是菩薩摩訶薩而為上首？」 ^jin-045-4

佛告須菩提：「畢定眾者，性地人、八人、須陀洹、斯陀含、阿那含、阿羅漢、辟支佛、初發心菩薩，乃至阿鞞跋致地菩薩。須菩提！是為畢定眾，菩薩為上首。 ^jin-045-5

菩薩摩訶薩於是中生大心不可壞如金剛，當為畢定眾作上首。」 ^jin-045-6

須菩提白佛言：「世尊！何等是菩薩摩訶薩生大心不可壞如金剛？」 ^jin-045-7

佛告須菩提：「菩薩摩訶薩應生如是心： ^jin-045-8

我當於無量生死中大誓[^4]莊嚴；我應當捨一切所有；我應當等心於一切眾生；我應當以三乘度脫一切眾生，令入無餘涅槃；我度一切眾生已，無有乃至一人入涅槃者。 ^jin-045-9

我應當解一切諸法不生相；我應當純以薩婆若心行六波羅蜜；我應當學智慧，（382c）\`1281\`了達一切法；我應當了達諸法一相智門；我應當了達乃至無量相智門。 ^jin-045-10

須菩提！是名菩薩摩訶薩生大心不可壞如金剛。 ^jin-045-11

是菩薩摩訶薩住是心中，於諸畢定眾中而為上首，是法用無所得故。 ^jin-045-12

須菩提！菩薩摩訶薩應生如是心：我當代十方一切眾生──若地獄眾生、若畜生眾生、若餓鬼眾生，受諸苦痛；為一一[^5]眾生無量百千億劫代受地獄中苦，乃至是眾生入無餘涅槃。以是法故，為是眾生受諸勤苦；是眾生入無餘涅槃已，然後自種善根，無量百千萬億阿僧祇劫，當得阿耨多羅三藐三菩提。 ^jin-045-13

須菩提！是為菩薩摩訶薩大心不可壞如金剛。住是心中，為畢定眾作上首。 ^jin-045-14

復次，須菩提！菩薩摩訶薩生大快心，住是大快心中，為畢定眾作上首。」[^6] ^jin-045-15

須菩提白佛言：「世尊！何等是菩薩摩訶薩大快心？」 ^jin-045-16

佛言：「菩薩摩訶薩從初發意乃至阿耨多羅三藐三菩提，不生染心、瞋恚心、愚癡心，不生惱心，不生聲聞、辟支佛心，是名菩薩摩訶薩大快心。住是心中，為畢定眾作上首，亦不念有是心。 ^jin-045-17

復次，須菩提！菩薩摩訶薩應生不動心！」 ^jin-045-18

須菩提白佛言：「云何名不動心？」 ^jin-045-19

佛言：「常念一切種智心，亦不念有是心，是名菩薩摩訶薩不動心。 ^jin-045-20

復次，須菩提！菩薩摩訶薩於一切眾生中，應生利益安樂心。 ^jin-045-21

云何名利益安樂心？ ^jin-045-22

救濟（383a）一切眾生，不捨一切眾生，是事亦不念有是心，是名菩薩摩訶薩於一切眾生中生利益安樂心。如是，須菩提！是菩薩摩訶薩行般若波羅蜜，於畢定眾中最為上首！ ^jin-045-23

復次，須菩提！菩薩摩訶薩應當行欲法、喜法、樂法心。 ^jin-045-24

何等是法？所謂不破諸法實相，是名為法。 ^jin-045-25

何等名欲法、喜法？信法、忍法、受法，是名欲法、喜法。 ^jin-045-26

何等名樂法？常修行是法，是名樂法。 ^jin-045-27

如是，須菩提！菩薩摩訶薩行般若波羅蜜，於畢定眾中能為上首，是法用無所得故。[^7] ^jin-045-28

復次，須菩提！菩薩摩訶薩行般若波羅蜜時，住內空乃至無法有法空，能為畢定眾作上首，是法用無所得故。 ^jin-045-29

復次，須菩提！菩薩摩訶薩行般若波羅蜜時，住四念處中乃至住十八不共法中，能為畢定眾作上首，是法用無所得故。 ^jin-045-30

復次，須菩提！菩薩摩訶薩行般若波羅蜜時，住如金剛三昧[^8]乃至離著虛空不染三昧[^9]中住，於畢定眾作上首，是法用無所得故。 ^jin-045-31

如是，須菩提！菩薩摩訶薩住是諸法中，能為畢定眾作上首。以是因緣故，名為摩訶薩。」 ^jin-045-32

【經】 ^jin-045-33

爾時，慧命舍利弗白佛言：「世尊！我亦欲說所以為摩訶薩！」 ^jin-045-34

佛告舍利弗：「便說！」 ^jin-045-35

舍利弗言：「我見、眾生見、壽見、命見、生見、養育見、眾數見、人見、作見、使作見、起見、使起見、受見、使受見、知者見、見者見，[^26] ^jin-045-36

斷見、常見，有見、無見， ^jin-045-37

陰見、入見、界見，諦見、因緣見，四念處見乃至十八不共法見，佛道見，成就眾生見、淨佛世界見，佛見，轉法輪見。 ^jin-045-38

為斷如是諸見故而為說法，是名摩訶薩。」 ^jin-045-39

須菩提語舍利弗言：「何因緣故色見是妄見？何因緣故受、想、行、識乃至轉法輪見是名妄見？」 ^jin-045-40

舍利弗語須菩提：「菩薩摩訶薩行般若波羅蜜時，無方便故，於色生見，用有所得故；於受、想、行、識乃至轉法輪生見，用有所得故。 ^jin-045-41

是中菩薩摩訶薩行般若波羅蜜，以方便力斷諸見故而為說法，用無所得故。」[^27] ^jin-045-42

\`1289\`【經】 ^jin-045-43

爾時，須菩提白佛言：「世尊！我亦欲說所（385a）以為摩訶薩！」 ^jin-045-44

佛言：「便說！」 ^jin-045-45

須菩提言：「世尊！是阿耨多羅三藐三菩提心、無等等心、不共聲聞辟支佛心。何以故？是一切智心無漏不繫故。是一切智心無漏不繫中亦不著，以是因緣故，名摩訶薩。」[^32] ^jin-045-46

舍利弗語須菩提：「何等為菩薩摩訶薩無等等心、不共聲聞辟支佛心？」 ^jin-045-47

須菩提言：「菩薩摩訶薩從初發意已來，不見法有生有滅[^33]、有增有減、有垢有淨。舍利弗！若法無生無滅乃至無垢無淨，是中無聲聞心、無辟支佛心、無阿耨多羅三藐三菩提心、無佛心。舍利弗！是名菩薩摩訶薩無等等心、不共聲聞辟支佛心。」[^34] ^jin-045-48

舍利弗語須菩提：「如須菩提說：『一切智心無漏心不繫心中不著。』須菩提！色亦不著，受、想、行、識亦不著，四念處亦不著，乃至十八不共法亦不著，何以故但說是心不著？」 ^jin-045-49

須菩提言：「如是！如是！舍利弗！色亦不著，乃至十八不共法亦不著。」[^35] ^jin-045-50

舍利弗語須菩提：「凡夫人心亦無漏不繫，性空故；諸聲聞、辟支佛心、諸佛心亦無漏不繫，性空故。」 ^jin-045-51

須菩提言：「如是！舍利弗！」 ^jin-045-52

舍利弗言：「須菩提！若色亦無漏不繫，性空故；受、想、行、識無漏不繫，性空故；乃至意觸[^36]因緣生受無漏不繫，性空故。」 ^jin-045-53

須菩提言：「爾！」 ^jin-045-54

\`1290\`舍利弗言：「四念處亦無漏不繫，性空故；乃至十八不共法亦無漏不繫，性空故。」 ^jin-045-55

須菩提言：「爾！如舍利弗所言：『凡夫人心亦無漏不繫，性空故；乃至十八不共法亦無漏不繫，性空故。』」 ^jin-045-56

舍利弗語須菩提：「如須菩提所說：『空，無心故，不著是心。』須菩提！色無故，不著色；受、想、行、識，乃至意觸因緣生受（385b）無故，不著受；四念處無故，不著四念處；乃至十八不共法無故，不著十八不共法。」 ^jin-045-57

須菩提言：「如是！舍利弗！色無故，色中不著；乃至十八不共法無故，十八不共法中不著。[^37] ^jin-045-58

如是，舍利弗！菩薩摩訶薩行般若波羅蜜時，以阿耨多羅三藐三菩提心、無等等心、不共聲聞辟支佛心；不念有是心，亦不著是心，以一切法無所得故，以是故名摩訶薩。」 ^jin-045-59

【經】 ^jin-045-60

爾時，富樓那彌多羅尼子白佛言：「世尊！我亦樂說所以為摩訶薩！」 ^jin-045-61

佛言：「便說！」 ^jin-045-62

富樓那彌多羅尼子言：「是菩薩大莊嚴，是菩薩發趣大乘，是菩薩乘於大乘；以是故，是菩薩名摩訶薩。」[^44] ^jin-045-63

舍利弗語富樓那言：「云何名菩薩摩訶薩大莊嚴？」 ^jin-045-64

富樓那語舍利弗：「菩薩摩訶薩不分別為爾所人故住檀波羅蜜，行檀波羅蜜；為一切眾生故住檀波羅蜜，行檀波羅蜜。[^45]不為爾所人故，住尸羅波羅蜜，行尸羅波羅蜜，羼提波羅蜜，毘梨耶波羅蜜，禪波羅蜜，般若波羅蜜；為一切眾生故，住般若波羅蜜，行般若波羅蜜。菩薩摩訶薩大莊嚴，不齊限眾生，我當度若干人，不度餘人；不言：『我令若干人至阿耨多羅三藐三菩提，餘人不至。』是菩薩摩訶薩普為一切眾生故大莊嚴。 ^jin-045-65

復作是念：『我當自具足檀波羅蜜，亦令一切眾生行檀波羅蜜；自具足尸羅波羅蜜，羼提波羅蜜，毘梨耶波羅蜜，禪波羅蜜；自具足般若波羅蜜，亦令一切眾生行般若波羅蜜。』 ^jin-045-66

復次，舍利弗！菩薩摩訶薩行檀波羅蜜時，所有布施應薩婆若心，共一切眾生，迴向阿耨多羅三藐三菩提。舍利弗！是名菩薩摩訶薩行檀波羅蜜時檀波羅蜜大莊嚴。 ^jin-045-67

\`1293\`復次，舍利弗！菩薩摩訶薩行檀波羅蜜時，應薩婆若心布施，不向聲聞、辟支佛地。舍利弗！是名菩薩摩訶薩行檀（386a）波羅蜜時尸羅波羅蜜大莊嚴。 ^jin-045-68

復次，舍利弗！菩薩摩訶薩行檀波羅蜜時，應薩婆若心布施，是諸施法信忍欲。是名行檀波羅蜜時羼提波羅蜜大莊嚴。[^46] ^jin-045-69

復次，舍利弗！菩薩摩訶薩行檀波羅蜜時，應薩婆若心布施，勤修不息。是名行檀波羅蜜時毘梨耶波羅蜜大莊嚴。 ^jin-045-70

復次，舍利弗！菩薩摩訶薩行檀波羅蜜時，應薩婆若心布施，攝心不起聲聞、辟支佛意。是名行檀波羅蜜時禪波羅蜜大莊嚴。 ^jin-045-71

復次，舍利弗！菩薩摩訶薩行檀波羅蜜時，應薩婆若心布施，觀諸法如幻，不得施者、不得所施物、不得受者。是名行檀波羅蜜時般若波羅蜜大莊嚴。 ^jin-045-72

如是，舍利弗！若菩薩摩訶薩應薩婆若心，不取不得諸波羅蜜相，當知是菩薩摩訶薩大莊嚴。 ^jin-045-73

復次，舍利弗！菩薩摩訶薩行尸羅波羅蜜時，應薩婆若心布施，共一切眾生，迴向阿耨多羅三藐三菩提。是名菩薩摩訶薩行尸羅波羅蜜時檀波羅蜜。 ^jin-045-74

復次，舍利弗！菩薩摩訶薩行尸羅波羅蜜時，諸法信忍欲。是名菩薩摩訶薩行尸羅波羅蜜時羼提波羅蜜。 ^jin-045-75

復次，舍利弗！菩薩摩訶薩行尸羅波羅蜜時，勤修不息。是名菩薩摩訶薩行尸羅波羅蜜時毘梨耶波羅蜜。 ^jin-045-76

復次，舍利弗！菩薩摩訶薩行尸羅波羅蜜時，不受聲聞、辟支佛心。是名菩薩摩訶薩行尸羅波羅蜜時禪波羅蜜。 ^jin-045-77

復次，舍利弗！菩薩摩訶薩行尸羅波羅蜜時，觀一切法如幻，亦不念有是戒，用無所得故。是名菩薩摩訶薩行尸羅波羅蜜時般若波羅蜜。 ^jin-045-78

如是，舍利弗！菩薩摩訶薩行尸羅（386b）波羅蜜時，攝諸波羅蜜，以是故名大莊嚴。 ^jin-045-79

復次，舍利弗！菩薩摩訶薩行羼提波羅蜜時，應薩婆若心布施，共一切眾生，迴向阿耨多羅三藐三菩提。是為菩薩摩訶薩行羼提波羅蜜時檀波羅蜜。 ^jin-045-80

復次，舍利弗！菩薩摩訶薩行羼提波羅蜜時，不受聲聞、辟支佛心，但受薩婆若心。是名菩薩摩訶薩行羼提波羅蜜時尸羅波羅蜜。 ^jin-045-81

復次，舍利弗！菩薩摩訶薩行羼提波羅蜜時，應薩婆若心，身心精進，不休不息。是名菩薩摩訶薩行羼提波羅蜜時[^47]毘梨耶波羅蜜。 ^jin-045-82

\`1294\`復次，舍利弗！菩薩摩訶薩行羼提波羅蜜時，攝心一處，雖有苦事，心不散亂。是名菩薩摩訶薩行羼提波羅蜜時禪波羅蜜。 ^jin-045-83

復次，舍利弗！菩薩摩訶薩行羼提波羅蜜時，應薩婆若心，觀諸法空，無作者，無受者；若有呵罵割截者，心如幻夢。是名菩薩摩訶薩行羼提波羅蜜時般若波羅蜜。[^48] ^jin-045-84

復次，舍利弗！菩薩摩訶薩行毘梨耶波羅蜜時，應薩婆若心布施時，不令身心懈怠。是名菩薩摩訶薩行毘梨耶波羅蜜時檀波羅蜜。 ^jin-045-85

復次，舍利弗！菩薩摩訶薩行毘梨耶波羅蜜時，應薩婆若心，始終具足清淨持戒。是名菩薩摩訶薩行毘梨耶波羅蜜時尸羅波羅蜜。 ^jin-045-86

復次，舍利弗！菩薩摩訶薩行毘梨耶波羅蜜時，應薩婆若心，修行忍辱。是名菩薩摩訶薩行毘梨耶波羅蜜時羼提波羅蜜。 ^jin-045-87

復次，舍利弗！菩薩摩訶薩行毘梨耶波羅蜜時，應薩婆若心，攝心離欲，入諸禪定。是名菩薩摩訶薩行毘梨耶波羅蜜時禪波羅蜜。 ^jin-045-88

復次，舍利弗！菩薩摩訶薩（386c）行毘梨耶波羅蜜時，應薩婆若心，不取一切諸法相，於不取相亦不著。是名菩薩摩訶薩行毘梨耶波羅蜜時般若波羅蜜。 ^jin-045-89

如是，舍利弗！菩薩摩訶薩行毘梨耶波羅蜜時，攝諸波羅蜜。 ^jin-045-90

復次，舍利弗！菩薩摩訶薩行禪波羅蜜時，應薩婆若心，定心布施，不令心亂。是名菩薩摩訶薩行禪那波羅蜜時檀波羅蜜。 ^jin-045-91

復次，舍利弗！菩薩摩訶薩行禪波羅蜜時，應薩婆若心持戒，禪定力故，破戒諸法不令得入。是名菩薩摩訶薩行禪波羅蜜時尸羅波羅蜜。 ^jin-045-92

復次，舍利弗！菩薩摩訶薩行禪波羅蜜時，應薩婆若心，慈悲定故，忍諸惱害。是名菩薩摩訶薩行禪波羅蜜時羼提波羅蜜。 ^jin-045-93

復次，舍利弗！菩薩摩訶薩行禪波羅蜜時，應薩婆若心，於禪不味不著，常求增進，從一禪至一禪。是名菩薩摩訶薩行禪波羅蜜時毘梨耶波羅蜜。 ^jin-045-94

復次，舍利弗！菩薩摩訶薩行禪波羅蜜時，應薩婆若心，於一切法無所依止，亦不隨禪生。是名菩薩摩訶薩行禪波羅蜜時般若波羅蜜。 ^jin-045-95

如是，舍利弗！菩薩摩訶薩行禪波羅蜜時，攝諸波羅蜜。 ^jin-045-96

復次，舍利弗！菩薩摩訶薩行般若波羅蜜時，應薩婆若心，布施內外所有，無所愛惜，不見與者、受者及以財物。是名菩薩摩訶薩行般若波羅蜜時檀波羅蜜。 ^jin-045-97

復次，舍利弗！菩薩摩訶薩行般若波羅蜜時，應薩婆若心，持戒、破戒二事不\`1295\`見故。是名菩薩摩訶薩行般若波羅蜜時尸羅波羅蜜。 ^jin-045-98

復次，舍利弗！菩薩摩訶薩行般若波羅蜜時，應薩婆若心，不見訶者、罵者，打者、殺者，亦不見（387a）用是空能忍辱。是名菩薩摩訶薩行般若波羅蜜時羼提波羅蜜。 ^jin-045-99

復次，舍利弗！菩薩摩訶薩行般若波羅蜜時，應薩婆若心，觀諸法畢竟空，以大悲心故，行諸善法。是名菩薩摩訶薩行般若波羅蜜時毘梨耶波羅蜜。 ^jin-045-100

復次，舍利弗！菩薩摩訶薩行般若波羅蜜時，應薩婆若心，入禪定，觀諸禪離相、空相、無相相、無作相。是名菩薩摩訶薩行般若波羅蜜時禪波羅蜜。 ^jin-045-101

如是，舍利弗！菩薩摩訶薩行般若波羅蜜時，攝諸波羅蜜。 ^jin-045-102

舍利弗！如是名為菩薩摩訶薩大莊嚴。 ^jin-045-103

是大莊嚴菩薩，十方諸佛歡喜，於大眾中稱名讚歎：『某世界某菩薩摩訶薩大莊嚴，成就眾生，淨佛世界！』」 ^jin-045-104

【經】 ^jin-045-105

慧命舍利弗問富樓那彌多羅尼子：「云何菩薩摩訶薩發趣大乘？」 ^jin-045-106

富樓那語舍利弗：「菩薩摩訶薩行六波羅蜜時，離諸欲，離諸惡不善法，有覺有觀，離生喜樂入初禪乃至入第四禪中，以慈廣大，無二、無量，無怨、無恨、無惱心行，遍滿一方、二三四方、四維、上下，遍一切世間。悲、喜、捨心，亦如是。 ^jin-045-107

是菩薩入禪時、起時，諸禪、無量心及支，共一切眾生，迴向薩婆若。是名菩薩摩訶薩禪波羅蜜發趣大乘。[^61] ^jin-045-108

是菩薩摩訶薩住禪、無量心，作是念：『我當得一切種智，為斷一切眾生煩惱故，當說法。』是名菩薩摩訶薩行禪波羅蜜時檀波羅蜜。[^62] ^jin-045-109

若菩薩摩訶薩應薩婆若心，修初禪，住初禪，二、三、四禪亦如是，不受餘心──所謂聲聞、辟支佛心。是名菩薩摩訶薩行禪波羅蜜時尸羅波羅蜜。 ^jin-045-110

若菩薩摩訶薩應薩婆若心入諸禪，作是念：『我為斷一切眾生煩惱故當說法，是諸心欲樂忍。』是名菩薩摩訶薩行禪波羅蜜時羼提波羅蜜。 ^jin-045-111

若菩薩摩訶薩應薩婆若心入諸禪，諸善根皆迴向薩婆若，勤修不息。是（388b）名菩薩摩訶薩行禪波羅蜜時毘梨耶波羅蜜。 ^jin-045-112

若菩薩摩訶薩應薩婆若心，入四禪及支，觀無常相、苦相、無我相、空相、無相相、無作相，共一切眾生，迴向薩婆若。是名菩薩摩訶薩行禪波羅蜜時般若波羅蜜。 ^jin-045-113

舍利弗！是名菩薩摩訶薩發趣大乘。[^63] ^jin-045-114

復次，菩薩摩訶薩行慈心，作是念：『我當安樂一切眾生；入悲心，我當救濟一切眾生；入喜心，我當度一切眾生；入捨心，我當令一切眾生得諸漏盡。』是名菩薩摩訶薩行無量心時檀波羅蜜。 ^jin-045-115

復次，菩薩摩訶薩，是諸禪無量心，不向聲聞辟支佛地，但迴向薩婆若。是名菩薩摩訶薩行無量心時尸羅波羅蜜。 ^jin-045-116

復次，舍利弗！菩薩摩訶薩行四無量心，不貪聲聞、辟支佛地，但忍樂欲薩婆若。是名菩薩摩訶薩行無量心時羼提波羅蜜。 ^jin-045-117

若菩薩摩訶薩應薩婆若心，行四無量心，但行清淨行。是名菩薩摩訶薩行無量心時毘梨耶波羅蜜。 ^jin-045-118

復次，菩薩摩訶薩入禪、入無量心時，亦不隨禪、無量心生。是名菩薩摩訶薩行無量心時方便般若波羅蜜。 ^jin-045-119

舍利弗！是名菩薩摩訶薩發趣大乘。 ^jin-045-120

復次，舍利弗！菩薩摩訶薩發趣大乘，一切種修四念處，乃至一切種修八聖道分；一切種修三解脫門，乃至十八不共法。是名菩薩摩訶薩發趣大乘。[^64] ^jin-045-121

復次，舍利弗！菩薩摩訶薩內空中智慧，用無所得故；乃至無法有法空中智慧，用無所得故。是名菩薩摩訶薩發趣大乘。 ^jin-045-122

復次，舍利弗！菩薩摩訶薩一切法中不亂不定智慧，是名菩薩摩訶薩發趣大乘。 ^jin-045-123

復次，舍利弗！菩（388c）薩摩訶薩發趣大乘，非常、非無常智慧，非樂、非苦，非實、非虛，非我、非無我智慧。是名菩薩摩訶薩發趣大乘，用無所得故。 ^jin-045-124

復次，舍利弗！菩薩摩訶薩智，不行過去世、不行未來世、不行現在世，亦非不知三世。是名菩薩摩訶薩發趣大乘，用無所得故。 ^jin-045-125

復次，菩薩摩訶薩發趣大乘智，不行欲界、不行色界、不行無色界，亦非不知欲界、色界、無色界，用無所得故。是名菩薩摩訶薩發趣大乘。 ^jin-045-126

復次，菩薩摩訶薩發趣大乘智，不行世間法、不行出世間法，不行有為法、不行無為法，不行有漏法、不行無漏法；亦非不知世間法出世間法、有為無為、有漏無漏法，用無所得故。舍利弗！是名菩薩摩訶薩發趣大乘。」 ^jin-045-127

---

[^1]: （大智......五）十六字＝（大智度經論卷第四十五釋第十三品說第十四品）二十字【聖】，（摩訶般若波羅蜜品第十三摩訶薩品卷四十七）十九字【石】，釋摩訶薩品第十三＝第十三品釋摩訶薩【宋】，第十三品釋金剛品【宮】。（大正25，382d，n.20，n.21）

[^2]: 畢＝必【宋】【元】【明】【宮】【聖】【石】。（大正25，382d，n.24）

[^3]: 摩訶薩埵：必定眾中為上首故。（印順法師，《大智度論筆記》〔D024〕p.274）

[^4]: 〔誓〕－【宋】【元】【明】【宮】。（大正25，382d，n.27）

[^5]: 一＝切【宋】【宮】。（大正25，382d，n.31）

[^6]: 《大般若波羅蜜多經》卷411〈11
譬喻品〉：「復次，善現！諸菩薩摩訶薩恒常發起勝心大心，由此心故，決定能於大有情眾當為上首。」（大正7，60b21-22）

[^7]: 《大般若波羅蜜多經》卷411〈11 譬喻品〉：

「復次，善現！諸菩薩摩訶薩修行般若波羅蜜多，常勤精進愛法、樂法、欣法、憙法，由此因緣，決定能於大有情眾當為上首。」

具壽善現白言：「世尊！何等為法？云何菩薩摩訶薩修行般若波羅蜜多時，常於此法愛樂欣喜？」

佛告善現：「所言法者，謂色非色皆無自性，都不可得、不可破壞、不可分別，是名為法。言愛法者，謂於此法起欲希求；言樂法者，謂於此法稱讚功德；言欣法者，謂於此法歡喜信受；言憙法者，謂於此法慕多修習親近愛重。善現！若菩薩摩訶薩修行般若波羅蜜多時，以無所得而為方便，常能如是愛法、樂法、欣法、憙法而不憍舉，決定能於大有情眾當為上首。」（大正7，60c17-61a1）

[^8]: （1）如金剛三昧又名為金剛喻定，為菩薩的最後心，下一心即成佛。參見《摩訶般若波羅蜜經》卷2〈4
往生品〉：「佛告舍利弗：『有菩薩摩訶薩求佛道，心次第入如金剛三昧，得一切種智，爾時成就十力、四無所畏、四無閡智、十八不共法、大慈大悲。』」（大正8，228a17-20）

（2）如金剛三昧為百八三昧中之第48個三昧，參見《摩訶般若波羅蜜經》卷5〈18
問乘品〉：「云何名如金剛三昧？住是三昧，能貫達諸法亦不見達，是名如金剛三昧。」（大正8，252a29-b2）

[^9]: 離著虛空不染三昧為百八三昧中之第108個三昧。關於百八三昧，參見《摩訶般若波羅蜜經》卷5〈18
問乘品〉（大正8，251a8-253b16），《大智度論》卷47（大正25，396b26-402c10）。

[^10]: 參見《正觀》（6）：參見《摩訶般若波羅蜜經》卷4〈12
句義品〉（大正8，241c11-243b8）；《放光般若經》卷3〈14
了本品〉（大正8，18b14-19a24）；《光讚般若經》卷5〈11
摩訶薩品〉（大正8，178a16-180b20）對菩薩語義之解說。

[^11]: 參見《正觀》（6），p.122：《大智度論》卷5（大正25，94a19-b13）、卷4（大正25，86a13-b9）。

[^12]: ┌正定──必入涅槃

眾生有三分 ┤邪定──必入惡道

└不定　　　　　　　　（印順法師，《大智度論筆記》［B010］p.124）

[^13]: 參見《正觀》（6），p.122：

聲聞果位：參見《大智度論》卷32（大正25，300c25-301a6）、卷35（321a5-6）、卷40（349b8-10）、卷54
（447a6-26）、卷86（662b6-9）、卷95（721a8-23）。

辟支佛位：參見《大智度論》卷28（大正25，266c7-15）、卷18（大正25，191a22-b18）。

[^14]: ┌得無生法忍，隨無上正覺相發心──真發心

二種新發意菩薩 ┴在結使中，發大悲心度生，我當作佛

（印順法師，《大智度論筆記》［B010］p125）

[^15]: 阿鞞跋致：得無生忍。（印順法師，《大智度論筆記》〔E004〕p.292）。

[^16]: 參見《大智度論》卷73（大正25，571b1-572c21）。

[^17]: 斫（ㄓㄨㄛˊ）刺：1.砍擊刺殺。（《漢語大詞典》（六），p.1058）

[^18]: 詈（ㄌㄧˋ）：罵，責備。（《漢語大詞典》（十一），p.103）

[^19]: 斸（ㄓㄨˊ）：3.砍削，4.刺。（《漢語大詞典》（六），p.1101）

[^20]: 鑿（ㄗㄠˊ）：4.穿空，打孔。6.斫，傷害。（《漢語大詞典》（十一），p.1438）

[^21]: 齧（ㄋㄧㄝˋ）：1.咬，啃。2.侵蝕。（《漢語大詞典》（十二），p.1453）

[^22]: 故＝固【石】。（大正25，384d，n.6）

[^23]: 參見《正觀》（6），p.122：《大智度論》卷8（大正25，117a5-b10）。

[^24]: 《中阿含經》卷42（162經）《分別六界經》：「十八意行當知內者，此何因說？比丘者，眼見色已，分別色喜住、分別色憂住、分別色捨住，如是耳、鼻、舌、身，意知法已，分別法喜住、分別法憂住、分別法捨住，是謂分別六喜、分別六憂、分別六捨，總說十八意行。十八意行當知內者，因此故說。」（大正1，692c10-16）

另參見《雜阿含經》卷13（336-338經）（大正2，92c27-93a14），《集異門足論》卷15（大正26，429c26-430a20）。

[^25]: （大智......四）十一字＝（大智度論斷見品第十四）十字【宋】，（釋斷見品第十四經作斷諸見品）十三字【明】，（大智度論第十四品釋樂說品）十二字【宮】，（摩訶般若波羅蜜斷見品第十四）十三字【石】，〔大智......四〕十一字－【聖】。（大正25，384d，n.12）

[^26]: （1）參見《大般若波羅蜜多經》卷411〈12
斷諸見品〉：「舍利子言：『世尊！以諸菩薩方便善巧，能為有情宣說法要，令斷我見、有情見、命者見、生者見、養者見、士夫見、補特伽羅見、意生見、儒童見、作者見、受者見、知者見、見者見，由此義故名摩訶薩。』」（大正7，61a15-19）

（2）參見《大智度論》卷35（大正25，319b-c）。

[^27]: 參見《大般若波羅蜜多經》卷411〈12
斷諸見品〉：「若菩薩摩訶薩修行般若波羅蜜多時，有方便善巧者，能為有情以無所得而為方便，宣說永斷諸見法要，是菩薩摩訶薩決定不起蘊等諸見。」（大正7，61b13-16）

[^28]: 小住：1.稍停。（《漢語大詞典》（二），p.1602）

[^29]: （1）參見《增壹阿含經》卷29〈37
六重品〉（大正2，708c28-709b28）。

（2）佛至阿耨達池，目連不能起舍利弗衣帶。（印順法師，《大智度論筆記》〔H022〕p.415）

[^30]: ┌我見

三種見 ┤邪見

└法見　　（印順法師，《大智度論筆記》［B010］p.125）

[^31]: ┌無方便觀──皆是法見

色等五眾乃至諸佛法 ┴有方便觀──是菩薩行能斷邪見

（印順法師，《大智度論筆記》［B010］p.125）

[^32]: 《大般若波羅蜜多經》卷411〈12
斷諸見品〉：「善現白言：『世尊！以諸菩薩為欲證得一切智智，發菩提心、無等等心、不共聲聞獨覺等心，於如是心亦不取著，由此義故名摩訶薩。何以故？世尊！以[一切智智心]{.underline}是真無漏不墮三界，[求一切智智心]{.underline}亦是無漏不墮三界，於如是心不應取著，是故菩薩名摩訶薩。』」（大正7，61b19-25）

[^33]: 發心即觀八不。（印順法師，《大智度論筆記》〔E004〕p.293）

[^34]: 《大般若波羅蜜多經》卷411〈12
斷諸見品〉：「時，舍利子問善現言：『云何菩薩摩訶薩無等等心、不共聲聞獨覺等心？』善現答言：『諸菩薩摩訶薩從初發心，不見少法有生有滅、有減有增、有染有淨。舍利子！若不見少法有生有滅、有減有增、有染有淨，亦不見有聲聞心、獨覺心、菩薩心、如來心。舍利子！是名菩薩摩訶薩無等等心、不共聲聞獨覺等心，諸菩薩摩訶薩於如是心亦不取著。』」（大正7，61b25-c3）

[^35]: 《大般若波羅蜜多經》卷411〈12
斷諸見品〉：「時，舍利子問善現言：『若菩薩摩訶薩於如是心不應取著，則於一切聲聞、獨覺、異生等心亦不應取著，及於色、受、想、行、識心乃至十八佛不共法心亦不應取著。何以故？如是諸心無心性故。』善現答言：『如是！如是！誠如所說。』」（大正7，61c3-8）

[^36]: 觸＝識【宋】【元】【明】【宮】【聖】。（大正25，385d，n.4）

[^37]: 《大般若波羅蜜多經》卷411〈12
斷諸見品〉：「時，舍利子問善現言：『若一切心無心性故不應取著，則色、受、想、行、識亦無色、受、想、行、識性不應取著，乃至十八佛不共法亦無十八佛不共法性不應取著。』善現答言：『如是！如是！誠如所說。』」（大正7，61c8-13）

[^38]: 翳（ㄧˋ）：2.遮蔽，隱藏，隱沒。（《漢語大詞典》（九），p.676）

[^39]: 參見《正觀》（6），p.122：《大智度論》卷41（大正25，363a20-26）、卷37（大正25，334a15-21）、卷35（大正25，319a15-19）。

[^40]: 染（煩惱實相）淨（性空心相）不二：

┌但住凡夫地，分別是垢是淨。

└住聖人地，修無相慧，無所分別............憐憫眾生，雖復有說，心無所著。

（印順法師，《大智度論筆記》［B011］p.125）

[^41]: 一切諸法無漏不繫：法性常空畢竟淨故。（印順法師，《大智度論筆記》〔E004〕p.293）

[^42]: （大智......五）十二字＝（大智度論釋富樓那品第十五）十二字【元】，（釋富樓那品第十五）八字【明】，（大智度第十五品釋辯才品）十一字【宮】，〔大智......五〕十二字－【聖】，（大誓莊嚴品十四）七字【石】〔大〕－【宋】【宮】。（大正25，385d，n.24）（大正25，385d，n.25）

[^43]: 三事：1、大莊嚴（〈15 大莊嚴品〉），2、發趣大乘（〈15
大莊嚴品〉），3、乘於大乘（〈16 乘乘品〉）。

[^44]: 《大般若波羅蜜多經》卷411〈13
六到彼岸品〉：「滿慈子言：『世尊！以諸菩薩普為利樂一切有情，被大功德鎧故、發趣大乘故、乘大乘故，名摩訶薩。』」（大正7，62a11-13）

[^45]: 《大般若波羅蜜多經》卷411〈13
六到彼岸品〉：「滿慈子言：『舍利子！諸菩薩摩訶薩修行布施波羅蜜多時，不為利樂少分有情修行布施波羅蜜多，普為利樂一切有情修行布施波羅蜜多。』」（大正7，62a15-18）

[^46]: 《大般若波羅蜜多經》卷412〈13
六到彼岸品〉：「復次，舍利子！諸菩薩摩訶薩修行布施波羅蜜多時，以一切智智相應作意而修布施波羅蜜多。持此善根，以無所得而為方便，與一切有情同共迴向一切智智，於布施時，信忍欲樂修布施法。舍利子！是為菩薩摩訶薩修行布施波羅蜜多時，所被安忍波羅蜜多大功德鎧。」（大正7，62c24-63a1）

[^47]: （1）持＝時【宋】【元】【明】【宮】【聖】【石】。（大正25，386d，n.8）

（2）《摩訶般若波羅蜜經》卷4〈15
辯才品〉：「復次，舍利弗！菩薩摩訶薩行羼提波羅蜜時，應薩婆若心，身心精進不休息，是名菩薩摩訶薩行羼提波羅蜜時毘梨耶波羅蜜。」（大正8，245c2-5）

（3）《大正藏》原作「持」，今依【宋】【元】【明】【宮】【聖】【石】及前後文作「時」。

[^48]: 印順法師，《大智度論》（標點本），p.1720校勘：「蜜」下少「如是，舍利弗！菩薩摩訶薩行羼提波羅蜜時，攝諸波羅蜜」結文。

[^49]: 參見《中阿含經》卷2（9經）《七車經》（大正1，429c28-431c12）。

[^50]: 入＝人【宋】【元】【明】【宮】。（大正25，387d，n.14）

[^51]: ┌一、為一切眾生...........................大願

大莊嚴 ┤二、不但自具，亦令他行......┐

└三、六度互具.....................┴......六度

（印順法師，《大智度論筆記》［B011］p.126）

[^52]: 一切眾生皆得成佛。（印順法師，《大智度論筆記》〔E004〕p.293）

[^53]: 六度互具行：六度互具。（印順法師，《大智度論筆記》〔E003〕p.291）

[^54]: ┌無受者

┌眾生空 ┴無施者

二空與三輪空相攝 ┴法　空
─無財物　　（印順法師，《大智度論筆記》［B011］p.126）

[^55]: 備＝徧【宋】【元】【明】【宮】，＝邊【聖】。（大正25，387d，n.28）

[^56]: （1）參見《中阿含經》卷11（62經）《頻鞞娑邏王迎佛經》（大正1，498a10-16）、卷6（28經）《教化病經》（460b23-25）、卷9（38經）《郁伽長者經》（大正1，479c24-26）、卷32（133經）《優婆離經》（大正1，630c1-3）等。

（2）經：先說施、戒，次說四諦。（印順法師，《大智度論筆記》〔H001〕p.390）

[^57]: 案：「復次，一切諸佛說法時......以是故，初說檀」，此段文義，似與下文「問曰：佛何以故說檀為初門」所問的內容較為對應，或許移至「如是等義，故檀波羅蜜為初」之後為宜。

[^58]: 參見《大寶積經》卷58〈文殊師利授記會〉：「寶掌菩薩即作是念：『今我以何神變往彼禮覲釋迦如來，復能安樂無量眾生？』作是念已，即以右手覆此三千大千世界，雨諸飲食、衣服、車乘、金、銀、琉璃、真珠、珂貝、珊瑚、璧玉，隨諸眾生心所悕望，悉能充滿；樂聞法者，即令得聞；復使無量聞法眾生證得真實；亦令無數病苦眾生受勝妙樂。」（大正11，339c14-20）

[^59]: ┌一、非一時一念，無量劫積集，次第生起。

六度互攝［二解］ ┴二、六波羅蜜，一時莊嚴，能破大賊。

（印順法師，《大智度論筆記》［B011］p.126）

[^60]: 《正觀》（6），p.123：

「十方諸佛稱名讚歎」：參見《大智度論》卷30（大正25，282c17-283c10）。

「成就眾生，淨佛世界」：參見《大智度論》卷37（大正25，335a23-b5）。

[^61]: 《大般若波羅蜜多經》卷412〈13
六到彼岸品〉：「舍利子！是菩薩摩訶薩持此靜慮、無量、無色，以無所得而為方便，與一切有情同共迴向一切智智。舍利子！是為菩薩摩訶薩普為利樂諸有情故發趣大乘。」（大正7，66a25-29）

[^62]: 《大般若波羅蜜多經》卷412〈13
六到彼岸品〉：「復次，舍利子！諸菩薩摩訶薩普為利樂諸有情故，先自安住如是靜慮、無量、無色，於入、住、出諸行、相、狀善分別知。得自在已復作是念：『我今當以一切智智相應作意，大悲為首，為斷一切有情諸煩惱故，說諸靜慮、無量、無色，分別開示令善了知諸定愛味、過患、出離，及入、住、出諸行、相、狀。』舍利子！是為菩薩摩訶薩依止靜慮波羅蜜多，修行布施波羅蜜多，普為利樂諸有情故發趣大乘。」（大正7，66b1-9）

[^63]: 《大般若波羅蜜多經》卷412〈13
六到彼岸品〉：「若菩薩摩訶薩以一切智智相應作意，大悲為首，修諸靜慮、無量、無色時，於諸靜慮、無量、無色及靜慮支，以無常、苦、無我行相及空、無相、無願行相如實觀察，不捨大悲，不墮聲聞及獨覺地。舍利子！是為菩薩摩訶薩依止靜慮波羅蜜多，修行般若波羅蜜多，普為利樂諸有情故發趣大乘。」（大正7，66b29-c6）

[^64]: 《大般若波羅蜜多經》卷412〈13
六到彼岸品〉：「復次，舍利子！若菩薩摩訶薩以一切智智相應作意，大悲為首，修一切種四念住乃至八聖道支，修一切種三解脫門，乃至修一切種如來十力乃至十八佛不共法，以無所得而為方便，與一切有情同共迴向一切智智。舍利子！是為菩薩摩訶薩普為利樂諸有情故發趣大乘。」（大正7，67a12-19）

[^65]: ┌禪具六度

發趣大乘 ┤ ┌空　慧［十八空］

└慧離二邊 ┤ ┌非定非亂 ┌非　智──空故，無定相，畢竟淨故。

└雙非慧 ┤非正非倒 ┌ ┴非不智──觀無常等入般若中故。

└非行不行 ┤

└ ┬非　行──遮見，斷法愛，離依止故。

└非不行──不墮愚癡，異於凡夫故。

（印順法師，《大智度論筆記》［B011］p.127）

[^66]: 參見《摩訶般若波羅蜜經》卷2〈4
往生品〉（大正8，228b1-229a1）；《大智度論》卷5（大正25，97c21-98b10）、卷37（332a12-b26）、卷40（352b2-19）。

[^67]: ┌信行性──多觀無常苦

二種性
┴法行性──多觀空無我　　（印順法師，《大智度論筆記》［B011］p.127）

[^68]: 空＝定【宋】【元】【明】【宮】【聖】【石】。（大正25，389d，n.7）

[^69]: 非智：是遣執言，非謂無智。（印順法師，《大智度論筆記》〔E004〕p.293）

[^70]: 中＝空【宋】【元】【明】【宮】。（大正25，389d，n.8）

[^71]: 與《佛利眾生經》對應的經典有漢譯《佛說義足經》（大正4，174b-189c）及南傳《經集》〈義品〉。其中《經集》〈義品〉（No.856）與《大智度論》的引文有部分類似，但完全一致的文句待考。