[^36] ^lun-096-1

問曰：是事佛先已答，[^37]須菩提今何以更問？所謂：「世尊！若諸法平等，無所作為，云何菩薩於諸法平等中不動而大利益眾生？」 ^lun-096-2

答曰：以是事難解故，雖先說而更問。 ^lun-096-3

又《經》將訖[^38]，佛說「深空，凡夫、聖人所不能行、所不能到」；[^39]是故須菩`2771`提知一切法平等相定空，云何菩薩住是法中而能利益眾生？ ^lun-096-4

「平等法」無作相，「利益」是有作相。 ^lun-096-5

佛可須菩提意，還[^40]以須菩提問而答──可其平等，答其利益眾生，所謂若眾生自知諸法平等畢竟空，佛無恩力。若病人自知將適[^41]，則藥師無功。 ^lun-096-6

須菩提復問：「若諸法實相畢竟空、無所能作，菩薩何以住是中而利益眾生？」 ^lun-096-7

若菩薩用是平等利益眾生，則壞實相！ ^lun-096-8

佛答：「菩薩不以諸法實相利益眾生，但眾生不知畢竟空故，菩薩教詔[^42]令知。」 ^lun-096-9

菩薩教化眾生，是為對治悉檀；須菩提以第一義悉檀[^43]無利益為難。 ^lun-096-10

佛答：眾生顛倒不知，佛但破其顛倒，不言是實。 ^lun-096-11

是故菩薩住是平等相中，遠離我相乃至知者、見者相，是名「眾生空」；以是一切無吾我（729b）法，教化眾生。 ^lun-096-12

眾生有二種：一者、愛多，二者、見多。 ^lun-096-13

愛多者，得是無我法，則生厭心、離欲；作是念：「若無我，何用餘物！」 ^lun-096-14

見多者，雖知無我法，於色等法中戲論若常、若無常等；是故次說色相、五眾、十二入、十八界，乃至遠離有為性相，令得無為性相──無為性相即是空。是名[^44]「法空」。 ^lun-096-15

問曰：須菩提何[^45]以作是問：「^用何等空故一切法空？」 ^lun-096-16

`2772`答曰：「空」有種種：如火中無水、水中無火，亦是空；五眾中無我亦如是──或有「眾生空」，或有「法空」。 ^lun-096-17

「法空」中，或有人言：「諸法雖空，亦不盡空，如色空中有微塵根本在。」 ^lun-096-18

是故須菩提問：「以何等空故，一切法空？」 ^lun-096-19

佛答：「以無所得畢竟空故，遠離一切相。」 ^lun-096-20

是故此中說眾生空、法空──是二空故，一切法無不空。 ^lun-096-21

問曰：若爾者，此中何以說「離一切法相」？ ^lun-096-22

答曰：一切法不可盡壞，但離其邪憶想，一切法自離。 ^lun-096-23

如神通人壞色相故，則石壁無礙。 ^lun-096-24

如佛說：「汝等當於五眾中修正憶念，斷貪欲，得正解脫。」 ^lun-096-25

是[^46]故說「離相」。 ^lun-096-26

須菩提聞是已，心驚：「云何一切法若大若小都無本實？凡夫人虛妄，可無實事；聖人應有少許實！」 ^lun-096-27

須菩提雖是阿羅漢，深貴[^48]佛法，亦為新發意菩薩故問。 ^lun-096-28

佛知須菩提意，欲明了是事，故說譬喻，反問須菩提：「於汝意云何？如化人復作化[^49]，[^50]是化有本實不空不？」 ^lun-096-29

答言：「不也！是化無有實事而不空者。」 ^lun-096-30

「空及化人二事，不合不散，皆空故，用空空故空。」 ^lun-096-31

問曰：何以名為「空空故空」？ ^lun-096-32

答曰：為破十八事實故有「十八空」[^51]，破眾生心中變化空法故（729c）用「空空」。 ^lun-096-33

世間人皆知幻化法不久住、無所能作，故名空；是故言：「^空空故空，不應分別是空、是化。」 ^lun-096-34

凡夫人知變化是空、不實，謂餘法為實，是故以化為喻，當知餘法與化無異。如聖人所解，不得以化為喻，以無所分別故。 ^lun-096-35

「一切法」名為五眾；佛言：「色、受、想、行、識無不是化，以空故。」 ^lun-096-36

須菩提白佛言：「世尊！凡夫法虛妄應如化，出世間法亦如變化耶？所謂四念處乃至十八不共法。 ^lun-096-37

若四念處法等從因緣邊生故如化，是法果──所謂涅槃，亦復如化耶？ ^lun-096-38

若能起是行者──所謂須陀洹乃至佛，亦復如化耶？」 ^lun-096-39

佛答：「若有為、若無為及諸賢聖皆是[^52]化。」畢竟空故。 ^lun-096-40

是義從初品已來處處廣說，是故言：「一切法空，皆如化。」 ^lun-096-41

問曰：若一切法皆空、如化，何以故有種種諸法別異？ ^lun-096-42

答曰：如佛所化及餘人所化，雖不實而有種種形像別異。 ^lun-096-43

夢中所見種種亦如是，人見夢中好、惡事，有生喜者、有生怖者。 ^lun-096-44

如鏡中像，雖無實事，而隨本形[^53]，像有好醜。 ^lun-096-45

諸法亦如是，雖空而各各有因緣。[^54] ^lun-096-46

如佛此中說[^55]：「是化法中，有聲聞變化、有辟支佛變化、有菩薩變化、有佛變化、有煩惱變化、有業變化。是故一切法皆是變化。」 ^lun-096-47

「聲聞變化」者，三十七品、四聖諦，乃至三解脫門。何以故？聲聞人住持戒中，禪定攝心求涅槃，觀內外身不淨，是名身念處。如是等法，為涅槃故勤精進生起。是法本無而今有、已有還無──是為「聲聞變化」。 ^lun-096-48

「辟支佛變化」者，所謂觀十二因緣等諸法。所以者何？辟支佛智慧深於聲聞人故。 ^lun-096-49

「菩（730a）薩變化」者，所謂六波羅蜜，及二種神通：報得及修得。 ^lun-096-50

「佛法變化」者，三十二相、八十隨形好、十力、一切種智等無量佛法。 ^lun-096-51

「煩惱變化」者，煩惱起種種業：善、不善、無記業，畢定業、不畢定業，善、不善、無動業等無量諸業。 ^lun-096-52

問曰：諸煩惱是惡法，云何能生善業、無動業？ ^lun-096-53

答曰： ^lun-096-54

有二種因：一者、近因，二者、遠因。 ^lun-096-55

人有我心，為後身當常[^56]樂故修布施，是近因； ^lun-096-56

為離欲界衰惱不淨身故修禪定，是為遠因。 ^lun-096-57

復有人言：一切凡夫皆以我心和合故起業。 ^lun-096-58

有人言：無有離我心起第六識，住我心故起第六識──我心即是諸煩惱根本。 ^lun-096-59

問曰：煩惱是垢心，善心是淨心，垢、淨不得和合，何以言「住我心中能起善業」？ ^lun-096-60

答曰：不爾！ ^lun-096-61

一切心皆與慧俱生，[^57]無明心中亦應有慧；慧與無明相違法而一心中起。`2775`淨、垢亦如是。 ^lun-096-62

凡夫未得聖道，云何能得離我心而行善？ ^lun-096-63

瞋等煩惱中，則不得行善；我心無記柔軟故，是故煩惱心中生善業、無動業，無咎[^58]。 ^lun-096-64

「業變化」者，生一切果報法，所謂「六道」：惡業果報是三惡道，善業果報是三善道。 ^lun-096-65

「惡業」有上、中、下：上者地獄，中者畜生，下者餓鬼。 ^lun-096-66

「善業」亦有上、中、下：上者天，中者人，下者阿修羅等。 ^lun-096-67

上善業有種種輕重等分別，上惡業亦有輕重差別。 ^lun-096-68

次第輕重，如「地獄」中說；[^59]餘道，亦如〈分別業品〉中說。[^60] ^lun-096-69

問曰：若從業有，何以言「變化」？ ^lun-096-70

答曰： ^lun-096-71

凡夫人見諸法不如化；聖人知畢竟空相故，以天眼觀眾生皆無有終、始[^61]、中間。如化主[^62]遠處作[^63]變化；業亦如是，在過去世中（730b）作今身變化。 ^lun-096-72

如變化事能種種令人生憂、喜、怖畏；智者觀之，皆無有實，而人橫生憂喜，是人可笑！業亦如是，是故說「業變化」。 ^lun-096-73

問曰：是諸變化皆業所作，何以不但說「業變化」？ ^lun-096-74

答曰： ^lun-096-75

業有二種：淨業，垢業。 ^lun-096-76

「淨業」者，聲聞變化乃至佛變化； ^lun-096-77

「垢業」是煩惱變化。 ^lun-096-78

復次，有二種業：凡夫業，聖人業。 ^lun-096-79

「凡夫[^64]業」是煩惱變化； ^lun-096-80

「聖人業」，須陀洹乃至佛。 ^lun-096-81

是故雖皆是業變化而廣分別，無咎。 ^lun-096-82

「是故，須菩提！當知一切法空皆如化。」 ^lun-096-83

須菩提復問：「世尊！是諸聖人煩惱斷，所謂須陀洹果乃至阿羅漢果、辟支佛道，斷一切煩惱習──是諸斷皆如化不？」 ^lun-096-84

須菩提意：有為法虛誑故如變化，無為法真實無作故不應是化，是故問。 ^lun-096-85

佛答：「一切法若生若滅皆如化。」 ^lun-096-86

何以故？本無今有、今有後無，誑惑[^65]人心故。 ^lun-096-87

佛意：一切從因緣生法皆無自性，無自性故畢竟空，畢竟空故皆如化。 ^lun-096-88

須菩提求諸法實相，意猶未息，故問佛：「何等法不如化？」 ^lun-096-89

須菩提意謂：有一決定實法不如化，可依是法而精進求[^66]。 ^lun-096-90

佛答：「有。若法無生無滅，即是非化。」 ^lun-096-91

何者是？所謂「無誑相涅槃」。 ^lun-096-92

是法無生故無滅，無滅故不能令人生憂。 ^lun-096-93

佛分別一切有為法畢竟空皆如化，唯有涅槃一法非如化。 ^lun-096-94

爾時，須菩提白佛：「如佛說：『平等法，非佛所作，非聲聞、辟支佛所作，有佛、無佛諸法常住性空相。』性空相即是涅槃。」 ^lun-096-95

`2777`須菩提意謂：深入般若波羅蜜中，涅槃亦空，上品中處處說；[^67]今佛何以說：「唯一涅槃不如化？」 ^lun-096-96

是故引佛語為難：「諸法實相，性空法常住，諸佛（730c）但為人演說。性空者，即是涅槃。今何以於生滅法中別說『無誑相涅槃不如化』」？ ^lun-096-97

佛答：「諸法平等常住，非賢聖所作。若新學菩薩[^68]聞則恐怖，是故分別說：生滅者如化，不生滅者不如化。」 ^lun-096-98

問曰：唯佛一人是無誑人，一切人皆於佛所欲求實事，今佛何以說「一切法都空」、或說「不都空」？ ^lun-096-99

答曰： ^lun-096-100

佛此中自說因緣：「為[^69]新發意菩薩故，說『涅槃不如化』。」 ^lun-096-101

問曰：可為人故轉諸法相耶？ ^lun-096-102

答曰：此中佛說「諸法相者性空」，性空云何可轉？ ^lun-096-103

佛初得是諸法實相時，心但趣向涅槃寂滅。是時，十方諸佛、諸天請佛莫入涅槃：「一切眾生苦惱，當度脫之！」佛即受請，佛但為度眾生故住。以是故，知有可利益眾生，隨事為說。[^70] ^lun-096-104

觀諸有為法虛誑故，涅槃為實、不變不異。 ^lun-096-105

有新發意菩薩著是涅槃，因是著起諸煩惱；為斷是著故，說「涅槃如化」。若無著心，是時則說「涅槃非如化」。 ^lun-096-106

復次，有二道：小乘道、大乘道。 ^lun-096-107

小乘論議，以涅槃為實；大乘論議，以利智慧深入故，觀色等諸法皆如涅槃。 ^lun-096-108

是故二說無咎。 ^lun-096-109

須菩提復問：「^云何教化新發意菩薩，令知平等性空？」 ^lun-096-110

須菩提意謂：性空[^71]是凡夫人大怖畏處，聞性空無所有，如臨深坑[^72]。 ^lun-096-111

何以故？一切未得道者，我心深著故，怖畏空法，作是念：「佛教人勤修善行，終歸入無所有中！」 ^lun-096-112

以是故，須菩提問：「以何方便教誨是新發意者？」 ^lun-096-113

佛答：「諸法先有今無耶？」 ^lun-096-114

佛意：以新發意者怖畏後當無故，說：「諸法先有今無耶？」 ^lun-096-115

須菩提自了了知諸法先自無、今亦無，但以（731a）新發意[^73]者我見心覆故生驚怖；為除顛倒，令得實見，竟[^74]無所失；知諸煩惱顛倒實相，所謂「性空」，是時則無恐怖。 ^lun-096-116

如是等法，應教新[^75]發意者：若諸[^76]法先有，以行道故無，應當恐怖；初自無故，不應恐怖，但為除顛倒耳。 ^lun-096-117

`2779`〈釋薩陀波崙[^77]品第八十八〉[^78] ^lun-096-118

（大正25，731a7-733c21） ^lun-096-119

釋曰： ^lun-096-120

上品中說：「新發意菩薩云何教性空法？」性空法畢竟無所有空，難解難得故。 ^lun-096-121

佛答：「法先有今無耶？」[^98] ^lun-096-122

佛意：性空法非難得難知。何以故？本來常無，更無新異，汝何以心（731c）驚謂為難得？是性空法雖甚深，菩薩但能一心勤精進，不惜身命，作如是一心求，便可得。 ^lun-096-123

此中說薩陀波崙本生為證。 ^lun-096-124

佛法有十二部經[^99]，或因修妬路、偈經、本生經得度；今佛以本生經為證。 ^lun-096-125

若有聞者，作是念：「彼人能得，我亦應得。」 ^lun-096-126

是故說薩陀波崙菩薩本生因緣。 ^lun-096-127

佛告須菩提：「^菩薩求般若波羅蜜，應如[^100]薩陀波崙。」 ^lun-096-128

問曰：若般若波羅蜜無相、畢竟空，行禪定猶尚難得，何況憂愁[^101]啼哭散心求覓而當可得！ ^lun-096-129

答曰：為新發意菩薩說薩陀波崙。 ^lun-096-130

問曰：若薩陀波崙是新發意，十方諸佛云何現在其前，得諸三昧？[^102]不惜身，又[^103]見曇無竭，復得無量阿僧祇三昧[^104]，云何名「新發意」？ ^lun-096-131

答曰：新學菩薩有二種：一者、深心著世間樂，軟[^105]心發意；二者、深心發意，不著世間樂[^106]。 ^lun-096-132

軟心發意者，佛不以為發心；深心發意者，乃名為發心。 ^lun-096-133

如聲聞法中，佛語二比丘：「於我法中，乃至無如毛釐[^107]煖法。」[^108] ^lun-096-134

`2784`佛觀是煖法最為微小，凡人觀之以為大；譬如國王，見一張㲲[^109]，不以為多，貧者見之以為多。 ^lun-096-135

以一心不惜身故，說薩陀波崙為證。 ^lun-096-136

問曰：若薩陀波崙菩薩能作如是苦行、從曇無竭得諸三昧，應當作佛，今何以故在大雷音佛所修菩薩行？ ^lun-096-137

答曰：佛法無量無邊，若千萬阿僧祇劫修勤苦行尚不可得，何[^110]況薩陀波崙一世苦行！ ^lun-096-138

復有菩薩具足菩薩道、十力、四無所畏等，為眾生故住世間，未取實際，如文殊師利等；薩陀波崙或能如此，故未作佛。 ^lun-096-139

菩薩三昧如十方國土（732a）中塵數，薩陀波崙所得六萬三昧何足為多！ ^lun-096-140

「大雷音佛」者，應如大龍王將欲降雨，震大雷音，烏雀、小虫悉皆怖畏；是佛初轉法輪時，十方眾生皆發心，外道邪見皆恐怖懾伏，是故天人眾生稱佛為「大雷音」。是佛今現在。 ^lun-096-141

須菩提問：「^薩陀波崙菩薩摩訶薩云何求般若波羅蜜？」 ^lun-096-142

`2785`問曰：薩陀波崙未得阿鞞跋致，何以故名「菩薩摩訶薩」[^111]？ ^lun-096-143

答曰：以有大菩薩故，小者亦名大。 ^lun-096-144

又以其雖未得實智慧而[^112]能深念般若波羅蜜故，不惜身命、有大功德故，亦名[^113]「菩薩摩訶薩」。 ^lun-096-145

問曰：何以名「薩陀波崙」（Sadāprarudita）（「薩陀」秦言常，「波崙[^114]」名啼）？為是父母與作名字？是因緣得[^115]名字？ ^lun-096-146

答曰： ^lun-096-147

有人言：以其小時喜啼，故名「常啼[^116]」。 ^lun-096-148

有人言：此菩薩行大悲心[^117]柔軟故，見眾生[^118]在惡世，貧窮、老病、憂苦，為之悲泣，是故眾人號為「薩陀波崙」。 ^lun-096-149

有人言：是菩薩求佛道故，遠離人眾，在空閑處，求心遠離，一心思惟籌量，勤求佛道，時世無佛。 ^lun-096-150

是菩薩世世行慈悲心，以小因緣故，生無佛世。 ^lun-096-151

是人悲心於眾生，欲精進不失，是故在空閑林中。 ^lun-096-152

是人以先世福德因緣，及今世一心、大欲、大精進──以是二因緣故，聞空中教聲，不久便滅。即復心念：「我云何不問？」以是因緣故，憂愁啼哭，七日七夜。因是故，天、龍、鬼神號曰「常啼」。 ^lun-096-153

佛答須菩提：「過去世有薩陀波崙菩薩，不惜身命，不貪財利。」 ^lun-096-154

「^求般若波羅蜜時，在空閑林中，聞空中聲，到空林中」，如上說。[^119] ^lun-096-155

問曰：空中聲為是何聲？ ^lun-096-156

答曰： ^lun-096-157

若諸佛、菩薩、諸天、龍王憐（732b）愍眾生故，見是人不著世間法、一心求佛道，以時無佛法，欲示其得般若因緣故，空中發聲。 ^lun-096-158

有人言：是薩陀波崙先世善[^120]因緣人[^121]，在此林中作鬼神，見其愁苦。以其是先世因緣故，又是神亦求佛道──以是二因緣故發聲。 ^lun-096-159

如蜜膊婆羅門為須達多至王舍城，詣[^122]大長者家求兒婦時，蜜膊於王舍城大婆羅門眾中，飲食過度，腹脹而死，作鬼神，於王舍城城[^123]門上住。 ^lun-096-160

須達多聞是婆羅門已死，自往長者家宿。 ^lun-096-161

長者於後夜起，辦具飲食。 ^lun-096-162

須達多問言：「汝有何事？為欲娶[^124]婦嫁女？為欲請大國王？為是邑[^125]會？何其怱怱營事乃爾？」 ^lun-096-163

長者答言：「我欲請佛及僧。」 ^lun-096-164

須達多聞佛名，驚喜毛竪。 ^lun-096-165

長者先得道跡，為其廣說佛德。 ^lun-096-166

須達多聞已，愛樂情至，甚欲見佛。乘念佛心而小睡，以念佛情至故，須臾便覺，夜見[^126]月光，謂為日出，即起趣門，見城門已開──王舍城門初夜未閉，為客來故；後夜早開，為客去故。既見門開[^127]，即直向佛。 ^lun-096-167

佛時在寒林中住。 ^lun-096-168

於其[^128]中路，月沒還闇，須達多心悔躊躇[^129]，欲還入城。 ^lun-096-169

`2787`時蜜膊神放身光明，照諸[^130]林野，告言：「居士！居士！莫怖莫畏，直[^131]去莫還，去得大利！」如彼經偈中[^132]廣說。 ^lun-096-170

須達多見佛，得須陀洹道，請佛及僧於舍衛城[^133]，盡形供養。 ^lun-096-171

佛令舍利弗為須達師，於舍衛作精舍。[^134] ^lun-096-172

如須達知識神示導，薩陀波崙知識示導亦如是，是故見其愁苦而示導之。 ^lun-096-173

作是言：「善男子！汝從是東行，行時莫念疲極等。」 ^lun-096-174

問曰：疲極、飢渴（732c），交[^135]來切身[^136]，云何不念？ ^lun-096-175

答曰：大[^137]欲精進力故，一心愛樂佛道，不惜身命。 ^lun-096-176

休息、飲食等皆是助身法。是事雖來，不為亂心，知皆虛誑無常、無實，如怨、如賊[^138]，但為身樂故，何足存念！莫為飢渴、疲極等故而捨佛道！ ^lun-096-177

「^莫念晝夜」者，莫念：「晝是行法，夜應止息。」 ^lun-096-178

實無晝夜，所以者何？日依須彌，影翳[^139]故名夜。 ^lun-096-179

「^莫念內外」者，眾生多著內法。 ^lun-096-180

「內法」名身，「外法」名五欲。 ^lun-096-181

內外法不定，性空故，不應著。 ^lun-096-182

「^莫觀左右」者， ^lun-096-183

人散心行道故，左右顧看；行者無緣觀後，當前則不得[^140]不視，故但言「莫左右顧看」。 ^lun-096-184

`2788`復次，惡[^141]魔常惑亂行者，或作種種形、或作好色、或作畏[^142]獸，在道左右，故言「莫觀」。 ^lun-096-185

是皆止其麁念。 ^lun-096-186

「^莫壞身相、色等相」者， ^lun-096-187

五眾和合故假名為身。若說別更決定有身法，是則壞身相；若著無身法，是亦壞身相。離是一異、有無等邊，行於中道，則疾得阿耨多羅三藐三菩提。是故說「莫壞身相」等。 ^lun-096-188

此中佛自說因緣：「^若壞是諸相，則於[^143]佛法有礙；佛法有礙者，則往來五道生死中，不能得般若波羅蜜。」 ^lun-096-189

薩陀波崙報空中聲言，而自說因緣，所謂：「薩陀波崙^（1）^見一切眾生墮在無明黑闇中，我欲為然智慧光明；^（2）^一切眾生有一切煩惱，我欲設一切佛法藥[^144]；^（3）^一切眾生皆墮邪道，我為是眾生故求無上道。」 ^lun-096-190

是三種願，得般若波羅蜜則能具足，是故言「受教」。 ^lun-096-191

問曰：薩陀波崙不見其形，但聞其聲，何以便言「受教」？ ^lun-096-192

答曰：人所求事急故，聞聲則應；薩陀波崙亦如是。 ^lun-096-193

復次（733a），聞其所說理好，則知其人亦好故，不須眼見；如黑闇中有種種眾生，眼雖不見，聞其聲，則知其種類。 ^lun-096-194

爾時，空中聲復讚言：「善哉！」 ^lun-096-195

以其雖不見形而能信受善語故。 ^lun-096-196

又復以[^145]其欲度一切眾生故，求阿耨多羅三藐三菩提，心不懈息[^146]。 ^lun-096-197

如是等因緣故，讚言「善哉」。 ^lun-096-198

「^於三解脫門中應生信心」者，是門，諸法實相所入門；離是三門，皆是虛誑、無有實者。汝雖未得，應生大信根力；信根力故，漸具諸根。 ^lun-096-199

「^以離相心求般若波羅蜜」者，所謂觀諸法畢竟空，離眾生相、離法相。 ^lun-096-200

問曰：三解脫門攝在般若中不？若攝，何以別說？若不攝，云何經中說：「一切助道法皆攝在般若中？」[^147] ^lun-096-201

答曰：一切法皆入般若中。 ^lun-096-202

人皆畏苦，故求解脫，是故於般若分[^148]中，前說三解脫門。 ^lun-096-203

以何因緣得此解脫？離諸二邊──所謂眾生相、法相，行般若波羅蜜。 ^lun-096-204

問曰：初教「精進」，後教「三解脫門、般若」；今復欲為何事故，教「親近善知識」？ ^lun-096-205

答曰：雖有好法，若無教者，行時多錯；譬如雖有好藥，亦須良醫。 ^lun-096-206

又薩陀波崙是新發意菩薩，般若波羅蜜甚深，云何但聞空中略教而能自具足？ ^lun-096-207

是故教語「親近善知識」。 ^lun-096-208

「^善知識」義，如先說。[^149] ^lun-096-209

今略說二相是善知識：一者、教一心向薩婆若，二者、教空、無相、無作、無生、無滅等般若波羅蜜法。 ^lun-096-210

若能如是行，不久得般若波羅蜜；如藥師為病者說服藥法，「汝能如法服，病則得差[^150]。」 ^lun-096-211

`2790`「^若從經卷聞，從菩薩說聞」者，遣薩陀波崙至曇無竭菩薩所，彼中二處有般若：（733b）一、寶臺上金牒[^151]書，二、曇無竭所說。 ^lun-096-212

若人福德多者，從曇無竭所說聞；福德少者，從經卷聞。 ^lun-096-213

「於師生佛想」，以能教佛道因緣故。 ^lun-096-214

世間小人[^152]，因緣事訖，則忘其恩義，作是念：「如人乘船度水，既到彼岸，何用船為？」 ^lun-096-215

是故說：「汝當知恩！應作是念：『所從聞般若者，即是我善知識。』」 ^lun-096-216

一切諸利中，般若利最勝；行是般若，疾得阿耨多羅三藐三菩提不退轉。 ^lun-096-217

又復行般若因緣故，親近諸佛，常生有佛國中，離於八難[^153]，值佛在世。 ^lun-096-218

菩薩應作是念：「我得如是等諸功德，皆從般若得；般若波羅蜜從師而得，是故視師如佛想。」 ^lun-096-219

有人能說般若波羅蜜者，有大福德，多知識，多得供養；弟子初為般若故隨逐，後漸漸為供養利。是故說：「莫以世利故隨[^154]逐法師。」 ^lun-096-220

問曰：何以不但說親近善知識，而說是種種因緣？ ^lun-096-221

答曰： ^lun-096-222

有人既得善知識，不得其意，反成讎隙[^155]而墮地獄，更相謗毀故。 ^lun-096-223

唯佛一人無有過失，餘人誰能無者？ ^lun-096-224

若[^156]弟子見師之過若實、若虛，其心自壞，不復能得法利。 ^lun-096-225

是故空中聲教：若見師過，莫起嫌[^157]恨！ ^lun-096-226

`2791`汝應作是念：「我先世福德不具足故，不得值佛，今值是雜[^158]行師； ^lun-096-227

我不應念其過失，而自妨失般若！師之過失，不著於我，我但從師受般若波羅蜜法。」 ^lun-096-228

如[^159]狗皮囊盛好寶物，不應以囊故而棄其寶； ^lun-096-229

如罪人執燭照道，不可以人罪故不受其明，自墜溝壑[^160]； ^lun-096-230

又如行，遣[^161]小人[^162]導道，不可以人小故不隨其語。 ^lun-096-231

如是等因緣，不應遠離於師。 ^lun-096-232

師若實有罪，（733c）尚不應離，何況此中魔作因緣，令說法者有深妙五欲！ ^lun-096-233

令弟子不染[^163]著法，說法者以方便故現受。 ^lun-096-234

「方便」者，所謂欲令眾生種福德因緣，亦為同事攝眾生故。 ^lun-096-235

復有諸菩薩通達諸法實相故，無所障礙、無有過罪；雖作[^164]過罪，亦無所妨。 ^lun-096-236

如人年壯[^165]力盛，腹中大熱[^166]，雖食不適飲食，不能生病；又如有好藥，雖被[^167]惡毒，不能為害。 ^lun-096-237

如是等因緣故，「汝於師所，莫起嫌恨而自失般若！」如經中說。 ^lun-096-238

復有說法者持戒清淨、離於五欲、多知多識、有好名聞、威德尊重，弟子受[^168]法而不顧錄[^169]，「汝於是中莫生怨恨！當作是念：『我宿世罪故，今為小人[^170]，師不輕我，我自無福，不能得[^171]道。又我於師所，應破憍慢，以求法利。』」 ^lun-096-239

`2792`有如是等種種諸師，菩薩為求般若波羅蜜故，但一心恭敬，不應[^172]念其長短[^173]。 ^lun-096-240

若能如是忍辱、於師一心不起增減者，汝於師所盡得妙法；如完牢之器，所受不漏。 ^lun-096-241

「^薩陀波崙聞空中聲[^174]已，從是東行」，如經中廣說。[^175] ^lun-096-242

---

[^1]: 《大品經義疏》卷10：「^此下第二，明涅槃果。有人言：〈差別品〉明菩提，即智果，謂般若也；〈七譬品〉明無垢淨，顯解脫果；〈平等品〉辨正法等，是法身果，離三德也；今明此品，即是總明三德為涅槃果也！今明難^※1^作如此義亦復可然，俱^※2^《大經》三德別有其意；忽將配此，少成傷巧也。」（卍新續藏24，339b20-24）

※1案：「難」或作「雖」。

※2「俱」疑「但」。（卍新續藏24，339d，n.10）

[^2]: （大智度論釋涅槃如化品第八十七卷第九十六）十九字＝（大智度論卷第九十六釋第八十七如化品（訖八十八品上））二十三字【宋】【元】【宮】，＝（大智度論卷第九十六釋如化品第八十七）十七字【明】，＝（大智度論卷第九十六釋第八十六品訖八十七品）二十字【聖】，＝（大智度經品第八十六涅槃不如化）十四字【石】。（大正25，728d，n.12）

[^3]: 《大品經義疏》卷10：「^此品論諸法如化、不如化故，以目品之為二：第一、因^※^上只菩提化眾生義，二者、正論諸法如化。」（卍新續藏24，339b24-c2）

※「因」一作「自」。（卍新續藏24，339d，n.11）

[^4]: 《大品經義疏》卷10：「^初一問答，釋說二空，釋教意；二問答文，二空所以也！」（卍新續藏24，340b3-4）

[^5]: 平等＋（法）【聖】【石】。（大正25，728d，n.14）

[^6]: 《大般若波羅蜜多經》卷478〈85 空性品〉：

^爾時，具壽善現白佛言：「世尊！若諸法等，平等之性皆本性空；此本性空於一切法非能所作，云何菩薩摩訶薩行深般若波羅蜜多時，不動勝義，以四攝事饒益有情？」（大正7，425b15-18）

[^7]: 《大品經義疏》卷10：

^諸法既平等，菩薩但應住平等中，云何於平等中利物？佛答：眾生自知平等，菩提於不平等利物，如人病久自知治病得差，無俟藥四^※1^也。然意謂此中問答，不相主對問家之：「平等是空、化物是有相礙，云何住空中得利物？」佛答品^※2^應云：「菩薩空有不礙，不二故能空中化物。云何乃益？眾生自知空不？須菩提化耶解（云云）。歡論釋維問答，令二意：一者、空有相礙，不應住空化物；二者、諸法既空，不見化物不物，何故化物耶？此就第一義悉檀為問答。後如前眾生自知空，則菩薩不須化，不化良由眾生不知空故。須菩提化物也，此是用對治悉檀答也，答前同。次，空有無礙故，於平等中化物也，雖我相是人空他^※3^也。一切助道法，名甘露；涅槃，是甘露住處也。故菩薩且令眾生入甘露性，復令得住甘露處也。」（卍新續藏24，339c5-18）

※1案：「四」或作「師」。

※2案：「品」或作「曰」。

※3案：「他」疑為衍字。

[^8]: 說＝言【石】。（大正25，728d，n.15）

[^9]: 《大般若波羅蜜多經》卷478〈85 空性品〉：

^佛告善現：「如是！如是！一切法等平等之性皆本性空，此本性空於一切法非能所作，然諸菩薩能為有情以布施等作饒益事。」（大正7，425b18-21）

[^10]: 想＝相【宋】【元】【明】【宮】【聖】。（大正25，728d，n.16）

[^11]: 《大般若波羅蜜多經》卷478〈85 空性品〉：

^若諸有情自知諸法皆本性空，則諸如來及諸菩薩不現神通作希有事，謂於諸法本性空中雖無所動，而令有情遠離種種妄想顛倒，謂令有情遠離我想、有情想乃至知者、見者想；亦令遠離色乃至識想，......無明乃至老死想；亦令遠離有為界想，住無為界，解脫一切生老病死。無為界者即諸法空，依世俗說名無為界。（大正7，425b21-c2）

[^12]: 《大品經義疏》卷10：

^次問：「何等空故一切法空？」此問，不問十八空中用何物空，乃問眾人計空不同。或言：人空、法不空；或言：法空、人空，但微塵不空；或言：平等無空，如便中無馬。今菩薩用何等空而今一切即？佛答：「以畢竟空故，一切法空也。」而云「一切法自相離」者，於一切中生有所得相，則一切法空矣！（卍新續藏24，340a21-b4）

[^13]: （1）《放光般若經》卷20〈87 諸法妙化品〉：

^「是不有為之性空，云何為空？」

佛報言：「於諸相空。」（大正8，141a24-26）

（2）《大般若波羅蜜多經》卷478〈85 空性品〉：

^具壽善現復白佛言：「由何空故說諸法空？」

佛告善現：「由想空故說諸法空。」（大正7，425c2-3）

[^14]: 《大品經義疏》卷10：

^「須菩提於意云何」下第二，正明諸法如化，文為四，明^※1^一切如化。「無^※2^何」下第二，正明諸法如化、不如化，文為四：初、明一切如化，無化差別；第二、明一切法如化差別；第三、明涅槃不如化；第四、明涅槃如化。今是初。

^「於意云何，如化不如化」者，須菩提為新發意菩薩聞上佛答：「一切法畢竟空」，心便驚，故佛舉化答之：「諸法既如化，豈不定耶？汝現見化人，化人實畢竟空，凡聖法皆爾也。D5空故，一切空者，十八空空諸法故，言如化；今復空此化法故言空也。（卍新續藏24，340b5-13）

※1「明」上一有「初」字。（卍新續藏24，340d，n.4）

※2案：「無」或作「云」。

[^15]: 化＋（人）【聖】【石】。（大正25，728d，n.17）

[^16]: 《大般若波羅蜜多經》卷478〈85 空性品〉：

^「復次，善現！於意云何？若變化身復作化事，此有實事而不空耶？」

善現對曰：「諸所變化都無實事，一切皆空。」（大正7， 425c3-6）

[^17]: 《大智度論》卷86〈74 遍學品〉：

^「不合不散」者是畢竟空義；如此中說「一相，所謂無相」。（大正25，663b12-13）

[^18]: 所以者何＝何以故【石】。（大正25，728d，n.18）

[^19]: （1）《放光般若經》卷20〈87 諸法妙化品〉：

^佛報言：「於諸相空，幻師所化作人空不？幻化及空不合不散，以空空空，空及化人無能別者。何以故？俱空故。須菩提！五陰無不空者，以空故作是說言五陰空。」（大正8，141a25-29）

（2）《大般若波羅蜜多經》卷478〈85 空性品〉：

^佛告善現：「變化與空，如是二法非合非散；此二俱以空空故空，不應分別是空、是化。所以者何？非空性中有空、有化二事可得，以一切法畢竟空故。復次，善現！無色非化，無受、想、行、識非化；諸是化者無不皆空。餘法、有情，應知亦爾。」（大正7，425c6-11）

[^20]: 《大品經義疏》卷10：「^次下第二，明雖同是化，化義不同，故有六種變化：聲聞四諦道品為變化，乃至佛以十方^※^等為變化。煩惱能起種種業為煩惱變化，乘能得六道身為果變化。」（卍新續藏24，340b16-18）

※案：「方」或作「力」。

[^21]: 法＋（亦復是化不）【聖】【石】。（大正25，728d，n.19）

[^22]: 《大般若波羅蜜多經》卷478〈85 空性品〉：

^具壽善現復白佛言：「蘊、界、處等世間諸法及諸有情可皆是化，四念住等出世間法及諸有情豈亦是化？」（大正7，425c11-13）

[^23]: 《大般若波羅蜜多經》卷478〈85 空性品〉：

^佛告善現：「一切世間、出世法等無非是化；然於其中，有聲聞化、有獨覺化、有菩薩化、有如來化、有煩惱化、有諸業化。由此因緣，我說一切皆如變化，等無差別。」（大正7，425c13-17）

[^24]: 《大品經義疏》卷10：

^論云：「凡聖德論皆是變化──垢果是凡化，淨果是聖化。D5今於果中，開為二化也！（卍新續藏24，340b19-20）

[^25]: 《大品經義疏》卷10：^「白佛」下第三，明一往，明無為法不如化。上論凡聖皆有為，故如化也。（卍新續藏24，340b21-22）

[^26]: 〔諸〕－【石】。（大正25，728d，n.20）

[^27]: 〔皆〕－【石】。（大正25，728d，n.21）

[^28]: 《大般若波羅蜜多經》卷478〈85 空性品〉：

^具壽善現復白佛言：「一切斷果，所謂預流、一來、不還、阿羅漢果、獨覺、如來永斷煩惱習氣相續，豈亦是化？」（大正7，425c17-19）

[^29]: 〔須〕－【石】。（大正25，728d，n.22）

[^30]: 《大般若波羅蜜多經》卷478〈85 空性品〉：

^佛告善現：「如是諸法若與生滅二相合者亦皆是化。」（大正7，425c19-20）

[^31]: 《大般若波羅蜜多經》卷478〈85 空性品〉：

^具壽善現復白佛言：「何法不與生滅相合？」

佛告善現：「不虛誑法，即是涅槃，此法不與生滅相合，是故非化。」（大正7，425c22-24）

[^32]: 《大品經義疏》卷10：

^「世尊！如佛自設^※^」下第四，論涅槃如化也，然今云何始行人設涅槃不如化為？為最悟者皆如化，此是一種語耳！（卍新續藏24，340b23-c1）

※案：「設」或作「說」。

[^33]: 《大般若波羅蜜多經》卷478〈85 空性品〉：

^具壽善現復白佛言：「如世尊說：平等法性，一切皆空，無能動者，無二可得，無有少法非自性空。如何涅槃可說非化？」（大正7，425c24-27）

[^34]: 《大般若波羅蜜多經》卷478〈85 空性品〉：

^佛告善現：「如是！如是！如汝所說──無有少法非自性空，此自性空非聲聞作、非獨覺作、非菩薩作、非如來作、亦非餘作，有佛、無佛其性常空，此即涅槃；是故我說涅槃非化，非實有法名為涅槃可說無生無滅非化。復次，善現！我為新學諸菩薩說涅槃非化，非別實有不空涅槃，是故不應執此為難。」（大正7，425c27-426a5）

[^35]: （1）《放光般若經》卷20〈87 諸法妙化品〉：

^佛報言：「於須菩提意云何？但有過去世，無有當來世耶？」（大正8，141b16-17）

（2）《大般若波羅蜜多經》卷478〈85 空性品〉：

^爾時，善現便白佛言：「云何方便教誡、教授新學菩薩，令知諸法自性常空？」

佛告善現：「豈一切法先有後無而不常空！然一切法先既非有、後亦非無，自性常空，不應驚怖，應作如是方便善巧教誡、教授新學菩薩，令知諸法自性常空。」（大正7，426a5-10）

（3）《大品經義疏》卷10：

^「本有今無耶」者，始行人聞涅槃亦空故生斷見；亦明涅槃本不有、今不無，何斷之有？生死亦然。（卍新續藏24，340c4-5）

[^36]: 〔【論】〕－【宋】【宮】【聖】。（大正25，729d，n.1）

[^37]: 《正觀》（6），p.219：參見《大智度論》卷95（大正25，724a-728b）。

[^38]: 訖（^ㄑㄧˋ）：1.絕止，完畢。（《漢語大詞典》（十一），p.46）

[^39]: 參見《大智度論》卷95〈86
平等品〉（大正25，724c24-28、727b14-27）。

[^40]: 〔還〕－【宋】【元】【明】【宮】。（大正25，729d，n.2）

[^41]: （1）適（^ㄕˋ）：6.節制，調節。12.舒適，和暢。《漢書‧王吉傳》："吸新吐故以練臧，專意積精以適神，於以養身，豈不長哉！"顏師古
注："適，和也。"13.善，美好。《荀子‧法行》："瑕適並見，情也。"楊倞
注："適，玉之美澤調適之處也。"王先謙 集解引 郝懿行
曰："適者，善也。凡物調適謂之適，得意便安亦謂之適，皆善之意。故《廣韻》云：'適，善也。'"（《漢語大詞典》（十），p.1160）

（2）案：「將適」，可解釋為「保養適宜、妥善處理」等意思。

[^42]: 教詔：教誨，教訓。（《漢語大詞典》（五），p.450）

[^43]: 檀＋（無檀）【宋】【元】【明】【宮】。（大正25，729d，n.3）

[^44]: 〔名〕－【石】。（大正25，729d，n.4）

[^45]: 〔何〕－【石】。（大正25，729d，n.5）

[^46]: 〔是〕－【宋】【元】【明】【宮】。（大正25，729d，n.6）

[^47]: 《大智度論》卷6〈1
序品〉：「^諸法雖空而有分別，有難解空、有易解空，今以易解空喻難解空。復次，諸法有二種：有心著處、有心不著處。以心不著處解心著處。」（大正25，105c1-4）

[^48]: 貴＝敬【石】。（大正25，729d，n.7）

[^49]: 化＋（人）【石】。（大正25，729d，n.8）

[^50]: （1）《中論》卷3〈17
觀業品〉：「^如世尊神通，所作變化人；如是變化人，復變作化人。如初變化人，是名為作者；變化人所作，是則名為業。諸煩惱及業，作者及果報，皆如幻與夢，如炎亦如響。」（大正30，23b27-c3）

（2）印順法師，《空之探究》，p.262：「^從變化人再起變化人的譬喻，只是為了說明，能幻化者與所幻化事，一切都是幻化那樣。幻化等譬喻，是譬喻眾緣所生法的；一切法是緣起的，所以一切如幻化──一切皆空。空是無自性的，也是假名有的，所以一切法如幻化等，不但是譬喻空的，也譬喻世俗有。」

[^51]: 參見《大智度論》卷31〈1 序品〉（大正25，285b6-296b2）。

[^52]: 〔是〕－【石】。（大正25，729d，n.9）

[^53]: 〔形〕－【聖】【石】。（大正25，729d，n.10）

[^54]: （1）《大智度論》卷6〈1
序品〉：「^是十喻，為解空法故。......諸法相雖空，亦有分別可見、不可見。譬如幻化象馬及種種諸物，雖知無實，然色可見、聲可聞，與六情相對，不相錯亂；諸法亦如是，雖空而可見、可聞，不相錯亂。」（大正25，101c8-22）

（2）印順法師，《空之探究》，p.263：

^幻化等譬喻，表示一切法是無自性空的，然在世俗諦中，可見、可聞，是不會錯亂的。世俗法中，因果、善惡、邪正，是歷然不亂的，不壞世間法相。在世間所知中，知道有些是空無有實的，如幻化等；但有些卻不容易知道是空的（難解空），所以說「易解空」──「十喻」，比喻難解（空）的虛偽不實。

[^55]: 說＋（於）【石】。（大正25，729d，n.11）

[^56]: 當常＝富【宋】【元】【明】【宮】。（大正25，730d，n.1）

[^57]: （1）《大毘婆沙論》卷42：「^復次，此中因說心所，應說大地等法。謂大地法有十種：一、受，二、想，三、思，四、觸，五、欲，六、作意，七、勝解，八、念，九、三摩地，十、慧。」（大正27，220a2-4）

（2）《大毘婆沙論》卷42：

^問：大地法等有何義耶？答：若法一切心中可得名「大地法」。謂若染污、不染污，若有漏、無漏，若善、不善、無記，若三界繫、不繫，若學、無學、非學非無學，若見所斷、修所斷、不斷，若在意地、若五識身，一切心中皆可得，故名「大地法」。大正27，220b8-13）

[^58]: 咎＝各【宮】。（大正25，730d，n.2）

[^59]: 《正觀》（6），p.219：參見《大智度論》卷16（大正25，175c18-177c5）。

[^60]: 《正觀》（6），p.307，n.183：《大智度論》在這裏引到〈分別業品〉，但《大品般若經》的90品，並沒有這樣的名稱；《大智度論》也沒有立此品名。不過，《大智度論》有引到原始佛典中的《分別業報經》卷24（大正25，238b15-23），而《大智度論》所引的這部經，可見諸漢譯《中阿含經》卷44（171經）《分別大業經》（大正1，706b12-708c28）；Majjhima,
III, pp.207-215。參看Lamotte（1970, p.1534, n.4）。

[^61]: 終始＝始終【元】【明】。（大正25，730d，n.3）

[^62]: 主＝生【明】。（大正25，730d，n.4）

[^63]: 作＝化【元】【明】。（大正25，730d，n.5）

[^64]: 夫＋（人）【聖】【石】。（大正25，730d，n.6）

[^65]: 惑＝或【石】。（大正25，730d，n.7）

[^66]: 〔求〕－【宋】【元】【明】【宮】。（大正25，730d，n.8）

[^67]: 《正觀》（6），pp.219-220：參見《大智度論》卷46〈18
摩訶衍品〉（大正25，393c20-23），《大智度論》卷55〈28
幻人聽法品〉（大正25，449a4-9），《大智度論》卷90〈80
實際品〉（大正25，693a27-29）。

[^68]: 案：「新學菩薩」經中作「新發意菩薩」。

[^69]: 〔為〕－【石】。（大正25，730d，n.9）

[^70]: 對於「佛說涅槃如化，又說涅槃不如化」的說明，參見印順法師，《中觀今論》，pp.221-222；《空之探究》，pp.263-265；《如來藏之研究》，pp.144-145；《印度佛教思想史》，pp.171-172；《華雨集》（四）〈契理契機之人間佛教〉，pp.19-21。

[^71]: 空＋（法）【宋】【元】【明】【宮】【聖】【石】。（大正25，730d，n.10）

[^72]: 坑＝想【宮】。（大正25，730d，n.11）

[^73]: 發意＝學【宋】【元】【明】【宮】【石】。（大正25，731d，n.1）

[^74]: 竟：4.遍，全。5.謂自始至終的整段時間。7.竟然。含出乎意料之意。8.一直。（《漢語大詞典》（八），p.385）

[^75]: 〔新〕－【石】。（大正25，731d，n.2）

[^76]: 諸＝謂【宋】【元】【明】【宮】。（大正25，731d，n.3）

[^77]: 案：「薩陀波崙」，梵文：Sadāprarudita，或譯作「常啼」。

[^78]: 八＋（上）【宋】【元】【宮】。（大正25，731d，n.7）

[^79]: 《大品經義疏》卷10：「^上第十既說方便自果，今第二結勸脩行，欲明其不虗說必宜行故也。兩品本意者，初品若欲受法奉修不復艱苦，要以得為期者，當知薩陀波崙差欲善死，大道不違法相，說禪^※1^根緣有大利益者，當知曇無竭也。故初品就行法者為名，後品就說法者為目也。今就二品總開三段：第一初求般若如薩陀波羅^※2^崙，第二於其求法之相，第三結勸修行。今是初文，所以有此品來者，論生起云：上品未明云何離始行菩薩令知生死涅槃悉如化？佛答：諸法本有今無耶？佛意：明性空非是難得雖知，諸法本性清淨，若能一心求者，必得薩陀婆崙即其人也，為此因緣故說此品。常啼三釋：一云：其人小現時好啼故，父母為之立字名曰常啼，此常啼是表菩薩大悲之相也。二解：此菩薩見惡世眾生生老病死，大悲心，所以名常啼也。餘經云：常悲常悅即其人也。三解云：其人十日空困林中悲設，天龍鬼神為其立字名常啼也。今在大審^※3^音佛所者，一解云：菩薩法無量，其人雖曠劫積行猶未得佛，故為菩薩也。二解：久成佛如文殊之流，為物故迹居不足地也。」（卍新續藏24，340c7-341a1）

※1「禪」疑「秤」。（卍新續藏24，340d，n.6）

※2「羅」字疑剩。（卍新續藏24，340d，n.7）

※3「審」應作「雷」。

[^80]: 《大品經義疏》卷10：

^「白佛」下第二，於其人求般若相為三三：第一、廣明其人求法之相使物喜之，二者、佛精苦求法故得具足聞。三、明聞科^※1^益諸三昧。初中為二，第一、正明求法感應，二、明尋善知識。初中三感三應：第一、精誠致感空聲應，二、悲啼致感空中佛現，三、得三昧感十方佛現。今初兩感兩應，明其內忘身命，外道^※2^名利，故能感也；應中不觀有，誡從是東行，是觀也。「善^※3^念」下是觀也，誡勿念內外，外是五塵，內是己^※4^身，內外無空性，空不應念也。勿壞身相，此細誡也，是總身一異見有無皆壞身相也。色受想行勿壞別相也。問：空中聲聞應是誰聲耶？答：一解，佛菩薩天龍等愍云故應塵也；二解云，是常啼善友作鬼神，此鬼神又求佛道，以曉示之始如達善友，鬼神示須達令往見佛也。（卍新續藏24，341a2-14）

※1「科」應作「利」。

※2「道」疑「遺」。（卍新續藏24，341d，n.1）※案：「遺」或作「遣」。

※3「善」應作「莫」。

※4《卍新續藏》原作「巳」，今作「己」。

[^81]: 〔摩訶薩〕－【宋】【元】【明】【宮】。（大正25，731d，n.8）

[^82]: 《大般若波羅蜜多經》卷398〈77 常啼菩薩品〉：

^佛告善現：「常啼菩薩摩訶薩本求般若波羅蜜多時，不惜身命，不顧珍財，不徇名譽，不希恭敬，而求般若波羅蜜多。」（大正6，1059a26-28）

[^83]: 《大般若波羅蜜多經》卷398〈77 常啼菩薩品〉：

^彼常樂居阿練若處，欻然聞有空中聲曰：「咄！善男子！汝可東行，決定得聞甚深般若波羅蜜多。汝當行時，莫辭疲倦，莫念睡眠，莫思飲食，莫想晝夜，莫怖寒熱，於內外法心莫散亂。行時不得左右顧視，勿觀前後上下四維，勿破威儀，勿壞身相。勿動於色，勿動受、想、行、識；......勿動有為法，勿動無為法。何以故？善男子！若於諸法有所動者則於佛法不能安住，若於佛法不能安住則於生死諸趣輪迴，若於生死諸趣輪迴則不能得甚深般若波羅蜜多。」（大正6，1059a28-c11）

[^84]: 《大品經義疏》卷27：

^「報空中聲」下第二，戒發三願：一者、一切眾生墮在無明暗，我為燃大智明；二、一切眾生有煩惱病，我欲集一切法藥；三者、一切眾生墮在邪道，我今為求無上道。第四、重應中，正是觀；觀中為二：初、重法，次、觀尊人。重法中，初、觀於三空生信；次、觀相心求。若離般若為二空，合三空為般若也。二空，入道之要，故先明也。離相求般若，經久^※^唯明離人相；論解具明離人、法二相也。（卍新續藏24，341a15-22）

※「久」一作「文」。（卍新續藏24，341d，n.2）

[^85]: 從：15.聽從。（《漢語大詞典》（三），p.1001）

[^86]: 《大般若波羅蜜多經》卷398〈77 常啼菩薩品〉：

^爾時，常啼菩薩摩訶薩聞空中聲慇懃教誨，歡喜踊躍歎未曾有，合掌恭敬報空聲曰：「如向所言我當從教。所以者何？我當欲為一切有情作大明故，我當欲集一切如來、應、正等覺殊勝法故，我當欲證無上正等大菩提故。」（大正6，1059c12-16）

[^87]: （汝）＋應【宋】【元】【明】【宮】。（大正25，731d，n.11）

[^88]: 《大般若波羅蜜多經》卷398〈77
常啼菩薩品〉：「^汝善男子於諸惡友應方便遠離，於眾^※^善友應親近供養。若能為汝善巧說空、無相、無願、無生、無滅、無染、無淨本寂之法，及能為汝示現教導讚勵慶喜一切智智，是為善友。」（大正6，1059c22-26）

※案：《大正藏》作「眾」，《高麗藏》作「諸」（第3冊，818a15）。

[^89]: 〔應〕－【宋】【元】【明】【宮】【聖】【石】。（大正25，731d，n.13）

[^90]: 《大般若波羅蜜多經》卷398〈77 常啼菩薩品〉：

^汝所從聞甚深般若波羅蜜多，當於是處起大師想，汝應知恩念當重報。汝善男子應作是念：「我所從聞甚深般若波羅蜜多，是我最勝真實善友，我從彼聞是妙法故，速於無上正等菩提得不退轉，我由彼故得近如來、應、正等覺，常生諸佛嚴淨國土，恭敬供養諸佛世尊，聽聞正法植^※1^眾德本，遠離無暇具足有暇，念念增長殊勝善根。」汝應思惟籌量觀察諸如是等功德勝利，於^※2^為汝說甚深般若波羅蜜多菩薩法師，常應敬事如諸佛想。（大正6，1059c28-1060a9）

※1「植」＝「殖」【宋】【元】【明】。（大正6，1060d，n.1）

※2「於」＝「能」【宋】【元】【明】。（大正6，1060d，n.2）

[^91]: 《大品經義疏》卷27：

^次觀覺魔，此中有兩師：一者、魔作五欲亂說法者，弟子見之，但取其法，勿見師受欲過天^※^，云：假為法故令受者，魔作五欲反為亂於師弟，而假託為法令受也。「若說法菩薩入實法門」下，此是高行之人，示受五欲，為利眾生，而無所詶，汝不應故行心意是不淨行師也。（卍新續藏24，341b4-9）

※「天」一作「失」。（卍新續藏24，341d，n.6）

[^92]: 污＝浮【石】。（大正25，731d，n.14）

[^93]: 漚和拘舍羅：upāya-kauśalya，方便善巧。

[^94]: 《大般若波羅蜜多經》卷398〈77
常啼菩薩品〉：「^汝善男子應覺魔事，謂有惡魔為壞正法及法師故，以妙色、聲、香、味、觸境，慇懃奉施，時說法師方便善巧，為欲調伏彼惡魔故，令諸有情種善根故，現與世間同其事故，雖受彼施而無染著，汝於^※1^此中莫生穢相^※2^。應作是念：「我未能知說法菩薩方便善巧，此說法師善知方便，為欲調伏剛強有情，欲令有情植眾德本，俯同世事現受諸欲，然此菩薩不取法相，無著無礙曾無毀犯。」（大正6，1060a11-19）

※1「於」＝「與」【明】。（大正6，1060d，n.3）

※2「相」＝「想」【宋】【元】【明】。（大正6，1060d，n.4）

[^95]: 《大品經義疏》卷27：

^「後^※1^覺知魔事」者，第三誡也。脫重^※2^住高名重德之師不領錄汝者，勿生怨恨；應自破慢，心自責：是我宿世罪報，得小人故，師不領錄也，非師過也。（卍新續藏24，341b9-12）

※1案：「後」應作「復」。

※2一無「重」字。（卍新續藏24，341d，n.7）

[^96]: 心＝生【宋】【元】【明】【宮】。（大正25，731d，n.15）

[^97]: 《大般若波羅蜜多經》卷398〈77
常啼菩薩品〉：「^又，善男子！於餘魔事汝應覺知，謂說法師見汝求請甚深般若波羅蜜多，都不眷念反加凌辱，汝於此中不應瞋恨，轉增愛重恭敬法心，常逐法師勿生厭倦。」（大正6，1060a27-b1）

[^98]: 《正觀》（6），p.220：參見《大智度論》卷96〈87 涅槃如化品〉：

^須菩提白佛言：「世尊！云何教新發意菩薩，令知是性空？」

佛告須菩提：「諸法本有今無耶？」（大正25，729a7-9）

[^99]: 參見《大智度論》卷33〈1
序品〉：「^十二部經：修多羅、祇夜、受記經、伽陀、優陀那、因緣經、阿波陀那、如是語經、本生經、廣經、未曾有經、論議經。」（大正25，306c17-19）

[^100]: 〔應如......蜜〕十四字－【宮】。（大正25，731d，n.17）

[^101]: 愁＝悲【石】。（大正25，731d，n.18）

[^102]: （1）《大智度論》卷97〈88
薩陀波崙品〉：「^是時，薩陀波崙菩薩於是處住念曇無竭菩薩，一切法中得無礙知見已，即得無量三昧門現在前，所謂諸法性觀三昧，......見諸佛三昧。薩陀波崙菩薩住是諸三昧中，即見十方無量阿僧祇諸佛為諸菩薩摩訶薩說般若波羅蜜。」（大正25，735a1-24）

（2）參見《摩訶般若波羅蜜經》卷27（大正8，417c19-418b1）。

[^103]: 又＝及【宋】【元】【明】【宮】。（大正25，731d，n.19）

[^104]: （1）《大智度論》卷100〈89 曇無竭品〉：

^爾時，薩陀波崙菩薩摩訶薩及長者女并五百侍女、到曇無竭菩薩摩訶薩所，散天曼陀羅華，頭面禮畢，退坐一面。曇無竭菩薩見其坐已，告薩陀波崙菩薩言：「善男子！諦聽！諦受！今當為汝說般若波羅蜜相。......」是時，薩陀波崙菩薩摩訶薩即於座上得諸三昧，所謂諸法等三昧，......諸法不可思議三昧──如是等，得六百萬諸三昧門。（大正25，750b25-751a3）

（2）參見《摩訶般若波羅蜜經》卷27〈89
法尚品〉（大正8，423a23-c5）。

[^105]: （1）軟＝渜【石】＊。（大正25，731d，n.20）

（2）軟：3.無力。4.形容不堅定，容易被感動或動搖。（《漢語大詞典》（九），p.1226）

[^106]: 〔樂〕－【宋】【元】【明】【宮】。（大正25，731d，n.21）

[^107]: 毛釐：猶毫厘。形容極微小。（《漢語大詞典》（六），p.1006）

[^108]: （1）參見《阿毘達磨發智論》卷1：「^云何煖？答：若於正法毘奈耶中，有少信受^※^，如世尊為馬師、井宿二苾芻說：此二愚人，離我正法及毘奈耶，譬如大地去虛空遠。此二愚人，於我正法毘奈耶中，無少分煖。」（大正26，919a5-8）

※受＝愛【宋】【元】【明】【宮】。（大正26，919d，n.1）

（2）《阿毘達磨大毘婆沙論》卷6：

^此中尊者引經為證，如世尊為馬師、井宿二苾芻說：「此二愚人離我正法及毘奈耶，譬如大地去虛空遠。此二愚人於我正法毘奈耶中，無少分煖。」此經文句雖已隱沒，而作論者以願智力引之為證。（大正27，28b6-10）

（3）《中阿含經》卷51〈2 大品〉：

^世尊告曰：「阿濕貝^※^！弗那婆修！有法名四句，我欲為汝說，汝等欲知耶？」

阿濕貝及弗那婆修白曰：「世尊！我等是誰？何由知法？」

於是，世尊便作是念：「此愚癡人！越過於我此正法、律極大久遠。」（大正1，752b10-14）

※貝＝具【宋】【元】【明】。（大正1，749d，n.14）

[^109]: 㲲＝疊【聖】【石】。（大正25，731d，n.22）

[^110]: 〔何〕－【宋】【元】【明】【宮】。（大正25，731d，n.24）

[^111]: 關於「菩薩摩訶薩」，參見《大智度論》卷4〈1
序品〉（大正25，86a13-c16）釋「菩提薩埵」義，《大智度論》卷5〈1
序品〉（大正25，94a19-95b29）釋「摩訶薩」義。

[^112]: 而＝以【石】。（大正25，732d，n.3）

[^113]: 名＝為【宋】【元】【明】【宮】。（大正25，732d，n.4）

[^114]: 案：《大正藏》原作「論」，《高麗藏》作「崘」（第14冊，1342c17），為與其他《大正藏》用字統一，今作「崙」。

[^115]: 〔得〕－【宋】【元】【明】【宮】。（大正25，732d，n.8）

[^116]: 啼＋（復）【石】。（大正25，732d，n.9）

[^117]: 〔心〕－【宋】【元】【明】【宮】。（大正25，732d，n.10）

[^118]: 生＋（生）【宋】【元】【明】【宮】【石】。（大正25，732d，n.11）

[^119]: 參見《大智度論》卷96〈88 薩陀波崙品〉：

^於空閑林中，聞空中聲言：「汝善男子！從是東行，莫念疲極，莫念睡眠，莫念飲食，莫念晝夜，莫念寒熱，莫念內外！善男子！行時莫觀左右！汝行時莫壞身相，莫壞色相，莫壞受、想、行、識相！何以故？若壞是諸相，則於佛法有礙；若於佛法有礙，便往來五道生死中，亦不能得般若波羅蜜。」（大正25，731a13-20）

[^120]: 善＋（根）【宋】【元】【明】【宮】。（大正25，732d，n.12）

[^121]: 〔人〕－【宋】【元】【明】【宮】。（大正25，732d，n.13）

[^122]: 詣：1.晉謁，造訪，2.前往，到。（《漢語大詞典》（十一），p.197）

[^123]: 城＝安【宋】【元】【明】【宮】＊，城＝西【石】。（大正25，732d，n.15）

[^124]: 娶＝取【聖】【石】。（大正25，732d，n.16）

[^125]: （1）邑＝色【宮】【聖】。（大正25，732d，n.17）

（2）邑：5.人民聚居之處。大曰都，小曰邑。泛指村落、城鎮。（《漢語大詞典》（十），p.576）

（3）「邑會」，參見「義邑」：北魏初期至隋唐之際，存在於江北地方，以在家佛教徒為中心而結成之信仰團體。又作法義、邑義、邑會、社邑、義社。此類名稱常可見之於造像銘中。雲崗、龍門、天龍山等著名石窟於造像之初，即由此類信仰團體共同出資。彼等以所造尊像為信仰中心，主要活動有齋會、誦經、寫經等。為一種極具組織性之信仰團體。（《佛光大辭典》（六），p.5568.2）

[^126]: 見＋（有）【石】。（大正25，732d，n.20）

[^127]: 門開＝開門【宋】【元】【明】【宮】【聖】。（大正25，732d，n.21）

[^128]: 〔其〕－【聖】【石】。（大正25，732d，n.22）

[^129]: 躊躇（^ㄔㄡˊ
ㄔㄨˊ）：1.躑躅，徘徊不進。2.猶豫，遲疑不決。（《漢語大詞典》（十），p.563）

[^130]: 諸＝於【石】。（大正25，732d，n.24）

[^131]: 直＝但【宋】【元】【明】【宮】。（大正25，732d，n.26）

[^132]: 偈中＝中偈【宋】【元】【明】【宮】。（大正25，732d，n.27）

[^133]: 〔城〕－【宋】【元】【明】【宮】。（大正25，732d，n.28）

[^134]: （1）參見《雜阿含經》卷22（592經）（大正2，157b18-158b23）。

（2）須達多見佛。（印順法師，《大智度論筆記》［H027］p.421）

[^135]: （1）交＝火【宋】【元】【明】【宮】。（大正25，732d，n.31）

（2）交：3.錯雜，交錯。14.俱，皆。（《漢語大詞典》（二），p.327）

[^136]: 切身：1.迫身。謂身為外界所迫。（《漢語大詞典》（二），p.559）

[^137]: 大＝是【宋】【元】【明】【宮】。（大正25，732d，n.33）

[^138]: 如怨如賊＝如賊如怨【宋】【元】【明】【宮】【聖】【石】。（大正25，732d，n.35）

[^139]: 翳：（^ㄧˋ）：2.遮蔽，隱藏，隱沒。（《漢語大詞典》（九），p.676）

[^140]: 得＝視【宋】【元】【明】【宮】。（大正25，732d，n.37）

[^141]: 〔惡〕－【宋】【元】【明】【宮】。（大正25，732d，n.38）

[^142]: 畏＝惡【石】。（大正25，732d，n.39）

[^143]: 於＝作【聖】。（大正25，732d，n.40）

[^144]: 藥＝樂【宋】【元】【明】【宮】。（大正25，732d，n.42）

[^145]: 〔以〕－【宋】【元】【明】【宮】。（大正25，733d，n.1）

[^146]: （不）＋息【宋】【元】【明】【宮】。（大正25，733d，n.2）

[^147]: （1）參見《摩訶般若波羅蜜經》卷7〈24
會宗品〉：「^須菩提！是諸餘善法、助道法──若聲聞法、若辟支佛法、若菩薩法、若佛法，皆攝入般若波羅蜜中。」（大正8，266c21-23）

（2）《大智度論》卷52〈24
會宗品〉：「^何等三乘助道法攝在般若中？所謂六波羅蜜，三十七品，三脫門，佛十力、四無所畏、四無礙智、大慈大悲、十八不共法、無錯謬相、常捨行。此中三十七品、三脫門，是三乘共法；六波羅蜜，是菩薩法；十力乃至常捨行，是佛法。」（大正25，430a17-22）

[^148]: 分＋（別）【石】。（大正25，733d，n.3）

[^149]: 《正觀》（6），p.221：參見《大智度論》卷44（大正25，378a28-b1）；《摩訶般若波羅蜜經》卷4〈11
幻覺品〉（大正8，240c7-241a2），《摩訶般若波羅蜜經》卷15〈52
知識品〉（大正8，331b12-c18）；《放光般若經》卷3〈13
問幻品〉（大正8，17c13-24），《放光般若經》卷12〈53
隨真知識品〉（大正8，80b18-c10）；《光讚般若經》卷4〈10
幻品〉（大正8，176a4-c11）。

[^150]: （1）差＝瘥【宋】【元】【明】【宮】。（大正25，733d，n.6）

（2）差（^ㄔㄞˋ）：病除。（《漢語大詞典》（二），p.973）

[^151]: 牒：1.古代可供書寫的簡札。（《漢語大詞典》（六），p.1048）

[^152]: 小人：5.識見淺狹的人。6.人格卑鄙的人。（《漢語大詞典》（二），p.1586）

[^153]: 《長阿含經》卷9（10經）《十上經》：「^云何八難解法？謂八不閑妨修梵行。云何八？如來．至真出現於世，說微妙法，寂滅無為，向菩提道，^（1）^有人生地獄中，是為不閑處，不得修梵行。如來．至真出現於世，說微妙法，寂滅無為，向菩提道，^（2）^而有眾生在畜生中、^（3）^餓鬼中、^（4）^長壽天中、^（5）^邊地無識，無佛法處，是為不閑處，不得修梵行。如來、至真、等正覺出現於世，說微妙法，寂滅無為，向菩提道，^（6）^或有眾生生於中國，而有邪見，懷顛倒心，惡行成就，必入地獄，是為不閑處，不得修梵行。如來、至真、等正覺出現於世，說微妙法，寂滅無為，向菩提道，^（7）^或有眾生生於中國，聾、盲、瘖瘂不得聞法修行梵行，是為不閑。^（8）^如來、至真、等正覺不出世間，無有能說微妙法，寂滅無為，向菩提道，而有眾生生於中國，彼諸根具足，堪受聖教，而不值佛，不得修行梵行，是為八不閑。」（大正1，55c5-21）

[^154]: 〔隨〕－【宋】【元】【明】【宮】【聖】。（大正25，733d，n.7）

[^155]: （1）隙＝郄【宋】【元】【明】【宮】【石】，〔隙〕－【聖】。（大正25，733d，n.9）

（2）讎隙：仇恨，怨恨。（《漢語大詞典》（十一），p.907）

[^156]: 〔若〕－【宋】【元】【明】【宮】。（大正25，733d，n.10）

[^157]: 嫌＝慊【石】＊（＊）。（大正25，733d，n.11）

[^158]: 雜＝襍【明】。（大正25，733d，n.12）

[^159]: （譬）＋如【宋】【元】【明】【宮】。（）

[^160]: （1）壑＝塹【石】。（大正25，733d，n.14）

（2）溝壑：1.山溝。（《漢語大詞典》（六），p.3）

[^161]: （1）遣＝道【宮】。（大正25，733d，n.15）

（2）遣：1.派遣，差遣。（《漢語大詞典》（十），p.1135）

（3）行遣：處置，發落。宋
蘇軾《與朱鄂州書》："若依律行遣數人，此風便革。"（《漢語大詞典》（三），p.915）

（4）印順法師，《大智度論》（標點本），p.3589：「遣」疑是「遠」字之誤。

（5）案：若作「遠」，則標逗為「又如行遠，小人導道」。

[^162]: 小人：8.舊指僕隸。《論語‧陽貨》："唯女子與小人為難養也。"朱熹集注："此小人亦謂僕隸下人也。"9.小孩子。（《漢語大詞典》（二），p.1586）

[^163]: 染＝深【石】。（大正25，733d，n.16）

[^164]: 作＝有【宋】【元】【明】【宮】。（大正25，733d，n.17）

[^165]: 年壯＝壯年【宋】【元】【明】【宮】。（大正25，733d，n.18）

[^166]: 大＝火【宋】【元】【明】【宮】【聖】【石】。（大正25，733d，n.19）

[^167]: 被：12.蒙受，遭受，領受。（《漢語大詞典》（九），p.55）

[^168]: 受：3.習學。（《漢語大詞典》（二），p.880）

[^169]: 顧錄：顧念收納。（《漢語大詞典》（十二），p.365）

[^170]: 小人：2.舊時男子對地位高於己者自稱的謙詞。4.古時老師對學生的稱呼。《孔子家語‧觀周》："
孔子
既讀斯文也，顧謂弟子曰：小人識之，此言實而中，情而信。"（《漢語大詞典》（二），p.1586）

[^171]: 道＝近【宋】【元】【明】【宮】【聖】【石】。（大正25，733d，n.20）

[^172]: 〔應〕－【宋】【元】【明】【宮】。（大正25，733d，n.21）

[^173]: 長短：3.長處和短處。7.高和下，優和劣。（《漢語大詞典》（十一），p.599）

[^174]: 〔中〕－【宋】【元】【明】【宮】。（大正25，733d，n.22）

[^175]: 參見《摩訶般若波羅蜜經》卷27〈88 常啼品〉：

^爾時薩陀波崙菩薩受是空中教已，從是東行。不久，復作是念：「我云何不問空中聲：『我當何處去？去當遠近？當從誰聞般若波羅蜜？』」是時即住，啼哭憂愁，作是念：「我住是中過一日一夜，若二三四五六七日七夜，於此中住，不念疲極乃至不念飢渴寒熱，不聞聽受般若波羅蜜因緣，終不起也。」（大正8，416c16-23）