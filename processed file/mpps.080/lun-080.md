釋曰： ^lun-080-1

須菩提從佛聞般若波羅蜜種種相──初聞「畢竟空相」；中聞「囑[^39]累」，如[^40]似有；後還聞說「空」，所謂般若義無量，名、字、句眾有量。 ^lun-080-2

是時，須菩提作是念：「諸佛阿耨多羅三藐三菩提甚深，我當問佛所以[^41]甚深。」 ^lun-080-3

`2312`佛說菩提少許分[^42]，但為破眾生顛倒故，不具足說。所以者何[^43]？無能受者故。 ^lun-080-4

若人取「如」相，佛言：「『如』亦空，無生住滅故；若法無生住滅，是法即無。」[^44] ^lun-080-5

法性、實際亦如是。 ^lun-080-6

若有取畢竟空者，亦言非也。[^45]何以故？若畢竟空是定相可取，是非畢竟空。 ^lun-080-7

是故言「甚深」，「我當更問佛」。 ^lun-080-8

須菩提作是念[^46]已，如佛自說：「^三世諸佛用般若波羅蜜得道，般若故不盡[^47]──已不盡、今不盡、當不盡。」[^48]是故我今[^49]但問「不盡」義。 ^lun-080-9

佛答[^50]：「如虛空不盡故，般若亦不盡。」 ^lun-080-10

如虛空，無有法，但有名字；般若波羅蜜亦如是。 ^lun-080-11

般若波羅蜜若如虛空無所有故不可盡，云何菩薩能生是般若波羅蜜？ ^lun-080-12

「能生」者，菩薩云何心中生能行、（622a）能得？ ^lun-080-13

佛答：「色無盡故[^51]，般若波羅蜜應生。」 ^lun-080-14

如色初、後[^52]、中生不可得。 ^lun-080-15

`2313`色即[^53]生色不可得，離色生色不可得。 ^lun-080-16

生不可得，生生不可得，如先「破生」中說。[^54] ^lun-080-17

生不可得故，色亦不可得；色不可得故，色生不可得。 ^lun-080-18

二法不可得故[^55]，色如幻、如夢，但誑人眼。 ^lun-080-19

若色有生必有盡，以無生故亦無盡。[^56] ^lun-080-20

色真相[^57]即是般若波羅蜜相，是故說：「色不可[^58]盡，般若波羅蜜亦不可盡。」 ^lun-080-21

受想行識、檀波羅蜜乃至一切種智亦如是。 ^lun-080-22

復次，「應生般若」者，無明虛空不可盡故。 ^lun-080-23

若人但觀畢竟空，多墮斷滅邊；若觀有，多墮常邊。離是二邊故，說十二因緣空。 ^lun-080-24

何以故？若法從因緣和合生，是法無有定性；若法無定性，即是畢竟空寂滅相。離二邊故，假名為中道。[^59]是故說：「十二因緣如虛空，無法故不盡。」 ^lun-080-25

癡亦從因緣和合生，故無自相；無自相故畢竟空，如虛空。 ^lun-080-26

復次，因緣生故無實，如經中說：「因眼緣色生觸[^60]念，觸念從癡生。」[^61] ^lun-080-27

`2314`觸念不在眼中、不在色中，不在內、不在外、亦不在中間，亦不從十方三世來，是法定相不可得。何以故？一切法入「如」故。 ^lun-080-28

若得是無明定相，即是智慧，不名為癡。[^62] ^lun-080-29

是故癡相、智慧相無異；癡實相即是智慧，取著智慧相即是癡。[^63] ^lun-080-30

是故癡實相畢竟清淨，如虛空，無生無滅。 ^lun-080-31

是故說：「得是觀故，迴向阿耨多羅三藐三菩提，即名般若波羅蜜。」 ^lun-080-32

問曰：若無無明，亦無諸行等，云何說十二因緣？ ^lun-080-33

答曰[^64]： ^lun-080-34

說十二因緣有三種： ^lun-080-35

一者、凡夫肉眼所見，顛倒、著我心，起諸煩惱、業，往來生死中。 ^lun-080-36

二者、賢聖以法（622b）眼分別諸法， ^lun-080-37

老、病、死，心厭，欲出世間。 ^lun-080-38

求老[^66]死因緣──由生故。 ^lun-080-39

是生由諸煩惱、業因緣。何以故？無煩惱人則不生。是故知煩惱為生因。 ^lun-080-40

煩惱[^67]因緣是無明。 ^lun-080-41

無明故，應捨而取、應取而捨。 ^lun-080-42

何者應捨？老病諸苦因緣煩惱應捨，以少顛倒樂因[^68]緣故而取。 ^lun-080-43

持戒、禪定、智慧、諸善根本，是涅槃樂因緣──是事應取而捨。 ^lun-080-44

是中無有知者、見者、作者。何以故？是法無定相，但從虛誑因緣相續生。行者知是虛誑不實，則不生戲論；是但滅苦故入[^69]於涅槃，不究盡求諸苦相。 ^lun-080-45

三者、諸菩薩摩訶薩大智人利根故，但求究盡十二因緣根本相，不以憂怖自沒。 ^lun-080-46

求[^70]時不得定相，老法畢竟空，但從虛誑假名有。所以者何？ ^lun-080-47

分別諸法相者說：「老是心不相應行[^71]。」 ^lun-080-48

`2316`是相不可得。 ^lun-080-49

頭白等[^72]是色相，非老相。 ^lun-080-50

二事不可得，故無老相。 ^lun-080-51

復次，世人名老相──髮白、齒離，面皺、身曲，羸瘦[^73]、力薄，諸根闇塞[^74]──如是等名老相。 ^lun-080-52

但是事不然！所以者何？ ^lun-080-53

髮白非唯老者；又年壯而白、老年而黑者。羸瘦[^75]、皺曲亦爾。 ^lun-080-54

有人老而諸根明利、少而闇塞者；又[^76]服還年藥，雖老而壯。 ^lun-080-55

如是老無定相。無定相故，諸法和合，假名為老。又如假輪、軸[^77]、轅[^78]、輻[^79]等為車，是假名非實。 ^lun-080-56

復次，有人言說：「果報五眾故相名為老。」 ^lun-080-57

是亦不然！所以者何？ ^lun-080-58

一切有為法念念生滅不住；若不住，則無故[^80]；無[^81]故[^82]，則無老。 ^lun-080-59

一切有為法若有住，則無無常[^83]；若無無常，即是常；若常，則無老。何況`2317`非常非無常、畢竟空中而有老！ ^lun-080-60

復次，諸法畢竟空中生相（622c）不可得，何況有老！ ^lun-080-61

如是等種種因緣，求老法不可得；不可得故無相，如虛空，不可盡。 ^lun-080-62

如老，乃至無明亦如是。 ^lun-080-63

破無明，如上說。[^84] ^lun-080-64

菩薩觀諸法實相畢竟空、無所有、無所得，亦不著是事故，於眾生中而生大悲──眾生愚癡故，於不實、顛倒、虛妄法中受諸苦惱。 ^lun-080-65

初「十二因緣」，但是凡夫人故，於是中不求是非； ^lun-080-66

第二「十二因緣」，二乘人及未得無生忍法菩薩所觀； ^lun-080-67

第三「十二因緣」，從得無生忍法乃至坐道場菩薩所觀。 ^lun-080-68

是故說：「無明虛空不可盡，乃至憂悲苦惱虛空不可盡故，菩薩行般若波羅蜜。」 ^lun-080-69

「如是深觀因緣法，離諸邊、顛倒」[^85]者， ^lun-080-70

「^邊」名常邊、斷滅邊，有邊、無邊，實邊、空邊，世間有邊等著[^86]諸邊； ^lun-080-71

「^顛倒」者，無常中起常等諸顛倒煩惱。 ^lun-080-72

觀是十二因緣法，諸邊、顛倒滅。 ^lun-080-73

諸煩惱有二分：一者、外道邪見人名為「^邊」，二者、餘眾生煩惱名為「^顛倒」。 ^lun-080-74

觀十二因緣，是二種煩惱[^87]皆滅。 ^lun-080-75

是第三「十二因緣觀」甚深，唯諸菩薩坐道場者能觀；先雖能觀，未能具足。 ^lun-080-76

`2318`如《城譬喻經》[^88]中說：^「佛言：『我本未得道時，如是思惟：「眾生可愍，深入嶮道──所謂數數生，數數老，數數死，往來世間，不知出處。」 ^lun-080-77

我即時復作是念：「何因緣有老死？」如是求覓時，得實智慧──生因緣是老死等。』」 ^lun-080-78

是故知：第三觀，坐道場乃得，如經廣說。[^89] ^lun-080-79

又復觀如是因緣法，過於二乘，得一切種智。 ^lun-080-80

若有人於佛道退者，皆不得是甚深觀故。 ^lun-080-81

若[^90]得是觀，則不退。何以故？深入畢竟空中，則不見聲聞、辟支佛地；不見故，則不於是中住。 ^lun-080-82

復次，能如是（623a）觀因緣法者，不見有一法定自在、無因緣而生；一切法不自在，皆屬因緣生。 ^lun-080-83

有人雖見一切法從因緣生，謂為從邪因緣生。 ^lun-080-84

「邪因緣」者，微塵[^91]、世性[^92]等。[^93] ^lun-080-85

`2319`是故說：不見法無因緣生，亦不見法從常因緣微塵、世性生。 ^lun-080-86

如虛空常，常故則無生，虛空亦不與物作因，以是故，無有法從常因緣生。 ^lun-080-87

復次，菩薩如是觀一切法屬因緣生，不自在；不自在故無我，乃至無知者、見者。 ^lun-080-88

爾時，菩薩安住畢竟空十二因緣中，不見一切色等法若有、若無等，亦不見般若，亦不見用是法行般若；乃至阿耨多羅三藐三菩提亦如是──是名菩薩無所得般若波羅蜜。 ^lun-080-89

得是無[^94]所得般若，於一切法中便得無所障礙般若。[^95] ^lun-080-90

爾時，諸魔[^96]極大愁毒。 ^lun-080-91

何以故？以是菩薩深入十二因緣畢竟空中，不著有、無、非有非無等六十二諸邪見魔網，我今無有法可得菩薩便。 ^lun-080-92

譬如捕魚人見一魚深入大水，鉤網所不及，則絕望憂愁。亦如新喪父母。 ^lun-080-93

復次，菩薩能如是行無所得般若波羅蜜，則能具足檀波羅蜜等。 ^lun-080-94

何以故？行如是法，諸煩惱障般若法皆折薄，諸魔人民不能得便故，諸波羅蜜得具足；先來雖行六波羅蜜，未能得如是具足。 ^lun-080-95

須菩提問：「世尊！菩薩云何能行如是般若波羅蜜，能具足檀波羅蜜等諸波羅蜜？」 ^lun-080-96

「佛答：若菩薩所有布施，皆迴向薩婆若」者。 ^lun-080-97

有二種人：軟根、利根。[^97] ^lun-080-98

軟根者，少多布施，皆取相迴向阿耨多羅三藐三菩提。 ^lun-080-99

利根者，破是取相，而戲論空法，信力轉薄，不用薩（623b）婆若，但求諸法實相。 ^lun-080-100

是二種人皆不能具足檀波羅蜜：一者，以信力多、慧力少，二者，以[^98]慧力多、信力少故。[^99] ^lun-080-101

佛今說：「信力、慧力等故，能迴向薩婆若。」 ^lun-080-102

「念薩婆若」者，是信力；「如薩婆若迴向」者，是智力。 ^lun-080-103

乃至般若波羅蜜亦如是。 ^lun-080-104

`2321`〈釋六度相攝品[^100]第六十八〉[^101] ^lun-080-105

（大正25，623b7-625b22） ^lun-080-106

釋曰： ^lun-080-107

上品末[^111]說[^112]：「云何菩薩行般若波羅蜜時，具足六波羅蜜？」佛一一答。 ^lun-080-108

此品中，須菩提[^113]問：「云何菩薩行一波羅蜜攝五波羅蜜？」 ^lun-080-109

問曰：六波羅蜜各各異相，云何行一波羅蜜攝五波羅蜜？ ^lun-080-110

答曰：菩薩以方便力故，行一波羅蜜能攝五波羅蜜。 ^lun-080-111

復次，有為法因緣果報相續故相成；善法，善法因緣[^114]故。是波羅蜜皆是善法故，行一則攝五，以一波羅蜜為主，餘波羅蜜有分。[^115] ^lun-080-112

有菩薩摩訶薩深行檀波羅蜜，安住檀波羅蜜中，布施眾生時得慈心，從慈能起慈身口業。是時菩薩即^取尸羅波羅蜜。 ^lun-080-113

何以故？慈業是三善道，尸羅波羅蜜根本──所謂不貪、不瞋、正見。是三慈業能生三種身業、四種口業。 ^lun-080-114

「慈」即是善業，為利益眾生故名為「慈」。 ^lun-080-115

「^取羼提波羅蜜」者， ^lun-080-116

菩薩為一切智慧故布施，受者瞋。 ^lun-080-117

若施主唱言：「我能一切施。」 ^lun-080-118

受者不得稱意[^116]，便作是言：「誰使汝請我而不隨我意？」 ^lun-080-119

`2324`「瞋」者是心惡業，「罵」者是口惡業，「打害」者是身惡業。[^117] ^lun-080-120

瞋有上、中、下──上者，害殺；中者，罵詈；下者，心瞋。[^118] ^lun-080-121

爾時，菩薩不生三種惡業。意業是根本故，但說意業。作是念：「是我之罪，我請彼人而不能得稱意；由我薄福，不能具足施與；我若瞋者，既失財物，又失福德，是故不應瞋。」 ^lun-080-122

「^取毘梨耶波羅蜜」者， ^lun-080-123

若菩薩布施時，受者打害，心不沒（624b）不捨。 ^lun-080-124

布施，如先說。[^119] ^lun-080-125

為布施故，身、心勤精進，作是念：「我先世不強意布施故，今不能得稱受者意；但當勤布施，不應計餘小事。」 ^lun-080-126

「^取禪波羅蜜」者，菩薩布施不求今世福樂，亦不求後世轉輪聖王、天王、人王，亦不求世間禪定樂；為眾生故，不求涅槃樂；但攝是諸意在一切種智中，不令散亂。 ^lun-080-127

「^取般若波羅蜜」者，菩薩布施時，常觀一切有為作法虛誑不堅固、如幻、如夢。 ^lun-080-128

施眾生時，不見有益、無益。 ^lun-080-129

何以故？ ^lun-080-130

是布施物非定是樂因緣──或時得食，腹脹而死；或時得財，為賊所害；亦以得財物故生慳貪心，而墮餓鬼中。 ^lun-080-131

又此財物有為相故，念念生滅無常，生苦因緣。 ^lun-080-132

復次，此財物入諸法實相畢竟空中，不分別有利、無利，是故菩薩於受者不求恩分，於布施不望果報；設求報[^120]，若彼不報，則生怨恨。 ^lun-080-133

菩薩作是念：「諸法畢竟空故，我無所與；若求果報，當求畢竟空阿耨多羅三藐三菩提，如布施相。」是故不見有益，以畢竟空故；亦不見無益。 ^lun-080-134

如是，於檀波羅蜜邊，取五波羅蜜。 ^lun-080-135

菩薩以尸羅波羅蜜為主，所有身、口、意善業──布施、多聞、思惟、持戒等助阿耨多羅三藐三菩提。持戒力大故，總名「尸羅波羅蜜」。[^121] ^lun-080-136

何以故？欲界中持戒為上；餘布施、聞、思、修慧等，以欲界心散亂故，得力微薄。 ^lun-080-137

如《阿毘曇》中說：^「『出法』名欲界繫戒[^122]，色、無色界繫淨禪定，學、無學法及涅槃。」[^123] ^lun-080-138

菩薩以是持戒等法，不趣聲聞、辟支佛地，但安住尸羅波羅蜜中。 ^lun-080-139

不奪眾生命乃至不為邪見，住是助（624c）道戒，具足十善道戒。 ^lun-080-140

菩薩住是二種戒中，布施眾生，須食與食。 ^lun-080-141

食[^124]等義，如初品中說。[^125] ^lun-080-142

皆以此福迴向佛道，不趣二乘。 ^lun-080-143

何以故？菩薩有二種破戒：一者、十不善道，二者、向聲聞、辟支佛地。[^126] ^lun-080-144

與此相違，則是二種持戒。 ^lun-080-145

「^取羼提波羅蜜」者，菩薩住尸羅波羅蜜欲具足忍辱波羅蜜，若眾生來節節支解持去，乃至不生一念瞋心，何況起身口惡業！ ^lun-080-146

問曰：忍辱名「一切侵奪能忍」，何以但說「割截身體」？ ^lun-080-147

答曰： ^lun-080-148

所著物有內、外──「內」名自身頭、目、髓、腦等，「外」名妻子、珍寶等。雖俱是著處，內著最深。 ^lun-080-149

復次，或有人雖隨逐[^127]財物而死，亦是為身故。 ^lun-080-150

又復人多惜身，時有惜財──惜財者[^128]少故不說。 ^lun-080-151

復次，是人尚不惜身，何況餘物！是故但說大因緣，當知已攝小者。 ^lun-080-152

問曰：「乃至不生一念瞋心」者，為是變化身？為是父母生身？ ^lun-080-153

若是變化身，則不足為奇；若是父母生身，未斷結人云何能不生一念瞋心？ ^lun-080-154

答曰：有人言「煩惱業因緣生身」。 ^lun-080-155

是菩薩於無量劫為眾生修集慈心故，雖有割截，不生瞋心。 ^lun-080-156

如慈母養育嬰兒，雖復屎[^129]尿污[^130]身，以深愛故而不生瞋，又愍其無知。菩薩於眾生亦如是──「未得聖道者，皆如小兒；我為菩薩，應生慈心，當如父母。眾生雖復加惡於我，我不應瞋。何以故？眾生不自在，煩惱所使故。」 ^lun-080-157

復次，菩薩無量劫來常修畢竟空法，不見割[^131]者、罵者，亦不見善者、惡者，皆如幻、如夢；「諸瞋恚者皆愚癡；若我報彼，與彼無異。」 ^lun-080-158

復次，菩薩作是念：「我應瞋處而（625a）不瞋，則為大利。」 ^lun-080-159

「^取毘梨耶波羅蜜」者， ^lun-080-160

住尸羅波羅蜜多是出家人，時有在家者。 ^lun-080-161

一切出家人得無量戒律儀，具足四十種善道，深入諸法實相、過聲聞辟支佛地──是三種戒，名尸羅波羅蜜。[^132] ^lun-080-162

在家者無無量戒律儀，是故不具足住尸羅波羅蜜。 ^lun-080-163

菩薩作是念：我今捨世樂入道，不可但住持戒。持戒是餘功德住處，若但得住處、不得餘功德者，得利甚薄；譬如人在寶洲，但得水精珠，[^133]則所利益薄。 ^lun-080-164

是故菩薩欲具足五波羅蜜故，身、心勤精進。 ^lun-080-165

「身精進」者，如法致財，以用布施等。 ^lun-080-166

「心精進」者，慳貪等諸惡心來破六波羅蜜者，不令得入。 ^lun-080-167

得此二種精進已，應作是念：「一切眾生沈沒生死，我應拯濟，著甘露地；聲聞人但度自[^134]身，尚不應懈怠，何況菩薩自度及為一切眾生而當懈怠！以是事故，我不應懈廢，雖身疲苦，心不應息。所以者何？此大乘法若不運用，則為敗壞。」 ^lun-080-168

「取禪波羅蜜」者，菩薩住尸羅波羅蜜，或未得無生忍法[^135]故，諸煩惱風吹動願樹，欲壞其尸羅波羅蜜。爾時，應求禪定樂，除去[^136]五欲樂；五欲樂除故，戒德[^137]清淨。煩惱雖未斷，已折伏故，不能生亂；譬如毒蛇，以呪術力故，毒不得螫[^138]。 ^lun-080-169

「禪」者，四禪、四無色定、四無量心等諸禪定。 ^lun-080-170

菩薩得禪，心雖柔軟[^139]，安住尸羅波羅蜜故，亦不取聲聞、辟支佛地。 ^lun-080-171

`2328`是菩薩但作是念：「我應行禪波羅蜜，不為小乘涅槃，亦不為果報，但為度一切眾生故，說諸[^140]法實相。」 ^lun-080-172

是實智從禪定生──是心不為覺、觀所動，亦（625b）不為貪欲、瞋恚所濁；繫心一處，清淨柔軟，則能生實智。如水澄靜，照鑒分明。 ^lun-080-173

菩薩住尸羅波羅蜜得是禪，得禪故心清淨，心清淨故知諸法如實。 ^lun-080-174

有為法從因緣和合生，虛誑；菩薩以慧眼觀，不見是有為法實。 ^lun-080-175

有為法有種種名，所謂作法、有為、數法、相法，若有、若無。 ^lun-080-176

以有為故，可說無為；有為相尚不可得，何況無為！ ^lun-080-177

問曰：有為法是有相，無為法是無相；今何以有為相中說無相？ ^lun-080-178

答曰：無為有二種：一者、無相、寂滅、無戲論，如涅槃[^141]。 ^lun-080-179

二者、相待「無」，因「有」[^142]而生。[^143]如廟堂上無馬，能生無心；此無心是生諸煩惱因緣，云何是無為法？ ^lun-080-180

是菩薩不見此有、無等法，但見諸法如、法性、實際。 ^lun-080-181

問曰：汝先言「離『有』則無『無』」，[^144]今云何「見如、法性、實際」？ ^lun-080-182

答曰：不見有為法若常、樂、我、淨等，是虛誑法若無，即是諸法實。[^145] ^lun-080-183

見無生法故，能離有生法；是無生法無定實相可取，但能令人離虛誑有生法，故名「無生」。[^146] ^lun-080-184

若得如是智慧，以方便力、本願、悲心故，不取二乘證，直至阿耨多羅三藐三菩提。 ^lun-080-185

是名「菩薩住尸羅波羅蜜取五波羅蜜」。 ^lun-080-186

---

[^1]: 《大智度論疏》卷24：

^第六十六品^※1^者，名為〈不盡品〉。上來至此，明菩薩波若道；自此品已下訖於經末，明菩薩方便道。上波若道中，明權實二果、因中萬行；語其歸宗，為明波若。今此中，亦明真應二果、因中萬行；論其指趣^※2^，為明方便。欲論聖心亦未曾二，言其智慧亦未曾一。波若有入實之功，方便有功用不證，故《論》云：「波若能將菩薩入畢竟空，方便能將菩薩出畢竟空。」^※3^以有此二智出入之殊故，所以經中遂有此二道之別。就方便道中，論主自科有於二分：從此品去至〈曇無竭品〉，通明方便道義；〈囑累〉一品，明其付囑流通。......

但苻姚時諸大法師既在譯論之際，又值什師，應善其意，今且依此。苻姚時諸法師，科有於三分：始，從此品至〈夢化品〉^※4^，有十一品經，明其內行方便，即是自行；第二，從〈四攝品〉^※5^去於〈化品〉^※6^，有十品經，明菩薩外化方便；第三，從〈薩陀波崘品〉^※7^至〈曇無竭〉^※8^二品，明其舉人勸脩勸學波若──波若道中則初勸學，今方便道中乃後明歡^※9^脩者。此是聖人隨從方便，顯始終說異所以以然也，亦為顯波若道、方便道二說之殊所以然耳。若以流通足之，則成四分。

所以次此名〈不盡品〉者，故是乘上生下之義：上品云「三世諸佛學波若波羅蜜，悉皆不盡──已不盡、今不盡、當不盡」^※10^；今此品來，為接上文，生於下意，明方便道中不可盡義，故名〈不盡品〉。《論》將欲釋，故舉之云第六十六品釋論也。（卍新續藏46，912c4-913a7）

※1第六十六品＝釋無盡方便品第六十七。（卍新續藏46，912d1）

※2指趣：亦作"指趨"。1.宗旨，意義。（《漢語大詞典》（六），p.583）

※3參見《大智度論》卷71〈51
譬喻品〉：「^般若及方便：般若波羅蜜能滅諸邪見、煩惱、戲論，將至畢竟空中；方便將出畢竟空。」（大正25，556b26-27）

※4參見《摩訶般若波羅蜜經》卷23〈77
六喻品〉（大正8，390a1-392b5）。

※5參見《摩訶般若波羅蜜經》卷24〈78
四攝品〉（大正8，392b13-398a6）。

※6參見《摩訶般若波羅蜜經》卷26〈87
如化品〉（大正8，415b28-416a16）。

※7參見《摩訶般若波羅蜜經》卷27〈88
常啼品〉（大正8，416a24-421b23）。

※8參見《摩訶般若波羅蜜經》卷27〈89
法尚品〉（大正8，421b26-423c20）。

※9「歡」疑是「勸」字之訛。

※10參見《摩訶般若波羅蜜經》卷20〈66 累教品〉（大正8，364a2-9）。

[^2]: （大智......十）十七字＝（大智度論釋卷第八十釋無盡品第六十七（訖第六十八品上））二十四字【宋】，＝（大智度論釋卷第八十釋無盡品第六十七品）十八字【宮】，＝（大智度論卷第八十釋無盡品第六十七（經作不可盡品））二十二字【明】，＝（大智度論卷第八十釋無盡品第六十七（訖第六十八品上））二十三字【元】，＝（摩訶般若波羅蜜品第六十六無盡品）十五字【石】。（大正25，620d，n.16）

[^3]: 《大智度論疏》卷24：「^第六十七品者，名為〈六度相攝品〉，即方便門中第二品也。上品^※^正明方便體，明於菩薩以方便力故，遂有所除，亦有所得；明一度之中，具足六度，成方便義。」（卍新續藏46，914b21-23）

※案：此處之「上品」指〈67 無盡方便品〉。

[^4]: 《大智度論疏》卷24：

^「爾時，須菩提作是念」已下，就此品中，有於二分：第一，明波若因果微妙深理，既無所除，亦無所得。第二，明有所除，亦有所得。大有此二意。今此初即是第一，明善吉作念；上明「波若不可盡」，今此中善吉作念，乃云「阿褥菩提不可盡」者。師言：「欲明常因感常果義。」上明因深故果深，故云波若不盡；今欲明果深故因深，云菩提不可盡也。（卍新續藏46，913a8-14）

[^5]: 《大般若波羅蜜多經》卷458〈66 無盡品〉：

^爾時，具壽善現作如是念：「如是般若波羅蜜多最為甚深，諸佛無上正等菩提亦最甚深，我當問佛二甚深義。」作是念已，即白佛言：「世尊！甚深般若波羅蜜多即佛無上正等菩提，諸佛無上正等菩提即深般若波羅蜜多，如是般若波羅蜜多及佛無上正等菩提，俱最甚深不可盡故，何緣此二說為無盡？」（大正7，315a6-12）

[^6]: 《大智度論疏》卷24：

^如虗空者，有二種：一者、世間虗空，二者、法性虗空。若世間虗空，以喻來明；法性虗空者，談其體性。今只以此虗空不可盡故，能生無盡波若；波若從無盡之法生，故無盡。所以《阿蘭若習禪經》云：「以此智無常生滅故，求諸實相。」當知解此無盡之法，始般若波羅蜜生，得成常解也。當說。（卍新續藏46，913a15-21）

[^7]: 《大般若波羅蜜多經》卷458〈66 無盡品〉：

^佛告善現：「甚深般若波羅蜜多及佛無上正等菩提，皆如虛空不可盡故，說為無盡。」（大正7，315a12-14）

[^8]: 《大智度論疏》卷24：^「色不可盡故，只以色體空故，故不可盡。色無自性，波若無自性故，所以波若得生；若使此等法各有自性者，波若則不可得生也，乃至種智亦然也。當說。」（卍新續藏46，913a22-24）

[^9]: 《大般若波羅蜜多經》卷458〈66 無盡品〉:

^佛言：「善現！諸菩薩摩訶薩應觀色無盡故，引發般若波羅蜜多；應觀受、想、行、識無盡故，引發般若波羅蜜多；......應觀一切智智亦無盡故，引發般若波羅蜜多。復次，善現！諸菩薩摩訶薩應觀色如虛空無盡故，引發般若波羅蜜多；應觀受、想、行、識如虛空無盡故，引發般若波羅蜜多；如是乃至應觀一切智智如虛空無盡故，引發般若波羅蜜多。」（大正7，315a16-c3）

[^10]: 《大般若波羅蜜多經》卷458〈66
無盡品〉：^「復次，善現！諸菩薩摩訶薩應觀無明緣行如虛空無盡故，引發般若波羅蜜多。」（大正7，315c3-5）

[^11]: 印順法師，《般若經講記》，p.195：

^緣起是生死流轉、涅槃還滅法的道理，依緣而起的一切，不含有一點的實在性，所以菩薩修般若時見十二緣起畢竟空，沒有生起相，也沒有十二緣起的滅盡相。如《大般若經》說：「菩薩坐道場時，觀十二因緣如虛空不可盡。」

[^12]: 〔是〕－【宋】【元】【明】【宮】。（大正25，621d，n.1）

[^13]: 是獨＝獨是【宋】【宮】。（大正25，621d，n.2）

[^14]: （1）《大智度論疏》卷24：^「是十二因緣獨是菩薩法」已下，品之第二，明有所除故，亦對明有所得。若使二乘實不能如此解十二因緣不可盡義；如此中所明十二因緣者，唯有菩薩能如此解，故云「是十二因緣，是獨菩薩法」也。「能除諸邊、顛倒」者，此是通辭。若能如此解此十二因緣者，則不壞緣起；善達諸法從因緣生都無自性，不壞因緣而說實相，亦不違實相而說緣起；因果義立，實相道存。此初但通據諸邊、顛倒為語；後始明解此十二因緣，能除二乘、轉還、三種見，及魔難等六法^※^也。（卍新續藏46，913b4-12）

※六法：1、離二乘過。2、離轉還過。3、除諸邊、顛倒，邪因無因等，壞緣起見。4、除我見。5、除法見。6、離魔難事。

（2）十二緣起獨菩薩法。印順法師，《大智度論筆記》［E017］p.314）

[^15]: （1）倒＋（獨不共法）【石】。（大正25，621d，n.3）

（2）《大品經義疏》卷9：

^「能除諸邊、顛倒」下第二，明方便妙用，惡無不除、善無不積，為二：初、惡無不除，二、明善無不積。

初中為二：前、明除內惡，二、明除外惡。中為五：一、除諸邊、顛倒：外道多著斷、常、空、實等邊，凡夫多見身有常、樂、我、淨四倒，今菩薩觀內緣無此過也。第二、離二乘地。第三、離我見。第四、離無因、邪因見。第五、離法見，文易知也。

「不見色若常若無常」，古解云：上明除諸邊顛倒，除四倒；今具除八倒。不應言此，經未明除八倒也。

「亦不見般若」者，明緣盡，今明觀淨故。

菩薩爾時緣觀俱絕，惡魔便大愁毒，如箭入心，此即生下第二離惡緣也。（卍新續藏24，319b22-c7）

[^16]: 《大智度論疏》卷24：

^「坐道場時」已下，欲明此是高觀，非下所行，故云「道場時應如是觀」。欲論諸邊、顛倒等，四念處中已除；所有諸見，見道已滅，今此中何因言坐道場時作此等觀？復云除諸邊、顛倒？師云：為有三種斷義故，此義始可得解，謂推實對治也。今此中諸邊等等處前時已除，但為解十二因緣，對治此等諸或^※^故，乃對治說斷，非為實斷；坐道場時，復何有此或^※^可斷故。如云羅漢斷三界或^※^，餘或^※^前時已盡，但今者據於無處章名故說斷，實無此或可斷，此義亦然也。當說。（卍新續藏46，913b13-21）

※或：11.通"惑"。（《漢語大詞典》（五），p.213）

※案：下面「或^※^」皆同「惑」。

[^17]: （1）《大般若波羅蜜多經》卷458〈66
無盡品〉：「^善現！諸菩薩摩訶薩如是觀察十二緣起，遠離二邊，是諸菩薩摩訶薩眾不共妙觀。善現！諸菩薩摩訶薩菩提樹下坐金剛座，如實觀察十二緣起，譬如虛空不可盡故，便能證得一切智智。」（大正7，315c18-22）

（2）印順法師，《華雨集》（四），p.293：

^「十二因緣（如虛空不可盡）是獨菩薩法，能除諸顛倒。坐道場時，應如是觀，當得一切種智。」般若經深義，即阿含之涅槃深義。菩薩利根巧度，觀因緣本自空寂，而後有為與無為，世間與出世間，生死與涅槃，煩惱與菩提──無二無別，而開展「大乘佛法」之特勝！

[^18]: 《大智度論疏》卷24：

^「不墮聲聞、辟支佛地」已下第一，明離二乘過也。（卍新續藏46，913b22）

[^19]: 《大般若波羅蜜多經》卷458〈66
無盡品〉：「^善現！若菩薩摩訶薩以如虛空無盡行住引發般若波羅蜜多，如實觀察十二緣起，不墮聲聞及獨覺地，疾證無上正等菩提。」（大正7，315c22-25）

[^20]: 《大智度論疏》卷24：

^「而轉還者」已下第二，明離轉還過也。（卍新續藏46，913b22-23）

[^21]: 〔皆〕－【宋】【宮】。（大正25，621d，n.4）

[^22]: 《大般若波羅蜜多經》卷458〈66
無盡品〉：「^善現！住菩薩乘補特伽羅，若於無上正等菩提有退轉者，皆悉不依引發般若波羅蜜多善巧作意。由彼不了，云何菩薩摩訶薩修行般若波羅蜜多，能以如虛空無盡行住引發般若波羅蜜多，如實觀察十二緣起？善現！住菩薩乘諸善男子、善女人等，若於無上正等菩提而有退轉，皆由遠離引發般若波羅蜜多方便善巧。」（大正7，315c25-316a3）

[^23]: 《大般若波羅蜜多經》卷458〈66
無盡品〉：「^若菩薩摩訶薩能於無上正等菩提得不退轉，一切皆依引發般若波羅蜜多方便善巧。是菩薩摩訶薩由依如是方便善巧修行般若波羅蜜多，以如虛空無盡行住引發般若波羅蜜多，如實觀察十二緣起，是菩薩摩訶薩由此因緣，速能圓滿甚深般若波羅蜜多。」（大正7，316a4-9）

[^24]: 《大智度論疏》卷24：

^「不見法無因緣生」已下第三，明除諸邊、顛倒、耶^※^因無因等，壞緣起見也。（卍新續藏46，913b23-24）

※耶（^ㄒ－ㄝˊ）：用同"邪"。（《漢語大詞典》（八），p.654）

[^25]: 《大般若波羅蜜多經》卷458〈66
無盡品〉：「^善現！諸菩薩摩訶薩如是觀察緣起法時，不見有法無因而生，不見有法無因而滅，不見有法性相常住、不生不滅。」（大正7，316a10-12）

[^26]: 《大智度論疏》卷24：

^「不見法有我」已下第四，明除我見也。（卍新續藏46，913b24-c1）

[^27]: 生＋（乃至）【元】【明】。（大正25，621d，n.5）

[^28]: 《大般若波羅蜜多經》卷458〈66
無盡品〉：「^不見有法有我、有情廣說乃至知者、見者。」（大正7，316a12-13）

[^29]: 《大智度論疏》卷24：

^「不見法無常等」已下第五，明除法見。此中所明除諸見義，亦可通上下；然今恐當見道時并盡，不應至上也。當說。（卍新續藏46，913c1-3）

[^30]: 《大般若波羅蜜多經》卷458〈66
無盡品〉：「^不見有法若常若無常、若樂若苦、若我若無我、若淨若不淨、若寂靜若不寂靜、若遠離若不遠離。善現！諸菩薩摩訶薩應當如是觀察緣起，修行般若波羅蜜多。」（大正7，316a13-17）

[^31]: 法＋（以）【石】。（大正25，621d，n.6）

[^32]: 《大般若波羅蜜多經》卷458〈66
無盡品〉：「^善現！若時菩薩摩訶薩如是修行甚深般若波羅蜜多，是時菩薩摩訶薩雖行般若波羅蜜多，而不見有所行般若波羅蜜多，亦復不見有法能見所行般若波羅蜜多，亦不見有如是不見。雖行靜慮、精進、安忍、淨戒、布施波羅蜜多，而不見有所行靜慮乃至布施波羅蜜多，亦復不見有法能見所行靜慮乃至布施波羅蜜多，亦不見有如是不見。如是乃至雖修一切智智，而不見有所修一切智智，亦復不見有法能見所修一切智智，亦不見有如是不見，亦復不見有法能斷一切煩惱習氣相續。善現！諸菩薩摩訶薩於一切法以無所得而為方便，應行般若波羅蜜多。」（大正7，316a25-b9）

[^33]: 愁毒：愁苦怨恨。（《漢語大詞典》（七），p.624）

[^34]: 《大智度論疏》卷24：

^「惡魔愁毒」已下第六，明離魔難事也。當說。（卍新續藏46，913c4）

[^35]: （是）＋惡【元】【明】。（大正25，621d，n.7）

[^36]: 《大般若波羅蜜多經》卷458〈66
無盡品〉：「^善現！若菩薩摩訶薩能正安住甚深般若波羅蜜多微妙行住，則能修滿布施、淨戒、安忍、精進、靜慮、般若波羅蜜多；若菩薩摩訶薩能正修行甚深般若波羅蜜多，便能具足修滿一切波羅蜜多。」（大正7，316b24-29）

[^37]: 《大般若波羅蜜多經》卷458〈66 無盡品〉：

^佛告善現：「若菩薩摩訶薩無倒修行甚深般若波羅蜜多時，以一切智智相應之心而行布施，復持如是布施功德，與諸有情同共迴向一切智智。善現！是為菩薩摩訶薩能正修行甚深般若波羅蜜多，修滿布施波羅蜜多。」（大正7，316c2-8）

[^38]: 六度互具行：般若具六度，以回向無上道故。（印順法師，《大智度論筆記》〔E003〕p.291）

[^39]: 囑（^ㄓㄨˇ）：1、關照，叮囑。2、託付，委託。（《漢語大詞典》（三），p.567）

[^40]: （1）知＝如【宮】【石】。（大正25，621d，n.9）

（2）《大正藏》原作「知」，今依《高麗藏》作「如」（第14冊，1180c9）。

[^41]: 所以：1.原因，情由。（《漢語大詞典》（七），p.350）

[^42]: 分＋（別）【石】。（大正25，621d，n.10）

[^43]: 《大智度論疏》卷24：

^「所以者何」已下，還釋所以說少分義。九地已來尚不能受，況餘眾生，故說少分也。（卍新續藏46，913c6-8）

[^44]: 真如：破著如相，說如亦空。（印順法師，《大智度論筆記》〔E008〕p.300）

[^45]: 畢竟空：取畢竟空亦言非也。（印順法師，《大智度論筆記》［E016］p.313）

[^46]: 《大智度論疏》卷24：

^「作是念」已下，還乘上品義，白佛初作念時乃明果深，今者白佛次明因深；以因果理深故，不可盡也。當說。（卍新續藏46，913c10-11）

[^47]: 盡＋（壞）【石】。（大正25，621d，n.11）

[^48]: 參見《摩訶般若波羅蜜經》卷20〈66 累教品〉（大正8，364a2-9）。

[^49]: 我今＝今我【石】。（大正25，621d，n.12）

[^50]: 《大智度論疏》卷24：

^「佛答」已下，釋上佛答善吉經文也。就此答中有三：初、作譬答。二、約色至種智等，作一段答。三、就十二因緣答。此初先作譬說也。當說。（卍新續藏46，913c12-14）

[^51]: 《大智度論疏》卷24：

^「佛答：色無盡故」已下，次就色等答。云只以色之實相不異波若實相；解色無盡故，即解波若無盡。如此相應得生波若智慧，故云「應生而生無所生」也。（卍新續藏46，913c15-17）

[^52]: 《大智度論疏》卷24：

^「加^※^色初、後」已下，此中將欲解無盡義。先建四句來破：前二句破法，言色不可得；後二句破相，言生相不可得。既無能相所相故，色等即體，體是無，體是無故無盡也。（卍新續藏46，913c17-20）

※「加」應作「如」。

[^53]: （1）印順法師，《大智度論》（標點本），p.2987：^「『色即』應是『即色』之誤。」

（2）印順法師，《初期大乘佛教之起源與開展》，p.730：

^色與空的關係，被說為「不異」（不離）、「即是」。色不是離空的，空也不離色；進一層說，色就是空，空也就是色。一般解說為「即色即空」的圓融論，其實這是為了說明色與空的關係，從色空而悟入「空相」（「空性」、「實性」），「空相」是不生不滅、不垢不淨、不增不減的，所以「空相」中是沒有色，甚至佛與佛道也不可得。

[^54]: 《正觀》（6），p.197：《大智度論》卷1（大正25，60b19-c6）、卷15（大正25，170b29-c17，171a24-b15）、卷17（大正25，189b4-24）、卷22（大正25，222b27-c16）、卷31（大正25，287c6-18）、卷35（大正25，319a13-18）、卷51（大正25，433c2-9）、卷53（大正25，439b1-13）。

[^55]: 《大智度論疏》卷24：

^「二法不可得故」已下，明能相、所相不可得故也。當說。（卍新續藏46，913c22-23）

[^56]: 色生不可得，即如幻化，無生故無盡。（印順法師，《大智度論筆記》［E023］p.322）

[^57]: 色真相。（印順法師，《大智度論筆記》［E002］p.289）

[^58]: 〔可〕－【石】。（大正25，622d，n.1）

[^59]: ┌但觀空墮斷┐

中邊 ┴但觀有墮常┴觀緣起、性空、寂滅、中道。

（印順法師，《大智度論筆記》［B031］p.174）

[^60]: 觸＝濁【宋】【元】【明】【宮】【石】。（大正25，622d，n.2）

[^61]: 參見《長阿含經》卷1（1經）《大本經》（大正1，7c9-8a4）。

[^62]: 參見印順法師，《印度佛教思想史》，p.142：「^一切法入如故。若（不）得是無明定相，即是智慧，不名為癡。」

[^63]: （1）印順法師，《印度佛教思想史》，pp.142-143：

^說到「煩惱是菩提」，如《大智度論》說：

「因緣生故無實，......不從三世十方來，是法定相不可得。何以故？一切法入如故。若（不）得是無明定相，即是智慧，不名為癡。是故癡相、智慧相無異，癡實相即是智慧，取著智慧者即是癡。」

「諸法如入法性中，無有別異。......愚癡實相即是智慧，若分別著此智慧即是愚癡。如是愚癡智慧，有何別異？」

龍樹的解說，是依據《思益梵天所問經》的。《思益經》明如來以「五力」說法，「二者、隨宜」：「如來或垢法說淨，淨法說垢。......何謂垢法說淨？不得垢法性故。何謂淨法說垢？貪著淨法故」。這就是《智度論》所說：「癡實相即是智慧，取著智慧者即是癡」的意義。一般不知道這是「隨宜」說法，以為究竟理趣。只知煩惱即菩提，而不知取著菩提就是煩惱！如通達性空，般若現前，那裏還有煩惱？如誤解煩惱即是菩提，那真是顛倒了！

（2）無明實相即般若，取著般若即愚痴。（印順法師，《大智度論筆記》〔E017〕，p.314）

[^64]: 《大智度論疏》卷24：

^「答曰」已下，一者、明是凡夫所造所見，順於生理；十二因緣構造煩惱無明業行，往來生死也。當說。

「二者」已下，謂諸聖人所觀十二因緣。就聖人觀中有二：一者、據未得無生忍菩薩，二者、據得無生忍菩薩。此中先得明小聖未能觀十二因緣遍如虗空無盡故，無推求生理不可得也。當說。故上經文言「乃至坐道場如是觀」，論主欲廣釋令解，故出此三種也。當說。（卍新續藏46，914a4-10）

[^65]: ┌凡夫肉眼所見，起惑造業，往來生死──── 凡夫。

三種十二因緣 ┤賢聖法眼分別，但求滅苦，不究盡求苦相──
二乘，未得法忍菩薩。

└菩薩究盡十二因緣根本相如虛空────── 得忍菩薩乃至坐道場。

［先雖能觀，未能具足］

（印順法師，《大智度論筆記》［B031］p.174）

[^66]: 老＋（病）【元】【明】【石】。（大正25，622d，n.3）

[^67]: 煩惱＝緣生【石】。（大正25，622d，n.4）

[^68]: 《大正藏》原作「困」，今依《高麗藏》作「因」（第14冊，1181b22）。

[^69]: 入＝又【元】【明】。（大正25，622d，n.5）

[^70]: 求＝於【元】【明】。（大正25，622d，n.6）

[^71]: （1）《阿毘達磨品類足論》卷1〈1 辯五事品〉：

^心不相應行云何？謂若法心不相應。此復云何？謂得、無想定、滅定、無想事、命根、眾同分、依得、事得、處得、生、老、住、無常性、名身、句身、文身；復有所餘如是類法，與心不相應，總名心不相應行。（大正26，692c5-9）

（2）《阿毘達磨發智論》卷19：

^頗有法「無緣，因緣無緣法，緣無緣法俱生，是有、是有性，非無、非無性，異色、異受想識，異相應行」耶？

答：有。謂「五識身、彼相應法及緣色、無為」心不相應行，「意識身、彼相應法」所有生、老、住、無常──此法無緣，因緣無緣法，緣無緣法俱生，是有、是有性，非無、非無性，異色、異受想識，異相應行。（大正26，1025c20-1026a1）

（3）另參見《阿毘曇八犍度論》卷30（大正26，911a6-10）。

（4）《大智度論疏》卷24：

^「老是不相應行」已下，正明推扸^※^十二因緣。今且就小乘中釋四相之中，老是異相，故云是不相應行也。（卍新續藏46，914a11-12）

※扸（ㄒ－）：同「析」。（《漢語大詞典》（三），p.1838）

[^72]: 《大智度論疏》卷24：

^「頭白等」已下，此並非老相，乃屬老相家法，非老相也。（卍新續藏46，914a12-13）

[^73]: 羸（^ㄌㄟˊ）瘦：瘦瘠。（《漢語大詞典》（六），p.1402）

[^74]: 闇塞：愚昧蔽塞。（《漢語大詞典》（十二），p.136）

蔽塞：1.壅塞，堵塞。（《漢語大詞典》（九），p.541）

[^75]: 皺＝瘦面皺身【石】。（大正25，622d，n.7）

[^76]: 又＋（復）【石】。（大正25，622d，n.8）

[^77]: 軸：1.輪軸，即貫於轂中持輪旋轉的圓柱形長杆。（《漢語大詞典》（九），p.1235）

[^78]: 轅：1.車前駕牲口用的直木。壓在車軸上，伸出車輿的前端。（《漢語大詞典》（九），p.1307）

[^79]: （1）輻＝轢【元】【明】【石】。（大正25，622d，n.9）

（2）輻：1.車輪中湊集於中心轂上的直木。（《漢語大詞典》（九），p.1298）

[^80]: （1）故＝相【元】【明】【石】。（大正25，622d，n.10）

（2）故：6.指舊的事物。（《漢語大詞典》（五），p.427）

[^81]: 無＋（相）【石】。（大正25，622d，n.11）

[^82]: 故＝相【元】【明】＊【石】。（大正25，622d，n.10-1）

[^83]: 《大智度論疏》卷24：

^「若有住，則無無常」已下，明有為之法必須具足。若但有住相可住，不具餘相者，有為法不具足故，則無常^※^；無常^※^故無老。若常住復無老，何況空中無此二法而得有老也。當說。（卍新續藏46，914a16-19）

※案：「^有為法不具足故，則無常^※^；無常^※^故無老」可能是「有為法不具足故，則無無常；無無常故無老」之訛誤。

[^84]: 《正觀》（6），p.197：《大智度論》卷6（大正25，101c22-102a27）、卷43（大正25，375a-b）。

[^85]: 《大智度論疏》卷24：

^「如是深觀因緣法，離諸邊、顛倒」已下，釋品之第二，明菩薩方便。既有所除，亦有所得經文也。離諸邊者，釋上以此觀故，能離諸邊、顛倒等六患^※^。今此初先釋總離之文也。當說。（卍新續藏46，914a21-24）

※六患：1、離二乘過。2、離轉還過。3、除諸邊、顛倒，邪因無因等，壞緣起見。4、除我見。5、除法見。6、離魔難事。

[^86]: 〔著〕－【宋】【宮】。（大正25，622d，n.12）

[^87]: 《大智度論疏》卷24：

^「是二種煩惱」者，所謂諸邊及以顛倒也。（卍新續藏46，914b2-3）

[^88]: （1）參見《中阿含經》卷1（3經）《城喻經》（大正1，422c9-424a11），《大智度論》卷6〈1
序品〉（大正25，103b1-29）。

（2）城譬喻經。（印順法師，《大智度論筆記》［H008］p.396）

[^89]: 參見《大智度論》卷5〈1 序品〉（大正25，100b12-c10）。

[^90]: 若＋（有）【石】。（大正25，622d，n.13）

[^91]: （1）《大智度論疏》卷24：

^「微塵」已下，《僧佉經》中明此義，云：「微塵、世性等是常故，法從此生也。」（卍新續藏46，914b13-14）

（2）《大智度論》卷70〈48
佛母品〉：「^有人說：世間初邊名微塵。微塵，常法，不可破、不可燒、不可爛、不可壞，以微細故；但待罪福因緣和合故有身──若天、若地獄等；以無父母故，罪福因緣盡則散壞。」（大正25，547a1-4）

[^92]: （1）《大智度論》卷70〈48 佛母品〉：

^「世間有邊」者，有人求世間根本不得其始，不得其始，則無中、無後；若無初、中、後，則無世間。是故世間應有始，始即是邊。得禪者宿命智力，乃見八萬劫事，過是已往，不復能知，但見身始中陰識，而自思惟：此識不應無因無緣，必應有因緣，宿命智所不能知；但憶想分別：有法名「世性」，非五情所知，極微細故。於世性中初生覺，覺即是中陰識。從覺生我，從我生五種微塵，所謂色、聲、香、味、觸。從聲微塵生空大，從聲、觸生風大，從色、聲、觸生火大，從色、聲、觸、味生水大，從色、聲、觸、味、香生地大。從空生耳根，從風生身根，從火生眼根，從水生舌根，從地生鼻根。如是等漸漸從細至麁。世性者，從世性已來至麁，從麁轉細，還至世性。譬如泥丸中具有瓶瓫等性，以泥為瓶，破瓶為瓫，如是轉變，都無所失；世性亦如是，轉變為麁。世性是常法，無所從來，如《僧佉經》廣說世性。（大正25，546c11-29）

（2）印順法師，《中國禪宗史》，p.384：

^「自性」本來空寂（本淨），而能變化一切。為什麼會變化？由於「思量」；思量，自性就起變化了。「自性」，「自性（起）變化」，這是禪者本著自心的經驗而說，還是有所（經說，論說）承受呢！也許受到「數論」的影響；「數論」為印度六大學派中的重要的一派。依「數論」說：「自性」（羅什譯為世性。約起用說，名為「勝性」。約微妙不易知說，名為「冥性」）為生起一切的根元。「自性」為什麼「變異」而起一切？「數論」說：「我是思」。由於我思，所以自性就變異而現起一切。

[^93]: 參見《大智度論》卷91〈81 照明品〉：

^復次，不說是色根本從世性中來、若從微塵中來、從大自在天中來，亦不說從時來，亦不說自然生，亦不說無因無緣而強生。如是等名為不隨、不壞。此中佛自說因緣：「是色性無故，不隨、不壞。」性無者，是色從一切四大和合，假名為色；是中無定一法名為色。如先破色中說。是色從因緣和合生故，即是無性；若無性，即是性空。若得是色相性空，即是習般若波羅蜜；乃至十八不共法亦如是。（大正25，702c23-703a3）

[^94]: 是無＝無是【宋】【元】【明】【宮】。（大正25，623d，n.1）

[^95]: 無得為因，無礙為果。（印順法師，《大智度論筆記》〔E017〕p.314）

[^96]: 《大智度論疏》卷24：

^「爾時，諸魔」已下，釋第六除諸魔事文也。捕魚人，喻魔也；一魚者，喻菩薩也；深入大水者，喻見菩薩深入諸法實相水也；網所不及者，喻魔為得所不能得也；絕望者，喻魔息擾亂心也。（卍新續藏46，914b16-20）

[^97]: ┌輭根──信多慧少──取相迴向┐

二種人 ┴利根──慧多信少──戲論空法┴信慧力等，能如薩婆若回向

（印順法師，《大智度論筆記》［B031］p.175）

[^98]: 以＋（智）【石】。（大正25，623d，n.2）

[^99]: 信慧：信慧不等不具六度。（印順法師，《大智度論筆記》［E019］p.318）

[^100]: 《大智度論疏》卷24：「^第六十七品者，名為〈六度相攝品〉，即方便門中第二品也。上品正明方便體，明於菩薩以方便力故，遂有所除，亦有所得；明一度之中，具足六度，成方便義。從此下文去有數品經文，還廣上方便義，明有所除故，能具足諸波羅蜜，故次此品後明〈六波羅蜜相攝品〉。論將欲釋。故舉之云第六十七品釋論也。」（卍新續藏46，914b21-c2）

[^101]: 卷第八十一首【石】，（大智...八）十四字＝（大智論釋六度相攝品第六十八）十三字【宋】，（大智度論釋六度相攝品第六十八）十四字【元】，（釋六度相攝品第六十八之上）十二字【明】，（大智論釋第六十八品攝五品）十二字【宮】，（摩訶般若波羅蜜第六十七品六度相攝品卷八十一）二十一字【石】。（大正25，623d，n.5）

[^102]: 《大般若波羅蜜多經》卷459〈67 相攝品〉：

^佛告善現：「若菩薩摩訶薩以無貪著、無慳悋心修行布施，持此布施與諸有情同共迴向一切智智，於諸有情住慈身業、語業、意業，離諸罪犯。善現！是為菩薩摩訶薩安住布施波羅蜜多攝取淨戒波羅蜜多。」（大正7，316c27-317a3）

[^103]: 言＝口【石】。（大正25，623d，n.6）

[^104]: 《大般若波羅蜜多經》卷459〈67
相攝品〉：「^善現！若菩薩摩訶薩以無貪著、無慳悋心修行布施，持此布施與諸有情同共迴向一切智智，觀諸受者、施者、施物皆如幻事，不見此施於諸有情有益有損，達一切法勝義空故。」（大正7，317a24-28）

[^105]: 他＋（家）【宋】【元】【明】【宮】。（大正25，623d，n.7）

[^106]: 《大般若波羅蜜多經》卷459〈67 相攝品〉：

^佛告善現：「若菩薩摩訶薩安住淨戒波羅蜜多，造身、語、心三種福業，由斯福業離斷生命乃至邪見，不求聲聞、獨覺乘等，唯求無上正等菩提。菩薩爾時安住淨戒，廣行布施，隨諸有情所須之物盡皆施與，復持如是布施善根，與諸有情同共迴向一切智智，不求聲聞、獨覺等果。善現！是為菩薩摩訶薩安住淨戒波羅蜜多攝取布施波羅蜜多。」（大正7，317b3-11）

[^107]: 《大智度論疏》卷24：

^「甘露地」者，不死地也。（卍新續藏46，914c19）

[^108]: 菩薩＋（摩訶薩）【宋】【元】【明】【宮】。（大正25，623d，n.9）

[^109]: 〔法〕－【石】。（大正25，623d，n.10）

[^110]: 《大般若波羅蜜多經》卷459〈67
相攝品〉：「^善現！若菩薩摩訶薩安住淨戒波羅蜜多，不見有法──若善、若非善，若有記、若無記，若有漏、若無漏，若世間、若出世間，若有為、若無為，若墮有數、若墮無數，若墮有相、若墮無相；唯觀諸法不離真如，廣說乃至不思議界；此真如等亦不可得。由此般若波羅蜜多方便善巧，不墮聲聞、獨覺等地，唯求無上正等菩提。善現！是為菩薩摩訶薩安住淨戒波羅蜜多攝取般若波羅蜜多。」（大正7，317b29-c8）

[^111]: 末＝未【宋】【元】【明】【宮】。（大正25，624d，n.1）

[^112]: 《正觀》（6），p.197：「上品末說」，參見《大智度論》卷67〈66
無盡方便品〉（大正25，622b26-c11）。

[^113]: 提＝薩【石】。（大正25，624d，n.2）

[^114]: 〔緣〕－【宋】【宮】。（大正25，624d，n.3）

[^115]: 六度互具行：行一攝五，以一為五，餘五有分。（印順法師，《大智度論筆記》〔E003〕p.291）

[^116]: 稱（^ㄔㄣˋ）意：合乎心意。（《漢語大詞典》（八），p.117）

[^117]: ┌瞋──意

瞋起三業 ┤罵──口

└打──身　　（印順法師，《大智度論筆記》［B031］p.175）

[^118]: ┌上，殺害

瞋有三品 ┤中，罵詈

└下，心瞋　　（印順法師，《大智度論筆記》［B031］p.175）

[^119]: 《正觀》（6），p.198：《大智度論》卷11-卷12（大正25，140c15-153a23）。

[^120]: 報＋（者）【宋】【元】【明】【宮】。（大正25，624d，n.4）

[^121]: 波羅密中總具諸法，隨力大者得名。（印順法師，《大智度論筆記》〔E023〕p.322）

[^122]: 戒＝或【宋】【元】【明】【宮】【石】。（大正25，624d，n.6）

[^123]: （1）《眾事分阿毘曇論》卷4：「^云何出法？謂欲界繫善戒，色、無色界繫出要寂靜善正受，學法、無學法，及數滅。云何非出法？謂除欲界繫善戒，餘欲界繫法；除色、無色界繫出要寂靜善正受，餘色、無色界繫法；及虛空、非數滅。」（大正26，649a9-a14）

（2）參見《品類足論》卷6（大正26，716b19-23）「離法」、「非離法」。

[^124]: 〔食〕－【宋】【元】【明】【宮】。（大正25，624d，n.7）

[^125]: 《正觀》（6），p.198：《大智度論》卷30（大正25，277b10-279b1）。

[^126]: ┌十不善道［助道戒］

菩薩二種破戒
┴向二乘地　　　　　　　（印順法師，《大智度論筆記》［B031］p.175）

[^127]: 《大正藏》原作「遂」，今依《高麗藏》作「逐」（第14冊，1185a9）。

[^128]: 者＋（則）【宋】【元】【明】【宮】。（大正25，624d，n.8）

[^129]: 屎＝[尿/衣]【石】。（大正25，624d，n.9）

[^130]: 污＝汗【明】。（大正25，624d，n.10）

[^131]: 割＝害【宋】【元】【明】【宮】。（大正25，624d，n.11）

[^132]: ┌得無量戒律儀────攝律儀［在家不具此］

出家人三種戒，名尸羅波羅蜜 ┤具足四十種善道───攝善法

└深入實相過二乘地──益有情

（印順法師，《大智度論筆記》［B032］p.176）

※四十種善道：自作十善道、教他行十善道、讚歎十善道法、歡喜讚歎行十善道者。

[^133]: 《摩訶般若波羅蜜經》卷13〈46 魔事品〉：

^「須菩提！譬如人得無價摩尼珠，反持比水精珠。須菩提！於汝意云何，是人為黠不？」

須菩提言：「為不黠。」（大正8，319c4-6）

[^134]: 自＝一【宋】【元】【明】【宮】。（大正25，625d，n.1）

[^135]: 忍法＝法忍【石】。（大正25，625d，n.2）

[^136]: 去＝却【宋】【元】【明】【宮】。（大正25，625d，n.3）

[^137]: 德＝得【宋】【元】【明】【宮】【石】。（大正25，625d，n.4）

[^138]: 螫＝說【石】。（大正25，625d，n.5）

[^139]: 軟＝濡【宮】【石】。（大正25，625d，n.6）

[^140]: 說諸＝諸說【宮】。（大正25，625d，n.7）

[^141]: 《大正藏》原作「樂」，今依《高麗藏》作「槃」（第14冊，1186a5）。

[^142]: 有＝者【宮】。（大正25，625d，n.8）

[^143]: ┌無相寂滅，無戲論，如涅槃

無為有二 ┴相待無，因有而生
（印順法師，《大智度論筆記》［B032］p.176）

[^144]: 《正觀》（6），p.198：《大智度論》卷12（大正25，147b8-c21）、卷15（大正25，170c15-171c7）、卷18（大正25，194b1-195a11）、卷31（大正25，293c22-c27）。

[^145]: 不見虛誑即諸法實。（印順法師，《大智度論筆記》〔E017〕p.315）

[^146]: 為、無為皆空。（印順法師，《大智度論筆記》〔E015〕p.312）