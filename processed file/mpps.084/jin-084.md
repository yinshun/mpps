【經】 ^jin-084-1

須菩提白佛言：「世尊！若諸法無所為、無所作，不應分別有三乘：聲聞、辟支佛、佛乘？」 ^jin-084-2

佛告須菩提：「諸法無所為、無所作[^1]，無有分別；有所為、有所作中有分別。[^2] ^jin-084-3

何以故？凡夫愚人[^3]不聞聖法，著五受眾，所謂色、受、想、行、識，著檀波羅蜜，乃至著阿耨多羅三藐三菩提。是人念有是色、得是色，乃至念有是阿耨多羅三藐三菩提、得是阿耨多羅三藐三菩提。 ^jin-084-4

是菩薩作是念：『我當得阿耨多羅三藐三菩提，我當度眾生生死。』 ^jin-084-5

須菩提！我以五眼觀，尚不得色乃至阿耨多羅三藐三菩提。[^4] ^jin-084-6

是狂愚人無目，而欲得阿耨多羅三藐三菩提、度脫眾生生死！」[^5] ^jin-084-7

須菩提白佛言：「世尊！若佛以五眼觀不見眾生生死中可度者，今世尊云何得阿耨多羅三藐三菩提，分別眾生有三聚：正定、邪定、不定[^6]？」 ^jin-084-8

「須菩提！我得阿耨多羅三藐三菩提，初不得眾生三聚：若正定、若邪定、若不定。[^7] ^jin-084-9

須菩提！以眾生無法有法想，我以除其妄著，世俗[^8]法故說有得[^9]，非第一義。」[^10] ^jin-084-10

「世尊！非住第一（645c）義得阿耨多羅三藐三菩提耶？」 ^jin-084-11

佛言：「不也！」 ^jin-084-12

「世尊！住顛倒得阿耨多羅三藐三菩提耶？」 ^jin-084-13

佛言：「不也！」 ^jin-084-14

「世尊！若不住第一義中得，亦不住顛倒中得，將無[^11]世尊不得阿耨多羅三藐三菩提耶？」 ^jin-084-15

佛言：「不也！我實得阿耨多羅三藐三菩提，無所住若有為相、若無為相。[^12] ^jin-084-16

\`2414\`須菩提！譬如佛所化人[^13]不住有為相、不住無為相，化人亦有來有去、亦坐亦立。 ^jin-084-17

須菩提！是[^14]化人若行檀波羅蜜，行尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，行四禪、四無量心、四無色定、五神通，行四念處乃至行八聖道分，入空三昧、無相三昧、無作三昧，行內空乃至無法有法空，行八背捨、九次第定[^15]，佛十力、四無所畏、四無礙智、大慈[^16]大悲，得阿耨多羅三藐三菩提，轉法輪。 ^jin-084-18

是化人化作無量眾生，有三聚。[^17] ^jin-084-19

須菩提！於汝意云何？是化人有行檀波羅蜜，乃至有三聚眾生不？」[^18] ^jin-084-20

須菩提言：「不也[^19]！」 ^jin-084-21

「須菩提！佛亦如是，知諸法如化，如化人度化眾生，無有實眾生可度。 ^jin-084-22

如是，須菩提！菩薩摩訶薩行般若波羅蜜，如佛所化人行。」[^20] ^jin-084-23

須菩提白佛言：「世尊！若一切法如化，佛與化人有何等差別？」 ^jin-084-24

佛告須菩提：「佛與化人無有差別。何以故？佛能有所作，化人亦能有所作。」[^21] ^jin-084-25

「世尊！若無佛，化獨能有所作不？」 ^jin-084-26

佛言：「能有所作。」 ^jin-084-27

須菩提言：「世尊！云何無佛，化能有所作？」 ^jin-084-28

「須菩提！譬如過去有佛名須扇多，為欲度菩薩故，化作佛已[^22]，而自滅度；是化佛住半劫作佛事，授應菩薩行者記已，滅度；一切世間眾生知佛實滅度。[^23] ^jin-084-29

須\`2415\`菩提！化人實無生（646a）無滅。 ^jin-084-30

如是，須菩提！菩薩行般若波羅蜜，當信知諸法如化。」[^24] ^jin-084-31

「世尊！若佛、佛[^25]所化人無差別者，云何令[^26]布施清淨？如人供養佛，是眾生乃至無餘涅槃，福德不盡；若供養化佛，是人乃至無餘涅槃，福德亦應不盡耶？」[^27] ^jin-084-32

佛告須菩提：「佛以諸法實相故，與一切眾生──天及人作福田；化佛亦以諸法實相故，與一切眾生──天及人作福田。」[^28] ^jin-084-33

佛告須菩提：「置是化[^29]佛及於化佛所種福德，若有善男子、善女人但以敬心念佛，是善根因緣，乃至畢苦，其福不盡。[^30] ^jin-084-34

須菩提！置是敬心念佛，若有善男子、善女人但以一華散虛空中念佛，乃至畢\`2416\`苦，其福不盡。 ^jin-084-35

須菩提！置是敬心念佛、散華念佛，若有人一稱南無佛，乃至畢苦，其福不盡。 ^jin-084-36

如是，須菩提！佛福田中種其福無量。 ^jin-084-37

以是故，須菩提！當知佛與化佛無有差別，諸法法相無異故。[^31] ^jin-084-38

須菩提！菩薩摩訶薩應如是行般若波羅蜜，入諸法實相中。是諸法實相不應壞──所謂般若波羅蜜相，乃至阿耨多羅三藐三菩提相[^32]。」[^33] ^jin-084-39

須菩提白佛言：「世尊！若諸法實相不應壞，佛何以故[^34]壞諸法相，言『是色，是受、想、行、識，[^35]是內法、是外法，是善法、是不善法，是有漏、是無漏，是世間、是出世間，是有諍法、是無諍法，是有為法、是無為法』等？世尊！將無壞[^36]諸法相？」 ^jin-084-40

佛告須菩提：「不也！[^37]以名字相故示諸法，欲令眾生解；佛不壞諸法法相。」[^38] ^jin-084-41

須菩提白佛言：「世尊！若以名字相故說諸法令眾生解；世尊！一[^39]切法無名無相，\`2417\`云何以名相示眾生欲令解？[^40] ^jin-084-42

佛告須菩提：「隨世俗法有名相，實無著處。 ^jin-084-43

須菩提！如凡（646b）夫[^41]說[^42]苦[^43]，著名、隨相；須菩提！諸佛及弟子不著名、不隨相。[^44] ^jin-084-44

須菩提！若名著名、相著相，空亦應著空，無相亦應著無相，無作亦應著無作，實際應[^45]著實際，法性應著法性，無為性應著無為性。 ^jin-084-45

須菩提！是一切法但有名相，是法不住名相中。 ^jin-084-46

如是，須菩提！菩薩摩訶薩但名相中住，應行般若波羅蜜，是名相中亦不應著。」[^46] ^jin-084-47

「世尊！若一切有為法但名相者，菩薩摩訶薩為誰故發阿耨多羅三藐三菩提心，受種種勤苦──菩薩行道時，布施、持戒、行忍辱、勤精進、入禪定、修智慧，行四禪、四無量心、四無色定、四念處乃至八聖道分，行空行、無相行、無作行、佛十力乃至具足大慈悲[^47]？」 ^jin-084-48

佛言：「如須菩提所說：『若一切有為法但[^48]名相者，菩薩摩訶薩為誰故行菩薩道？』須菩提！若有為法但名相等，是名相、名相相空。以是故，菩薩摩訶薩行菩薩道，得一切種智；得一切種智已，轉法輪；轉法輪已，以三乘法度脫眾生。是名相亦無生[^49]、無滅、無住異。」[^50] ^jin-084-49

爾時，須菩提白佛言：「世尊！世尊說一切種智？」 ^jin-084-50

佛告須菩提：「我說一切種智。」 ^jin-084-51

須菩提言：「佛說一切智、說道種智、說一切種智──是三種智有何差別？」[^52] ^jin-084-52

佛告須菩提：「薩婆若是一切聲聞、辟支佛智，道種智是菩薩摩訶薩智，一切種智是諸佛智。」[^53] ^jin-084-53

須菩提白佛言：「世尊！何因緣故，薩婆若是聲聞、辟支佛智？」 ^jin-084-54

佛告須菩提：「『一切』名所謂內外法，是聲聞、辟支佛能知，不能用一切道、一切種智[^54]。」[^55] ^jin-084-55

須菩提言：「世尊！何因緣故，道種智[^56]是諸菩薩摩訶薩智？」 ^jin-084-56

佛告須菩提：「一切道，菩薩（646c）摩訶薩應知──若聲聞道、辟支佛道、菩薩道，應具足知；亦應用是道度眾生，亦不作實際證。」[^57] ^jin-084-57

須菩提白佛言：「世尊！如佛說『菩薩摩訶薩應具足諸道，不應以是道實際作證』耶？」 ^jin-084-58

佛告須菩提：「是菩薩未淨佛土、未成就眾生，是時不應實際作證。」 ^jin-084-59

須菩提白佛言：「世尊！菩薩住道中，應實際作證？」 ^jin-084-60

佛言：「不也！」 ^jin-084-61

「世尊！住非道中，實際作證？」 ^jin-084-62

佛言：「不也！」 ^jin-084-63

「世尊！住道非道，實際作證？」 ^jin-084-64

佛言：「不也！」 ^jin-084-65

「世尊！住非道亦非非道，實際作證？」 ^jin-084-66

佛言：「不也！」 ^jin-084-67

「世尊！菩薩摩訶薩住何處，應實際作證？」 ^jin-084-68

佛告須菩提：「於汝意云何？汝住道中[^58]，受諸法故，漏盡[^59]得解脫不？」[^60] ^jin-084-69

須菩提言：「不也！世尊！」 ^jin-084-70

「汝住非道，漏盡得解脫不？」 ^jin-084-71

「不也！世尊！」 ^jin-084-72

「汝住道非道，漏盡得解脫不？」 ^jin-084-73

「不也！世尊！」 ^jin-084-74

「汝住非道亦非非道，漏盡得解脫不？」 ^jin-084-75

「不也！世尊！我無所住，不受諸法，漏盡心得解脫。」 ^jin-084-76

佛告須菩提：「菩薩摩訶薩亦如是，無所住，應實際作證。」[^61] ^jin-084-77

須菩提言：「世尊！云何為一切種智相？」 ^jin-084-78

佛言：「一相故名一切種智，所謂一切法寂滅相。[^62] ^jin-084-79

復次，諸法行類、相貌、名字顯示說，佛如實知。 ^jin-084-80

以是故名一切種智。」[^63] ^jin-084-81

須菩提白佛言：「世尊！一切智、道種智、一切種智──是三智結斷有差別、有盡、有餘不？」[^64] ^jin-084-82

佛言：「煩惱斷無差別；諸佛煩惱習一切悉斷，聲聞、辟支佛煩惱習不悉斷。」[^65] ^jin-084-83

「世尊！是諸人不得無為法得斷煩惱耶？」 ^jin-084-84

佛言：「不也！」[^66] ^jin-084-85

「世尊！無為法中可得差別不？」 ^jin-084-86

佛言：「不也！」 ^jin-084-87

「世尊！若無為法中不可得差別，何以故說是人煩惱習斷、是人煩惱習不斷？」[^67] ^jin-084-88

\`2421\`佛告須菩提：「習，非煩惱。是聲聞、辟支（647a）佛身口有似婬欲、瞋恚、愚癡相，凡[^68]夫愚人為之得罪；是三毒習，諸佛無有。」[^69] ^jin-084-89

須菩提白佛言：「世尊！若道無法，涅槃亦無法，何以故分別說是須陀洹、是斯陀含、是阿那含、是阿羅漢、是辟支佛、是菩薩、是佛？」[^70] ^jin-084-90

佛告須菩提：「是皆以無為法而有分別是須陀洹、是斯陀含、是阿那含、是阿羅漢、是辟支佛、是菩薩、是佛。」[^71] ^jin-084-91

「世尊！實以無為法故分別有須陀洹乃至佛？」[^72] ^jin-084-92

佛告須菩提：「世間[^73]言說故有差別，非第一義，第一義中無有分別說。何以故？第一義中無言說道，斷結故說後際。」[^74] ^jin-084-93

須菩提言：「世尊！諸法自相空中，前際不可得，何況說有後際！」 ^jin-084-94

佛告須菩提：「如是！如是！諸法自相空中，無有前際，何況有後際！無有是處！ ^jin-084-95

須菩提！以眾生不知諸法自相空故，為說是前際、是後際；諸法自相空中，前際、後際不可得。 ^jin-084-96

如是，須菩提！菩薩摩訶薩應以自相空法行般若波羅蜜。 ^jin-084-97

\`2422\`須菩提！若菩薩行自相空法，則無所著──若內法、若外法，若有為法、[^75]若無為法，若聲聞法、若[^76]辟支佛法、若佛法。」 ^jin-084-98

須菩提白佛言：「世尊[^77]！常說般若波羅蜜，般若波羅蜜以何義故名般若波羅蜜？」[^78] ^jin-084-99

佛言：「得第一度，一切法到彼岸，以是義故名般若波羅蜜。[^79] ^jin-084-100

復次，須菩提！諸佛、菩薩、辟支佛、阿羅漢用是般若波羅蜜得度彼岸，以是義故名般若波羅蜜。[^80] ^jin-084-101

復次，須菩提！分別、籌量破壞一切法，乃至微塵，是中不得堅實，以是義故名般若波羅蜜。[^81] ^jin-084-102

復次，須菩提！諸法如、法性、實際皆入般若波羅蜜中，以是義故名般若波羅蜜。[^82] ^jin-084-103

復次，須菩提！是般若波（647b）羅蜜無有法若合若散、若有色若無色、若可見若不可見、若有對若無對、若有漏若無漏、若有為若無為。何以故？是般若波羅蜜無色、無形、無對，一相，所謂無相。 ^jin-084-104

復次，須菩提！是般若波羅蜜能生一切法、一切樂說辯、一切照明。 ^jin-084-105

須菩提！是[^83]般若波羅蜜，魔、若魔天、求[^84]聲聞、辟支佛人及餘異道梵志、怨讎[^85]惡人不能斷[^86]壞菩薩行般若波羅蜜。何以故？是人輩，般若波羅蜜中皆不可得故。[^87] ^jin-084-106

須菩提[^88]！菩薩摩訶薩應如是行般若波羅蜜義。[^89] ^jin-084-107

復次，須菩提！菩薩摩訶薩欲行深般若波羅蜜義，應行無常義、苦義、空義、無我義，亦應行苦智義、集智義、滅智義、道智義、法智義、比智義、世智義、他心智義、盡智義、無生智義、如實智義。 ^jin-084-108

如是，須菩提！菩薩摩訶薩為般若波羅蜜義故，應行般若波羅蜜。」 ^jin-084-109

須菩提白佛言：「世尊！是深般若波羅蜜中，義與非義皆不可得，云何菩薩為深般若波羅蜜義故應行般若波羅蜜？」[^90] ^jin-084-110

佛告須菩提：「菩薩摩訶薩為深般若波羅蜜義故，應如是念：『貪欲非義，如是義不應行；瞋恚、愚癡非義，如是義不應行；一切邪見無義，如是義不應行。』[^91] ^jin-084-111

\`2424\`何以故？三毒如相，無有義、無有非義；一切邪見如相，無有義、無有非義。[^92] ^jin-084-112

復次，須菩提！菩薩摩訶薩應作是念：『色非義、非非義，乃至識非義、非非義，檀波羅蜜乃至阿耨多羅三藐三菩提非義、非非義。』 ^jin-084-113

何以故？須菩提！佛得阿耨多羅三藐三菩提時，無有法可得若義、若非義。[^93] ^jin-084-114

須菩提！有佛無佛，諸法法相常住，無有是義、無有非義。 ^jin-084-115

如是，須菩提！菩（647c）薩摩訶薩行般若波羅蜜，應離義[^94]、非義。」[^95] ^jin-084-116

須菩提白佛言：「世尊！何以故般若波羅蜜非義、非非義？」 ^jin-084-117

佛告須菩提：「一切有為法無作相，以是故，般若波羅蜜非義、非非義。」[^96] ^jin-084-118

「世尊！一切賢聖──若佛、若佛弟子皆以無為為義，云何佛言『般若波羅蜜無有義[^97]、非義』？」[^98] ^jin-084-119

佛言：「雖一切賢聖──若佛、若佛弟子皆以無為為義，亦不以增、亦不以損。 ^jin-084-120

須菩提！譬如虛空如，不能益眾生、不能損眾生；如是，須菩提！菩薩摩訶薩般若波羅蜜無有增、無有損。」[^99] ^jin-084-121

\`2425\`「世尊！菩薩摩訶薩不學無為般若波羅蜜得一切種智耶？」[^100] ^jin-084-122

佛言：「如是！如是！須菩提！菩薩摩訶薩學是無為般若波羅蜜，當得一切種智，不以二法故。」[^101] ^jin-084-123

「世尊！不[^102]二法能得不二法耶？」 ^jin-084-124

佛言：「不也！」 ^jin-084-125

須菩提言：「二法能得不二法耶？」 ^jin-084-126

佛言：「不也！」 ^jin-084-127

須菩提言：「世尊！菩薩摩訶薩若不以二法、亦[^103]不以不二法，云何當得一切種智？」 ^jin-084-128

「須菩提！無所得即是得，以是得無所得。」[^104] ^jin-084-129

【論[^105]】釋曰： ^jin-084-130

須菩提復問世尊：「若一切法無作、無起相，云何分別有三乘？」 ^jin-084-131

佛可其意。 ^jin-084-132

更說因緣：凡夫人未得道，著[^106]五眾故，亦著是空、無作、無起法故生疑：「云何分別有三乘？」 ^jin-084-133

汝已得道，不著五眾，亦不著空、無作、無起，云何生疑？ ^jin-084-134

佛此中自說因緣：「我以五眼尚不得色等諸法，狂人無眼而欲得！」 ^jin-084-135

須菩提問：「若無法、無眾生，云何說有三聚眾生？」 ^jin-084-136

佛答：「我觀眾生一聚不可得，云何有三？但為欲破顛倒故，分別有三： ^jin-084-137

能破顛倒者名正定； ^jin-084-138

必不能破顛倒者是邪定； ^jin-084-139

得因緣能（648a）破，不得則不能破，是名不定。 ^jin-084-140

皆以世俗法故說，非最第一義。」 ^jin-084-141

問曰：佛實住第一義中得道，何以答須菩提言「不」？ ^jin-084-142

答曰：須菩提為新發意著[^107]者故問，是故佛言「不」。 ^jin-084-143

何以故？顛倒有法中尚不可住，何況第一義無所有中住！ ^jin-084-144

是故須菩提疑：「若二處不住，將無世尊不得正覺耶？」 ^jin-084-145

佛答：「實得阿耨多羅三藐三菩提道，但無所住──有為性虛誑不實，無為性空無所有，故不可住。」 ^jin-084-146

此中佛欲明了是事故，說化佛譬喻：「如化佛不住有為性、不住無為性，而能來去說法。」 ^jin-084-147

問曰：化人來去說法可爾，云何能行檀波羅蜜等？ ^jin-084-148

答曰：不言化人能實行，眾生眼見似有所行。 ^jin-084-149

\`2427\`是化事，如經中說，乃至「須扇多」。 ^jin-084-150

須菩提意已信伏，種種因緣，化佛、真佛等無異，今猶少疑，問佛：「若無分別者，供養真佛，乃至無餘涅槃，福故不盡，供養化佛亦爾不？」 ^jin-084-151

佛答：「供養化佛、真佛，其福不異。何以故？佛得諸法實相故，供養，福無盡；化佛亦不離實相故，若供養者心能不異，其福亦等。」 ^jin-084-152

問曰：化佛無十力等諸功德，云何與真佛等？ ^jin-084-153

答曰：十力等諸功德皆入諸法實相；若十力等離諸法實相，則非佛法，墮[^108]顛倒邪見。 ^jin-084-154

問曰：若爾，真、化中定有諸法實相者，何以言「惡心出佛身血得逆罪」，不說化佛？ ^jin-084-155

答曰：經中但說「惡心出佛身血」，不辯真、化。 ^jin-084-156

若[^109]供養化佛得具足福者，惡心毀謗亦應得逆罪。 ^jin-084-157

惡人定謂化佛是真而惡心出血，血則為出，便得逆罪。 ^jin-084-158

問曰：若爾者，毘尼[^110]中何以言「殺化人（648b）不犯殺戒」？ ^jin-084-159

答曰： ^jin-084-160

毘尼中皆為世間事、攝眾僧故結戒，不論實相。何以故？ ^jin-084-161

毘尼中有人、有眾生，逐假名而結戒，為護佛法故，不觀後世罪多少。 ^jin-084-162

有[^111]後世罪重、戒中便輕，如道人鞭打殺牛羊等，罪重而戒輕。 ^jin-084-163

讚歎女人，戒中重、後世罪輕。 ^jin-084-164

殺化牛羊，則眾人不嫌、不譏、不[^112]論，但自得心罪； ^jin-084-165

若殺真、化牛羊，心不異者，得罪等。 ^jin-084-166

然制戒意，為眾人譏嫌故為重。 ^jin-084-167

是故經中說：「意業最[^113]大，非身、口業。」[^114]如人大行布施不及行慈三昧──行慈三昧，眾生無所得，而自得無量福。邪見斷善根人，不惱眾生而入阿鼻地獄。 ^jin-084-168

是故供養化佛、真佛，以心等故，其福不異。 ^jin-084-169

復次，此中佛說：「置是化佛光相具足，有人見石泥像等，慈心念佛，是人乃至畢苦其福不盡。」 ^jin-084-170

佛言：「復置泥像，若有恭敬心，雖不見佛像，念佛故，以華散空中，其福亦得畢苦。 ^jin-084-171

復置散華，但一稱南無佛，是人亦得畢苦其福不盡。」 ^jin-084-172

問曰：云何但空稱佛[^115]名字，便得畢苦其福不盡？ ^jin-084-173

答曰：是人曾聞佛功德──能度人老、病、死[^116]。[^117]若多[^118]若少供養及稱名字，得[^119]無量福[^120]，亦至畢苦不盡。 ^jin-084-174

是故福田無量故，雖濡[^121]心布施，其福亦無盡。 ^jin-084-175

如是種種因緣譬喻故，真佛、化佛無異；於佛福田供養者，其福無量，以一切法實相無別無異故。 ^jin-084-176

爾時，須菩提問佛：「世尊！若諸法實相無壞故二佛無異，今佛分別說諸[^122]法是色，是受、想、行、識，乃至是有為、是無為法，將無壞諸法相耶？」 ^jin-084-177

\`2429\`佛答：「須菩提！佛雖種種分別說諸（648c）法，但以言說欲令眾生得[^123]解，心無所著。」 ^jin-084-178

若二佛共語[^124]，不應說諸法名字。以眾生無及佛者，欲牽引令解故，說是善、是惡；如《法華經》說火宅，以三乘引出諸子。[^125]但以名相說諸法，不壞第一義。[^126] ^jin-084-179

須菩提問：「雖以名相為眾生說，無有實事，將無虛妄耶？」 ^jin-084-180

佛答：「聖人隨世俗言[^127]說，於中無有名相著處。」[^128] ^jin-084-181

佛此中自說因緣：如凡夫說苦[^129]，著名、取相； ^jin-084-182

諸佛及弟子口說苦而心不著；若著，不名「苦聖諦」。 ^jin-084-183

苦諦即是名相等，無有定實；凡夫著者亦是名相，無有定實。云何空名相中著空名相？ ^jin-084-184

若空名相中著名相者，空亦應著空，無相亦應著無相，無作亦應著無作，乃至無為性亦應著無為性。 ^jin-084-185

是法皆如凡夫苦諦相，但有名相；名相亦不住名相中。 ^jin-084-186

菩薩入是名相等諸法門中，住是名相般若中，應觀一切法無有實。 ^jin-084-187

須菩提問：「若一切法但有名相，菩薩為何等故發心？」如經中說。 ^jin-084-188

佛答：若一切法但有名相者，名相中名相亦空，是法皆畢竟空，入如、法性、實際中；是故菩薩能發阿耨多羅三藐三菩提，乃至能以三乘度眾生。 ^jin-084-189

若諸法有定實、非名相者，即是無生滅；無生滅故，無苦、無集、無盡、無道，\`2430\`云何以三乘度眾生？ ^jin-084-190

若諸法但是空名相、無實者，亦無生滅；無生滅故，無苦、集、盡、道，亦云何可度？ ^jin-084-191

今菩薩知一切法名相等空，則離世間顛倒；亦知名相空，亦離名相空──如是離有離無、處中道，能度眾生。 ^jin-084-192

佛意：菩薩行是中道般若，得一切種智。 ^jin-084-193

爾時，須菩（649a）提欲難故，先定佛語[^130]，乃問：「世尊說一切種智耶？」 ^jin-084-194

佛言：「我說一切種智。」 ^jin-084-195

復問：「佛常說三種智，三種智有何差別？」 ^jin-084-196

佛答：「薩婆若是聲聞、辟支佛智。」 ^jin-084-197

何以故？「一切」名內外十二入，[^131]是法，聲聞、辟支佛總相知[^132]皆是無常、苦、空、無我等。 ^jin-084-198

「道種智是諸菩薩摩訶薩智。」 ^jin-084-199

「道」有四種：一者、人天中受福樂道，所謂種福德；并三乘道為四。 ^jin-084-200

菩薩法，應引導眾生著大道中；若不任入大道者，著二乘中；若不任入涅槃者，著[^133]人天福樂中，作涅槃因緣。 ^jin-084-201

世間福樂道，是十善、布施諸福德；三十七品是二乘道；三十七品及六波羅蜜是菩薩道──菩薩應了了知是諸道。菩薩以佛道自為、為人，以餘三道但為眾生。 ^jin-084-202

是菩薩道種智。 ^jin-084-203

須菩提問：「何以道種智為菩薩事？」 ^jin-084-204

\`2431\`佛答：「菩薩應具足一切道，以是道化眾生。雖出入是道，未教化眾生、淨佛國土而不取證；具足是事已，然後坐道場乃取證。是故，須菩提！道種智是菩薩事。」 ^jin-084-205

須菩提復[^134]問：「是菩薩住何處實際作證？」 ^jin-084-206

須菩提意：若住「道」中作證，是事不然，有二過故。 ^jin-084-207

一者、有結使人不應有畢竟清淨正智；若有，則與佛無異；若異者，有煩惱習氣故應有錯謬。 ^jin-084-208

二者、一切有為法皆是虛誑，和合故有，假名，無有定實。 ^jin-084-209

是故佛言：「不也！」 ^jin-084-210

若住「道」中尚不得，何況「非道」！ ^jin-084-211

「道非道」，亦有二過故。 ^jin-084-212

「非道非不道」，以著心取相故，亦言「不也！」 ^jin-084-213

爾時，須菩提意或作是念：「佛所得道甚深，不可得底。」是故復問：「菩薩住何處實際作證？」 ^jin-084-214

佛反問須菩提。 ^jin-084-215

問曰：（649b）佛何以故不直答而反問須菩提？ ^jin-084-216

答曰：須菩提自於所得道中了了無惑[^135]，貴尚佛所證故，四句戲論，如有著心不了故問；是故佛以須菩提所得證反問：「汝得道時住四句中得證耶？」 ^jin-084-217

答言：「不也！我無所住而得漏盡。」 ^jin-084-218

「汝以無所住而心得解脫，當知菩薩摩訶薩亦如是，不住四句而證實際。」是故佛反問。 ^jin-084-219

復有人言：四種答中，是名反問答。 ^jin-084-220

問曰：須菩提住金剛三昧，心得解脫，云何言「不住道中」？ ^jin-084-221

\`2432\`答曰：「住」名取相，定有是法；是人更求無為勝法故，不名為「住有為法」，為不[^136]用故，不於中住。 ^jin-084-222

復有人言[^137]：住[^138]是名相凡夫法中，便有分別──是金剛，是解脫。得無相法，則無所分別。 ^jin-084-223

佛為無相法故，反問須菩提：「汝[^139]不應[^140]以名相故問，汝不應以名相為難。」 ^jin-084-224

「一切種智」是佛智。 ^jin-084-225

「一切種智」名「一切三世法中通達無礙，知[^141]大小、精麁，無事不知」。 ^jin-084-226

佛自[^142]說「一切種智」義，有二種相：一者、通達諸法實相故寂滅相。如大海水中風不能動，以其[^143]深故，波浪不起；一切種智亦如是，戲論風所不能動。 ^jin-084-227

二者、一切諸法可以名相文字言說，了了通達無礙。 ^jin-084-228

攝有、無二事故名「一切種智」。 ^jin-084-229

有人言：十力、四無所畏、四無礙法、十八不共法，盡是智慧相，和合名為「一切種智」。 ^jin-084-230

復有人言：金剛三昧次第得無礙解脫故，若大小、近遠、深淺、難易，無事不知。 ^jin-084-231

如是等種種無量因緣，名「一切種智」。 ^jin-084-232

須菩提聞是已，問佛：「智慧故有上、中、下[^145]分別，煩惱斷復有差別不？」 ^jin-084-233

\`2433\`佛言：「無差別。」 ^jin-084-234

斷時有（649c）差別，斷已無差別；譬如刀有利鈍，斷時有遲速，斷已無差別。 ^jin-084-235

「如來煩惱及習都盡；聲聞、辟支佛但煩惱盡，而習氣有餘。」 ^jin-084-236

須菩提問佛：「世尊！三種斷，是有為、是無為？」 ^jin-084-237

佛答：「皆是無為。」 ^jin-084-238

復問：「世尊！無為法中可得差別不？」 ^jin-084-239

佛答：「是法無相、無量，云何可得差別？」 ^jin-084-240

復問：「世尊！若無差別，云何說是斷中有餘、是斷中無餘？」 ^jin-084-241

「須菩提！是習，不名真煩惱。」 ^jin-084-242

有人雖斷一切煩惱，身、口中亦有煩惱相出；凡人[^146]見聞是相已，則起不清淨心。 ^jin-084-243

譬如蜜婆[^147]私詫[^148]阿羅漢，五百世在獼猴中，今雖得阿羅漢，猶騰跳樹木，愚人見之即生輕慢：「是比丘似如獼猴！」是阿羅漢無煩惱心而猶有本習。 ^jin-084-244

又如畢陵伽婆蹉阿羅漢，五百世生婆羅門中，習輕蔑心故，[^149]雖得阿羅漢，猶語恒水神言：「小婢！止流！」恒神瞋恚，詣佛陳訴[^150]；佛教懺悔，猶稱「小婢」。 ^jin-084-245

如是等身、口業煩惱習[^151]氣，二乘不盡。 ^jin-084-246

佛無如是事。[^152] ^jin-084-247

如一婆羅門惡口，一時以五百事罵佛，佛無慍[^153]色；婆羅門心乃歡喜，即復一時以五百善事讚歎於佛，佛亦無喜色。[^154] ^jin-084-248

當知佛煩惱習氣盡故，好惡無異。 ^jin-084-249

\`2434\`又復佛初得道，實功德中出好名聲充滿十方，唯佛自知；而孫[^155]陀梨梵志女，殺身謗佛，惡名流布。佛於此二事，心無有異，亦不憂喜。 ^jin-084-250

又入婆羅門[^156]聚落中，空鉢而出；天人種種供養。 ^jin-084-251

又復三月食馬麥；釋提桓因恭敬，以天食供養。 ^jin-084-252

阿羅婆伽林中，棘刺寒風，佛在中宿；又於歡喜園中，在天白寶石上，柔濡[^157]滑澤，又敷天臥具。 ^jin-084-253

於此好惡事中，心無（650a）憂喜。 ^jin-084-254

又提婆達瞋[^158]心以石堆[^159]佛，羅睺羅敬心合手禮佛──於此二人，其心平等，如愛兩[^160]眼。 ^jin-084-255

如是等種種干[^161]亂[^162]，無有異想；譬如真金，燒磨鍛[^163]截[^164]，其色不變。 ^jin-084-256

佛經此眾事，心無增減[^165]，是故可知諸佛愛恚等諸煩惱習氣都盡。 ^jin-084-257

須菩提意：「若諸法實相中，若道、若涅槃無所有；若無所有，何以分別是須陀洹乃至辟支佛習氣未盡、佛習氣盡？」 ^jin-084-258

佛言：「三乘聖人皆以無為法而有差別。」 ^jin-084-259

雖因無為有差別，而有為法中可得說。 ^jin-084-260

須菩提欲定佛語，故問：「世尊！實以無為法故有差別耶？」 ^jin-084-261

佛答：「世俗法語言名相故可分別，第一法中無分別。何以故？第一義中一切語言道斷，以一切心所行斷故。但以諸聖人結使斷故，說有後際。」 ^jin-084-262

「後際[^166]」者，所謂「無餘涅槃」。[^167] ^jin-084-263

\`2435\`須菩提問：「世尊！諸法自相空故，前際不可得，何況後際！」 ^jin-084-264

何以故？因前際故有後際。 ^jin-084-265

佛可其意，以眾生不知諸法自相空故，說是前際、是後際；自相空諸法中，前、後際不可得。 ^jin-084-266

何以故？ ^jin-084-267

若先有生，則後有老死；若離老死有生，是則不死而生，是生無因無緣； ^jin-084-268

若先老死後有生者，不生云何有老死？ ^jin-084-269

先後既不可得，一時亦不可得， ^jin-084-270

以是故說：「自相空法中，無有前後際。」 ^jin-084-271

佛言：「如是！須菩提！菩薩應以自相空法行般若，內外法乃至佛法不著故。」 ^jin-084-272

問曰：上來常說般若波羅蜜相，[^168]今何以更問？ ^jin-084-273

答曰：不但問相，人常說「般若波羅蜜」，般若波羅蜜以何義故名「般若」？ ^jin-084-274

佛言：「以第一度，一切法到彼岸，名般若波羅蜜。」 ^jin-084-275

「第一度」者，聲聞人（650b）以下智度；辟支佛以中智度；菩薩以上智度，故名「第一度」。 ^jin-084-276

復次，煩惱有九種，上、中、下各有三品。智慧亦有九種：下下智慧從鈍根須陀洹來，乃至上下是第一聲聞舍利弗等；上中是大辟支佛；上上是菩薩。以上上智慧度，故名「第一度」。 ^jin-084-277

\`2436\`聲聞、辟支佛但總相度，於別相少； ^jin-084-278

菩薩一切法總相、別相皆了了知，故名「第一度」。 ^jin-084-279

復次，菩薩度時，智慧遍滿可知法中；二乘人可知法中不能遍滿。是故名「第一度」。 ^jin-084-280

復次，「第一度」者，大乘福德、智慧、六波羅蜜、三十七品具足滿，故安隱度。 ^jin-084-281

又十方諸佛、大菩薩、諸天皆來佐助，安隱得度。 ^jin-084-282

如人乘七寶船，牢治行具，上有種種好食、有好導師，遇隨意好風，則為好度；若人乘草栰度恐怖[^169]，不名好度。 ^jin-084-283

復次，佛說：「三乘人以是般若波羅蜜度到彼岸涅槃，滅一切憂苦，以是義故名般若波羅蜜。」 ^jin-084-284

復次，是般若波羅蜜中，一切法──內外、大小，思惟、籌量、分別、推求，乃至如微塵，不得堅實。既到微塵，則不可分別；心心數法，乃至一念中，亦不可分別。 ^jin-084-285

是般若波羅蜜中，心、色二法破壞，推求不得堅實，以是義故名「般若波羅蜜」。 ^jin-084-286

復次，「般若」名慧；「波羅蜜」，到[^170]彼岸。「彼岸」名「盡一切智慧邊」。 ^jin-084-287

「智慧」名「不可破壞相」，「不可破壞相」即是如、法性、實際，以其實故不可破壞。是三事攝入般若中故，名為「般若波羅蜜」。 ^jin-084-288

復次，般若波羅蜜，無有法與法有合有散，畢竟空故。 ^jin-084-289

是般若無色、無形、無對，一相，所謂無相，是義如先說。[^171] ^jin-084-290

如是等種種因緣，故名般若義。 ^jin-084-291

今（650c）當說般若力，所謂般若能生一切智慧、禪定等諸[^172]法；能生[^173]一切樂說辯\`2437\`才──以般若力故演說一句，種種莊嚴窮劫不盡；星宿日月不能[^174]照處，般若能照，能破邪見、無明黑闇故。 ^jin-084-292

魔若魔人、求聲聞辟支佛人、外道、惡人所不能壞。何以故？ ^jin-084-293

菩薩行[^175]般若，此諸惡人於般若中皆不可得故。[^176] ^jin-084-294

復次，若行者一心信受、諷誦，諸惡不能得便，何況正憶念、如說行！ ^jin-084-295

如是，須菩提！菩薩應行般若義。 ^jin-084-296

「般若義」者，所謂無常義，苦、空、無我義，四諦智、盡智、無生智、法智、比智、世智、知他心智、如實智義故，應行般若。 ^jin-084-297

是般若如大海有種種寶物，或大、或小，唯一是如意寶；般若波羅蜜亦有種種諸智慧寶──無常等四聖行、十智，唯有如實智如如意寶。 ^jin-084-298

問曰：如先品[^177]說：「若常、若無常等行，不名行般若波羅蜜。」今何以言「行無常等義故，應行般若波羅蜜」？ ^jin-084-299

答曰：我已先答，無常有二種：若著心，戲論無常，是不名行般若；若以無著心，不戲論無常，為破常倒，又不自生著心，是名行般若。[^178] ^jin-084-300

問曰：三藏中但有十智，此中何以有「如實智」？ ^jin-084-301

答曰：是故名「大乘」！大法能受小法，小不能受大。 ^jin-084-302

問曰：十智各各有體相，「如實智」有何等相？ ^jin-084-303

答曰：有人言：能知諸法實相，所謂如、法性、實際，是名「如實智相」。 ^jin-084-304

佛此中說：「如實智唯是諸佛所得。」 ^jin-084-305

何以故？煩惱未盡者猶有無明故，不能知如實。 ^jin-084-306

二乘及大菩薩習未盡故，不能遍知一切法、一切種，不名如實智； ^jin-084-307

但諸佛於一切無明盡無遺餘故，能（651a）如實知。 ^jin-084-308

問曰：若除佛更無如實知[^179]者，二乘云何得涅槃、大菩薩得無生忍？ ^jin-084-309

答曰：如實智有二種：一者[^180]、遍滿具足，二者、未具足。 ^jin-084-310

具足者，佛；不具足者，二乘及大[^181]菩薩。 ^jin-084-311

譬如闇室中，為有所作故然燈，所為已辦[^182]；後來燈，其明益增。 ^jin-084-312

黑闇有二分：一分，初燈已除；第二分，後燈所除。第二分闇與初燈明和合；若不爾，第二燈則無所用。 ^jin-084-313

如是，二乘及大菩薩智慧雖已破無明，佛智慧所除無明分是諸人所不能除。 ^jin-084-314

不得言初燈無照。 ^jin-084-315

如是，不得言二乘及菩薩智慧是遍如實智[^183]。 ^jin-084-316

「遍如實[^184]智」，是佛；「但如實智」，二乘及菩薩所[^185]共。 ^jin-084-317

爾時，須菩提問佛：「世尊！若深般若中義、非義不可得，云何言『菩薩為深般若義故行般若』？」 ^jin-084-318

佛答：「貪欲等煩惱非義不應行」者，諸法有三分：貪欲等諸煩惱是非義；六波羅蜜等諸善法是義；色等法，無記故，非義非非義。 ^jin-084-319

若人於煩惱及行煩惱者中，生怨憎心；於六波羅蜜等諸善法及行善法者[^186]中，生愛念心[^187]；於色等無記法及行無記法者中，即生癡心。如經中說：「凡人得受樂時生貪心，受苦時生瞋心，受不苦不樂時生癡心。」[^188] ^jin-084-320

是故說：「菩薩應作是念：『欲貪[^189]等非義，不應念以為非。』」如經廣說。 ^jin-084-321

此中自說因緣：「惡法、善法、無記法，一如相，無有義、非義，『如相』無二無分別故。」 ^jin-084-322

復次，佛得道時，不見一法若義、若非義。 ^jin-084-323

諸法實相，有佛無佛常住，不作義、非義──若如是知，即是義； ^jin-084-324

但破分別心故，說：「義、非義不應行。」 ^jin-084-325

「如是，須菩提！菩薩應行是離（651b）義非義般若波羅蜜。」 ^jin-084-326

須菩提復問：「何緣故般若非義非非義？」 ^jin-084-327

佛答：「一切法無作無起相故無所能作，云何般若波羅蜜作義以非義？」 ^jin-084-328

須菩提復問：「世尊！若一切諸佛及弟子皆以無為法為義，佛何以說般若波羅蜜不能作義以非義？」 ^jin-084-329

佛答：「一切聖人雖以無為法為義，不作義以非義，無增無損故。」 ^jin-084-330

此中說譬喻：「如虛空如不能益眾生、不能損眾生，虛空無法故，無有義以[^190]非義，何況虛空如！」 ^jin-084-331

虛空雖無法，一切世間因虛空故得有所作；般若波羅蜜亦如是，雖無相、無為，而因般若能行五波羅蜜等一切佛道法。 ^jin-084-332

\`2440\`以著心故，說「般若無義、非義」；無著心故，說「第一實義」。 ^jin-084-333

以世諦故說言「義」，第一義中無有義。 ^jin-084-334

復次，般若有二種：一者、有為，二者、無為。 ^jin-084-335

學有為般若，能具足六波羅蜜，住十地中；學無為般若，滅一切煩惱習，成佛道。 ^jin-084-336

今須菩提問佛：「世尊！菩薩學無為般若，得一切智，云何言『無義』？」 ^jin-084-337

佛答：「雖得薩婆若，不以二法故得。」 ^jin-084-338

分別取相者，是名「二法」。 ^jin-084-339

復問：「『不二法』能得『不二法』耶？」 ^jin-084-340

佛答：「不也！」 ^jin-084-341

何以故？「不二法」即是「無為」；「無為」無有得不得相，是無為法不可行故。 ^jin-084-342

復問：「若以『不二法』不得，可以『二法』得『不二法』不？」 ^jin-084-343

答言：「不也！」 ^jin-084-344

何以故？「二法」虛誑不實故，云何行不實而得實法？ ^jin-084-345

復問：「世尊！若不以『二』、不以『不二』，云何當得一切種智？」 ^jin-084-346

佛答：「無所得即是得。」 ^jin-084-347

此中「二」、「不二」，即是無分別，皆無所得。 ^jin-084-348

是「無所得」，不以「有所得」為行。 ^jin-084-349

雖行有為法得是[^191]「無所得」，心（651c）不取相故無所得。何以故？與空、無相、無作合行故。 ^jin-084-350

---

[^1]: 作＋（中）【元】【明】【石】。（大正25，645d，n.9）

[^2]: 《大般若波羅蜜多經》卷462〈68 巧便品〉：

佛告善現：「非無為無作法施設可得，要有為有作法施設可得。」（大正7，335a28-29）

[^3]: 〔隋〕吉藏撰，《大品經義疏》卷70：

「凡夫愚人」下，此呵善吉不應生疑。凡夫人未得道，著五陰亦著空，故可生疑云：「不應分別三乘也！」汝巳得道，空、有俱不著，何故此疑耶？（卍新續藏24，323b6-9）

[^4]: 《大品經義疏》卷70：

「我以五眼不得菩提」者，此更釋凡夫生疑所以也。我有五眼故不見菩提。又我是得菩提人，不見菩提可得；凡夫未得菩提，言有菩提可得，凡夫未得菩提可得故大可恠^※^也。（卍新續藏24，323b9-12）

※案：「恠」為「怪」之俗字。

[^5]: 《大般若波羅蜜多經》卷462〈68 巧便品〉：

所以者何？善現！有諸愚夫無聞異生，執著色，執著受、想、行、識，乃至執著一切智智。由執著故，念色得色，念受、想、行、識得受、想、行、識，乃至念一切智智得一切智智。由念得故，作是思惟：「我定當得一切智智，脫諸有情生老病死，令得究竟安樂涅槃。」善現！是諸愚夫無聞異生，由顛倒故作是思惟則為謗佛。所以者何？善現！佛以五眼求色不可得，求受、想、行、識不可得，乃至求一切智智不可得，求諸有情亦不可得。彼諸愚夫無聞異生，盲無慧目執著諸法，若當證得一切智智，脫諸有情生老病死，令得究竟安樂涅槃，必無是處！（大正7，335a29-b12）

[^6]: 《大智度論》卷45〈13
摩訶薩品〉：「眾生有三分：一者、正定，必入涅槃；二者、邪定，必入惡道；三者、不定。」（大正25，383a28-b1）

[^7]: 《大般若波羅蜜多經》卷462〈68 巧便品〉：

佛告善現：「我證無上正等菩提，以淨五眼如實觀察，決無有情實能證得一切智智，安立有情三聚差別。」（大正7，335b18-21）

[^8]: 俗＝間【聖】。（大正25，645d，n.10）

[^9]: 〔說有得〕－【宋】【宮】。（大正25，645d，n.11）

[^10]: 《大般若波羅蜜多經》卷462〈68
巧便品〉：「然諸有情愚癡顛倒，於非實法起實法想，於非實有情起實有情想，我為除遣彼虛妄執，依世俗說，不依勝義。」（大正7，335b21-23）

[^11]: 將無：莫非。（《漢語大詞典》（七），p.810）

[^12]: 《大般若波羅蜜多經》卷462〈68 巧便品〉：

佛言：「不爾！善現！當知：我雖證得一切智智，然無所住，謂不住有為界，亦不住無為界。」（大正7，335b28-c1）

[^13]: 另參見《大智度論》卷46〈17
無縛無脫品〉（大正25，390b14-391b28）、卷54〈27
天主品〉（大正25，447c7-10）。

[^14]: 〔是〕－【聖】。（大正25，645d，n.12）

[^15]: 定＝空【聖】。（大正25，645d，n.13）

[^16]: 〔大慈〕－【聖】。（大正25，645d，n.14）

[^17]: 《大般若波羅蜜多經》卷462〈68
巧便品〉：「是所變化者，復轉化作無量有情，於中安立三聚差別。」（大正7，335c14-16）

[^18]: 《大般若波羅蜜多經》卷462〈68
巧便品〉：「善現！於意云何？是諸如來所變化者，為實有去來行住坐臥？乃至實有安立有情三聚別不？」（大正7，335c16-18）

[^19]: 也＋（世尊）【聖】。（大正25，645d，n.15）

[^20]: 《大般若波羅蜜多經》卷462〈68 巧便品〉：

佛言：「善現！如來亦爾，知一切法皆如變化，說一切法亦如變化，雖有所作而無真實，雖度有情而無所度，如所變化者度變化有情。如是，善現！諸菩薩摩訶薩行深般若波羅蜜多，應如如來所變化者，雖有所作而無執著。」（大正7，335c18-23）

[^21]: 《大般若波羅蜜多經》卷462〈68 巧便品〉：

佛告善現：「如來與彼所變化者及一切法實無差別。所以者何？善現！如來所作一切事業，所變化者亦皆能作，彼所作事，如來亦能，是故如來與所變化及一切法皆無差別。」（大正7，335c25-29）

[^22]: 〔已〕－【宋】【宮】【聖】。（大正25，645d，n.16）

[^23]: （1）另參見《大智度論》卷7〈1
序品〉：「須扇多佛，弟子本行未熟，便捨入涅槃，留化佛一劫，以度眾生。」（大正25，109b25-27）

（2）《大智度論》卷34〈1
序品〉：「須扇多佛成佛已，無受化者，作化佛留住一劫，說法度人，自身滅度。」（大正25，311a26-28）

（3）《大智度論》卷88〈77
六喻品〉：「須扇多佛得阿耨多羅三藐三菩提，為三乘轉法輪，無有得菩薩記者，化作化佛已，捨身壽命，入無餘涅槃。」（大正25，675c22-24）

[^24]: 《大般若波羅蜜多經》卷462〈68 巧便品〉：

佛告善現：「如有如來、應、正等覺名善寂慧，自應度者皆已度訖，時，無菩薩堪受佛記，便化作一佛令住世間，自入無餘依大涅槃界。時，彼化佛於半劫中作諸佛事，過半劫已，授一菩薩大菩提記現入涅槃。時，諸天、人、阿素洛等，皆謂彼佛今入涅槃，然化佛身實無起滅。如是，善現！諸菩薩摩訶薩行深般若波羅蜜多，應信知一切法皆如變化。」（大正7，336a3-11）

[^25]: 〔佛〕－【宮】。（大正25，646d，n.1）

[^26]: 〔令〕－【宮】。（大正25，646d，n.2）

[^27]: 《大般若波羅蜜多經》卷462〈68 巧便品〉：

具壽善現復白佛言：「若如來身與所變化等無差別，云何能作世間施主真淨福田？若諸有情為涅槃故，於如來所供養恭敬其福無盡，乃至最後入無餘依般涅槃界，如是若有為涅槃故供養恭敬佛變化者，所獲福聚亦應無盡，乃至最後入無餘依般涅槃界。」（大正7，336a11-17）

[^28]: 《大般若波羅蜜多經》卷462〈68 巧便品〉：

佛告善現：「如如來身由法性故，能與天、人、阿素洛等作淨福田，佛所變化亦復如是，由法性故能與天、人、阿素洛等作淨福田。如如來身受諸施主供養恭敬，令彼施主窮生死際其福無盡，佛所變化亦復如是，受諸施主供養恭敬，亦令施主窮生死際其福無盡。」（大正7，336a17-22）

[^29]: 〔化〕－【宋】【元】【明】【石】。（大正25，646d，n.3）

[^30]: 《大般若波羅蜜多經》卷462〈68
巧便品〉：「善現當知！且置供養恭敬如來及變化者所獲功德，若善男子、善女人等，於如來所起慈敬心思惟憶念，是善男子、善女人等善根無盡，乃至最後作苦邊際。」（大正7，336a22-26）

[^31]: 《大般若波羅蜜多經》卷462〈68
巧便品〉：「是故，善現當知！如來與變化佛俱為施主真淨福田等無差別，與諸法性為定量故。」（大正7，336b6-8）

[^32]: 相＋（不應壞）【宋】【元】【明】【宮】。（大正25，646d，n.4）

[^33]: 《大般若波羅蜜多經》卷462〈68
巧便品〉：「復次，善現！諸菩薩摩訶薩應以如是諸法法性而為定量，行深般若波羅蜜多，方便善巧入諸法法性已，而於諸法不壞法性，謂不分別：此是般若波羅蜜多乃至布施波羅蜜多，此是般若波羅蜜多乃至布施波羅蜜多法性；......此是諸佛無上正等菩提，此是諸佛無上正等菩提法性；此是一切智智，此是一切智智法性。善現！諸菩薩摩訶薩行深般若波羅蜜多，不應如是分別諸法法性差別而壞法性。」（大正7，336b9-c10）

[^34]: 〔故〕－【宋】【元】【明】【宮】【聖】。（大正25，646d，n.5）

[^35]: 《大般若波羅蜜多經》卷462〈68 巧便品〉：

具壽善現白言：「世尊！若菩薩摩訶薩行深般若波羅蜜多，不應分別諸法法性壞法性者，云何世尊自說諸法法性差別而壞法性？謂世尊說此是色，此是受、想、行、識。」（大正7，336c10-14）

[^36]: （1）壤＝壞【宮】。（大正25，646d，n.6）

（2）《大正藏》原作「壤」，今依《高麗藏》作「壞」（第14冊，1216a21）。

[^37]: 也＝可【宮】。（大正25，646d，n.7）

[^38]: 《大般若波羅蜜多經》卷462〈68 巧便品〉：

佛言：「善現！我不自壞諸法法性，但以名相方便假說，令諸有情悟入諸法法性平等，出離生死證得涅槃。是故，善現！一切如來、應、正等覺雖說諸法種種名相，而能不壞諸法實性。」（大正7，336c25-29）

[^39]: （若）＋一【宋】【元】【明】【宮】。（大正25，646d，n.8）

[^40]: 《大般若波羅蜜多經》卷462〈68 巧便品〉：

具壽善現復白佛言：「若佛但以名相假說諸法法性，令諸有情方便悟入法性平等，出離生死證得涅槃，云何佛於無名相法，以名相說而言不壞？」（大正7，336c29-337a4）

[^41]: 夫＝人【宋】【元】【明】【宮】【聖】。（大正25，646d，n.9）

[^42]: （聞）＋說【元】【明】，說＝聞【宮】。（大正25，646d，n.10）

[^43]: （1）若＝苦【宋】【元】【明】，＝名【宮】。（大正25，646d，n.11）

（2）《大正藏》原作「若」，今依【宋】【元】【明】作「苦」。

[^44]: 《大般若波羅蜜多經》卷462〈68 巧便品〉：

佛告善現：「我隨世俗於一切法假立名相，為諸有情方便宣說而無執著，故無所壞。善現！如諸愚夫聞說苦等，執著名相不了假說，非諸如來及佛弟子聞說苦等執著名相，然如實知隨世俗說，無有真實諸法名相。」（大正7，337a4-8）

[^45]: （亦）＋應【石】＊ \[＊ 1 2\]。（大正25，646d，n.12）

[^46]: 《大般若波羅蜜多經》卷462〈68 巧便品〉：

善現！是一切法唯有假名、唯有假相而無真實，聖者於中亦不執著唯假名相。

如是，善現！諸菩薩摩訶薩住一切法但假名相行深般若波羅蜜多，而於其中無所執著。（大正7，337a12-16）

[^47]: （大）＋悲【宋】【元】【明】【宮】。（大正25，646d，n.13）

[^48]: 但＋（有）【元】【明】。（大正25，646d，n.14）

[^49]: （所）＋生【宮】。（大正25，646d，n.15）

[^50]: 《大般若波羅蜜多經》卷462〈68 巧便品〉：

佛告善現：「以一切法但有名相，如是名相唯假施設，名相性空，諸有情類顛倒執著，沈淪生死不證涅槃。是故菩薩摩訶薩眾悲愍彼故發菩提心，受諸勤苦行菩薩行，漸次證得一切智智，既自證得一切智智，轉正法輪，以三乘法方便拔濟，令出生死入無餘依般涅槃界，然諸名相無生無滅，亦無住異施設可得。」（大正7，337a29-b7）

[^51]: 另參見《大智度論》卷27〈1
序品〉（大正25，258c27-260b15-29）、卷35〈3
習相應品〉（大正25，321c11-18）。

[^52]: 《大般若波羅蜜多經》卷462〈68 巧便品〉：

具壽善現復白佛言：「如來曾說一切智智略有三種，謂一切智、道相智、一切相智。如是三智其相云何？有何差別？」（大正7，337b10-12）

[^53]: 印順法師，〈論三諦三智與賴耶通真妄〉，《華雨集》（五），pp.113-114：

薩婆若（一切智）是一切聲聞、辟支佛智，道種智是菩薩摩訶薩智，一切種智是諸佛智。這是將二乘、菩薩、佛的智慧，約義淺深而給以不同的名稱。一切智是佛智，從《小品般若》以來，為大乘經所通用。《大毘婆沙論》（卷一五）正義，也說一切智是佛智。佛才是一切智者，二乘那裏能說是一切智！《智論》引〈三慧品〉，也說：「佛一切智、一切種智，皆是真實，聲聞、辟支佛但有名字一切智，譬如畫燈，但有燈名，無有燈用。」所以〈三慧品〉的三智，只是「一途方便」，顯示智慧的淺深次第而已。

[^54]: 〔智〕－【宮】。（大正25，646d，n.16）

[^55]: 《大般若波羅蜜多經》卷462〈68 巧便品〉：

佛告善現：「一切智者，謂五蘊、十二處、十八界等差別法門，聲聞、獨覺亦能了知法門差別，而不能知一切道相及一切法、一切種相，故一切智是共聲聞及獨覺智。」（大正7，337b16-20）

[^56]: 參見《大智度論》卷86〈74 遍學品〉（大正25，659c14-660a12）。

[^57]: 《大般若波羅蜜多經》卷462〈68 巧便品〉：

佛告善現：「諸菩薩摩訶薩應學遍知一切道相，謂聲聞道相、獨覺道相、菩薩道相、如來道相。諸菩薩摩訶薩於此諸道應常修學令速圓滿，雖令此道作所應作，而不令其證住實際故，道相智是共菩薩摩訶薩智。」（大正7，337b21-26）

[^58]: （1）中＋（不）【元】【明】【宮】。（大正25，646d，n.17）

（2）《摩訶般若波羅蜜經》卷21〈70
三慧品〉：「汝住道中，不受諸法故，漏盡得解脫不？」（大正8，375c14-15）

[^59]: 盡＋（心）【宋】＊【元】＊【明】＊ \[＊1 2
3\]。（大正25，646d，n.18）

[^60]: 《大般若波羅蜜多經》卷462〈68 巧便品〉：

佛言：「善現！於意云何？汝為住道得盡諸漏心解脫不？」（大正7，337c9-10）

[^61]: 《大般若波羅蜜多經》卷462〈68 巧便品〉：

佛告善現：「諸菩薩摩訶薩亦復如是，行深般若波羅蜜多，都無所住證住實際。」（大正7，337c17-18）

[^62]: 《大般若波羅蜜多經》卷462〈68 巧便品〉：

佛告善現：「知一切法皆同一相，謂寂滅相，是故名為一切相智。」（大正7，337c19-21）

[^63]: 《大般若波羅蜜多經》卷462〈68
巧便品〉：「復次，善現！諸行、狀、相能表諸法，如來如實能遍覺知，由是故名一切相智。」（大正7，337c21-22）

[^64]: 《大般若波羅蜜多經》卷462〈68 巧便品〉：

具壽善現復白佛言：「若一切智、若道相智、若一切相智，如是三智，諸煩惱斷有差別不？有有餘斷、無餘斷不？」（大正7，337c23-25）

[^65]: 《大般若波羅蜜多經》卷462〈68 巧便品〉：

佛告善現：「非諸煩惱斷有差別，然諸如來一切煩惱習氣相續皆已永斷，聲聞、獨覺習氣相續猶未永斷。」（大正7，337c25-27）

[^66]: 《大般若波羅蜜多經》卷462〈68 巧便品〉：

善現復問：「諸煩惱斷得無為不？」佛言：「如是！」

善現復問：「聲聞、獨覺不得無為，煩惱斷不？」佛言：「不爾！」（大正7，337c27-29）

[^67]: 《大般若波羅蜜多經》卷462〈68 巧便品〉：

具壽善現復白佛言：「若無為法無差別者，佛何故說一切如來、應、正等覺習氣相續皆已永斷，聲聞、獨覺習氣相續猶未永斷？」（大正7，338a1-4）

[^68]: 〔凡〕－【宋】【宮】。（大正25，647d，n.1）

[^69]: 《大般若波羅蜜多經》卷462〈68 巧便品〉：

佛言：「善現！習氣相續實非煩惱，然諸聲聞及諸獨覺煩惱已斷，猶有少分似貪瞋癡動發身、語，即說此為習氣相續。此在愚夫異生相續能引無義，非在聲聞、獨覺相續能引無義，如是一切習氣相續，諸佛世尊究竟無有。」（大正7，338a4-9）

[^70]: 《大般若波羅蜜多經》卷462〈68 巧便品〉：

具壽善現白言：「世尊！道與涅槃俱無自性，佛何故說此是預流、此是一來、此是不還、此是阿羅漢、此是獨覺、此是菩薩、此是如來？」（大正7，338a9-12）

[^71]: 《大般若波羅蜜多經》卷462〈68 巧便品〉：

佛告善現：「若預流、若一來、若不還、若阿羅漢、若獨覺、若菩薩、若如來，一切皆是無為所顯。」（大正7，338a12-14）

[^72]: 《大般若波羅蜜多經》卷462〈68 巧便品〉：

具壽善現復白佛言：「無為法中實有預流乃至如來義差別不？」

佛言：「不爾！」（大正7，338a14-15）

[^73]: 間＝尊【明】。（大正25，647d，n.2）

[^74]: 《大般若波羅蜜多經》卷462〈68 巧便品〉：

佛言：「善現！我依世俗言說顯示有預流等所顯差別，不依勝義，非勝義中可有顯示。何以故？非無為中有語言道、或分別慧、若復二種，然由彼彼世俗言說諸法斷故，施設彼彼世俗言說諸法後際。」（大正7，338a17-21）

[^75]: 〔法〕－【宋】【宮】【聖】＊\[＊1\]。（大正25，647d，n.3）

[^76]: 〔若〕－【宋】【元】【明】【宮】。（大正25，647d，n.4）

[^77]: 〔世尊〕－【宮】。（大正25，647d，n.5）

[^78]: 《大般若波羅蜜多經》卷463〈68 巧便品〉：

爾時，具壽善現白佛言：「世尊！如來常說甚深般若波羅蜜多，甚深般若波羅蜜多何因緣故名為般若波羅蜜多？」（大正7，338b16-18）

[^79]: 《大般若波羅蜜多經》卷463〈68 巧便品〉：

佛告善現：「甚深般若波羅蜜多，到一切法究竟彼岸，故名般若波羅蜜多。」（大正7，338b18-20）

[^80]: 《大般若波羅蜜多經》卷463〈68
巧便品〉：「復次，善現！由深般若波羅蜜多，聲聞、獨覺、菩薩、如來能到彼岸，故名般若波羅蜜多。」（大正7，338b20-21）

[^81]: 《大般若波羅蜜多經》卷463〈68
巧便品〉：「復次，善現！甚深般若波羅蜜多，分析諸法過極微量，竟不見有少實可得故，名般若波羅蜜多。」（大正7，338b22-24）

[^82]: 《大般若波羅蜜多經》卷463〈68
巧便品〉：「復次，善現！此深般若波羅蜜多，苞含真如、法界、法性，廣說乃至不思議界，故名般若波羅蜜多。」（大正7，338b24-26）

[^83]: 〔是〕－【聖】。（大正25，647d，n.7）

[^84]: 〔求〕－【宋】【元】【明】【宮】【聖】。（大正25，647d，n.8）

[^85]: 怨讎（ㄔㄡˊ）：仇敵。（《漢語大詞典》（七），p.453）

[^86]: 〔斷〕－【宋】【元】【明】【宮】。（大正25，647d，n.9）

[^87]: 《大般若波羅蜜多經》卷463〈68
巧便品〉：「復次，善現！甚深般若波羅蜜多理趣堅實，不可動壞，若菩薩摩訶薩行深般若波羅蜜多，一切惡魔及魔眷屬、聲聞、獨覺、外道、梵志、惡友、怨讐皆不能壞。所以者何？甚深般若波羅蜜多，說一切法自相皆空，諸惡魔等皆不可得，故名般若波羅蜜多。」（大正7，338c4-10）

[^88]: 提＋（是）【宋】【元】【明】。（大正25，647d，n.10）

[^89]: 《大般若波羅蜜多經》卷463〈68
巧便品〉：「善現！諸菩薩摩訶薩應如實行^※^如是般若波羅蜜多甚深義趣，謂一切法自相皆空，一切惡緣無能動壞。」（大正7，338c10-12）

※案：《大正藏》原作「如應實行」，今依《高麗藏》作「應如實行」（第4冊，99c10）。

[^90]: 《大般若波羅蜜多經》卷463〈68 巧便品〉：

具壽善現白言：「世尊！於此般若波羅蜜多深妙理中義與非義俱不可得，云何菩薩摩訶薩為行般若波羅蜜多甚深義趣，應行般若波羅蜜多？」（大正7，338c19-22）

[^91]: 《大般若波羅蜜多經》卷463〈68
巧便品〉：「我不應行貪義非義，我不應行瞋義非義，我不應行癡義非義，我不應行邪見義非義，我不應行邪定義非義，我不應行乃至一切見趣義非義。」（大正7，338c24-27）

[^92]: 《大般若波羅蜜多經》卷463〈68
巧便品〉：「所以者何？貪欲、瞋恚、愚癡、邪見、邪定，乃至一切見趣真如、實際，不與諸法為義非義。」（大正7，338c27-29）

[^93]: 《大般若波羅蜜多經》卷463〈68
巧便品〉：「善現！如來得無上正等菩提時，求一切法義與非義都不可得。」（大正7，339a29-b2）

[^94]: 義＋（及）【宋】【元】【明】【宮】。（大正25，647d，n.11）

[^95]: 《大般若波羅蜜多經》卷463〈68
巧便品〉：「善現！諸菩薩摩訶薩應離一切義非義執，常行般若波羅蜜多甚深義趣。」（大正7，339b4-5）

[^96]: 《大般若波羅蜜多經》卷463〈68 巧便品〉：

具壽善現復白佛言：「何故般若波羅蜜多不與諸法為義非義？」

佛告善現：「甚深般若波羅蜜多，為欲證入無為法故不與諸法為義非義。」（大正7，339b5-8）

[^97]: 義＋（以）【石】。（大正25，647d，n.12）

[^98]: 《大般若波羅蜜多經》卷463〈68 巧便品〉：

具壽善現復白佛言：「豈不一切賢聖皆以無為為勝義耶？」（大正7，339b8-10）

[^99]: 《大般若波羅蜜多經》卷463〈68 巧便品〉：

佛告善現：「如是！如是！如汝所說。一切賢聖無不皆以無為而為勝義，然無為法不與諸法為益為損。善現！譬如虛空、真如、法界不與諸法為益為損，諸菩薩摩訶薩甚深般若波羅蜜多亦復如是，不與諸法為益為損，是故般若波羅蜜多不與諸法為義非義。」（大正7，339b10-15）

[^100]: （1）《放光般若經》卷16〈70 漚惒品〉：

須菩提白佛言：「世尊！菩薩不從不有為般若波羅蜜學成阿耨多羅三耶三菩耶？」（大正8，115a2-3）

（2）《大般若波羅蜜多經》卷463〈68 巧便品〉：

具壽善現復白佛言：「諸菩薩摩訶薩豈不要學無為般若波羅蜜多，乃能證得一切智智？」（大正7，339b16-17）

[^101]: 《大般若波羅蜜多經》卷463〈68 巧便品〉：

佛告善現：「如是！如是！如汝所說。諸菩薩摩訶薩要學甚深無為般若波羅蜜多，方能證得一切智智，以不二法而為方便。」（大正7，339b18-20）

[^102]: 不＋（以）【宋】【元】【明】。（大正25，647d，n.13）

[^103]: 〔亦〕－【宋】【元】【明】【宮】。（大正25，647d，n.14）

[^104]: 《大般若波羅蜜多經》卷463〈68 巧便品〉：

佛告善現：「二、不二法俱不可得，是故所得一切智智，不以二法、不二法得，然無所得法能得無所得。何以故？甚深般若波羅蜜多及一切智智俱不可得故。」（大正7，339b24-28）

[^105]: 〔論〕－【宋】【宮】【聖】。（大正25，647d，n.15）

[^106]: 著＝者【聖】。（大正25，647d，n.16）

[^107]: 〔著〕－【元】【明】【聖】【石】。（大正25，648d，n.1）

[^108]: （1）隨＝墮【宋】【元】【明】【宮】【聖】【石】。（大正25，648d，n.2）

（2）《大正藏》原作「隨」，今依【宋】【元】【明】【宮】【聖】【石】及《高麗藏》作「墮」（第14冊，1219a18）。

[^109]: 若＝答【石】。（大正25，648d，n.3）

[^110]: 尼＝泥【宮】＊ \[＊1 2\]。（大正25，648d，n.4）

[^111]: 有＝又【宋】【元】【明】【宮】【聖】。（大正25，648d，n.51）

[^112]: 不譏不＝亦不譏【宋】【元】【明】【宮】【聖】【石】。（大正25，648d，n.6）

[^113]: 最＝罪【元】【明】。（大正25，648d，n.7）

[^114]: （1）詳見《中阿含經》卷32（133經）《優婆離經》（大正1，628a18-632c20）。

（2）經：意業最大。（印順法師，《大智度論筆記》〔H001〕p.391）

[^115]: 〔佛〕－【宋】【元】【明】【宮】【聖】【石】。（大正25，648d，n.8）

[^116]: 死＋（苦）【宋】【元】【明】【宮】。（大正25，648d，n.9）

[^117]: 佛因世間有老、病、死故出世度生，參見《雜阿含經》卷46（1240經）（大正2，339c19-340a13）。

[^118]: 〔若多〕－【聖】【石】。（大正25，648d，n.10）

[^119]: 得＋（無）【石】。（大正25，648d，n.11）

[^120]: 〔福〕－【聖】【石】。（大正25，648d，n.12）

[^121]: 濡＝軟【宋】【元】【明】【宮】。（大正25，648d，n.13）

[^122]: 諸＝說【聖】。（大正25，648d，n.14）

[^123]: 解＋（脫）【宋】【元】【明】。（大正25，648d，n.15）

[^124]: 語＝謂【聖】。（大正25，648d，n.16）

[^125]: （1）《妙法蓮華經》卷2〈3 譬喻品〉（大正9，12c4-13a10）。

（2）《法華經》：火宅，以三乘引出眾子。（印順法師，《大智度論筆記》［H015］p.406）

[^126]: 《大智度論》卷89〈78 四攝品〉：

此中佛自說：「不二不壞法相故。」欲明了是事，說譬喻：「如佛所化作化人，而為說法，持戒、布施諸功德。」（大正25，686c19-21）

[^127]: 〔言〕－【聖】。（大正25，648d，n.17）

[^128]: 《大智度論》卷74〈56
轉不轉品〉：「菩薩雖安住一切法空中，而樂法愛法。何以故？是菩薩不著是一切法空故。又我行次第法──禪定、智慧等，然後得一切法空；此空不可但口說而心著，是故先行次第法。復次，法性中不分別諸法故，法性非破壞相。是菩薩不著法性，憐愍眾生，為種種分別善、不善法等，令眾生得解；雖為眾生如是說，亦常讚歎不壞法，引導眾生令入法性中故。」（大正25，578c5-13）

[^129]: 苦＝若【宮】。（大正25，648d，n.18）

[^130]: 定佛語＝之佛【宮】。（大正25，649d，n.1）

[^131]: 《雜阿含經》卷13（319經）：

佛告婆羅門：「一切者，謂十二入處──眼色、耳聲、鼻香、舌味、身觸、意法，是名一切。若復說言此非一切，沙門瞿曇所說一切，我今捨，別立餘一切者，彼但有言說，問已不知，增其疑惑。所以者何？非其境界故。」（大正2，91a27-b2）

[^132]: 知＝智【宋】【元】【明】【宮】。（大正25，649d，n.2）

[^133]: 著＝若【聖】。（大正25，649d，n.3）

[^134]: 〔復〕－【聖】。（大正25，649d，n.4）

[^135]: （1）或＝惑【宋】【元】【明】【宮】。（大正25，649d，n.5）

（2）《大正藏》原作「或」，今依【宋】【元】【明】【宮】作「惑」。

（3）或：11.通" 惑
"。《易‧乾》："九四，重剛而不中，上不在天，下不在田，中不在人，故或之。或之者，疑之也，故無咎。"《孟子‧告子上》："無或乎王之不智也。"《漢書‧霍去病傳》："青
之與單于會也，而前將軍 廣，右將軍 食其 軍別從東道，或失道。"顏師古
注："或，迷也。"（《漢語大詞典》（五），p.213）

[^136]: 為不＝不為【宋】【元】【明】【聖】【石】，＝為【宮】。（大正25，649d，n.6）

[^137]: 〔人言〕－【宮】，人＝住【宋】【元】【明】。（大正25，649d，n.7）

[^138]: 〔住〕－【宋】【元】【明】。（大正25，649d，n.8）

[^139]: 〔汝〕－【宮】【聖】。（大正25，649d，n.9）

[^140]: 〔應〕－【宮】【聖】。（大正25，649d，n.10）

[^141]: 知＝知智【宋】【元】【明】【石】，＝智【宮】【聖】。（大正25，649d，n.11）

[^142]: 自＝白【聖】。（大正25，649d，n.12）

[^143]: 其＝甚【聖】。（大正25，649d，n.13）

[^144]: （1）《大智度論》卷26〈1 序品〉（大正25，248b24-27）、卷27〈1
序品〉（大正25，257b14-17，262a13-16）、卷81〈68
六度相攝品〉（大正25，630b9-12）。

（2）《大毘婆沙論》卷9（大正27，42b29-c2）。

[^145]: 〔中下〕－【宮】。（大正25，649d，n.14）

[^146]: 人＝夫【宋】【元】【明】【宮】。（大正25，649d，n.15）

[^147]: 婆＝波【聖】。（大正25，649d，n.16）

[^148]: 詫＝吒【元】【明】。（大正25，649d，n.17）

[^149]: 必陵伽婆蹉慢習。（印順法師，《大智度論筆記》［H023］p.416）

[^150]: 陳訴：陳述訴說。（《漢語大詞典》（十一），p.1013）

[^151]: 〔習〕－【聖】。（大正25，649d，n.18）

[^152]: 參見《大智度論》卷27〈1
序品〉（大正25，260c25-261a26），《大毘婆沙論》卷16（大正27，77a24-b4）。

[^153]: 慍＝慢【聖】，＝恨【宮】【石】。（大正25，649d，n.19）

[^154]: （1）婆羅門五百罵罵佛、五百讚讚佛。（印順法師，《大智度論筆記》［H026］p.420）

（2）參見《大毘婆沙論》卷76（大正27，392a28-b2）。

[^155]: 孫＝酸【石】。（大正25，649d，n.20）

[^156]: 〔門〕－【宮】。（大正25，649d，n.21）

[^157]: 濡＝軟【宋】【元】【明】【宮】。（大正25，649d，n.22）

[^158]: 達瞋＝達多瞋【宋】【元】【明】【宮】，＝達瞋恚【石】。（大正25，650d，n.1）

[^159]: 堆＝推【宋】【宮】，＝惟【聖】，＝埠【石】。（大正25，650d，n.2）

[^160]: 兩＝雨【聖】【石】。（大正25，650d，n.3）

[^161]: 干＝千【聖】。（大正25，650d，n.4）

[^162]: 干亂：干預擾亂。（《漢語大詞典》（二），p.916）

[^163]: 鍛（ㄉㄨㄢˋ）：3.用錘子敲打。（《漢語大詞典》（十一），p.1355）

[^164]: 截＝煉【宋】【元】【明】。（大正25，650d，n.5）

[^165]: 減＋（減）【聖】。（大正25，650d，n.6）

[^166]: 〔後際〕－【聖】。（大正25，650d，n.7）

[^167]: 參見《大智度論》卷100〈89 曇無竭品〉：

復次，有人言：「邊名前際、後際。世間無始故無前際；入無餘涅槃故有前際，不復更出故無後際。」（大正25，752a12-14）

[^168]: 參考《正觀》（6），p.204：

（1）《大智度論》卷54（大正25，444a28-b5）、卷67（大正25，528a9-15）、卷70（大正25，548b13-549b6）。

（2）《摩訶般若波羅蜜經》卷14〈49
問相品〉（大正8，325b17-326a6）、卷18〈61
夢誓品〉（大正8，354a10-19）。

（3）《放光般若經》卷11〈50 問相品〉（大正8，77b14-c27）、卷14〈62
阿惟越致相品〉（大正8，97c7-14）。

[^169]: 度恐怖＝恐怖度【石】。（大正25，650d，n.8）

[^170]: （名）＋到【宋】【元】【明】【宮】。（大正25，650d，n.9）

[^171]: 《正觀》（6），p.204：《大智度論》卷18（大正25，194a1-195b13）、卷50（大正25，420c13-421a18）。

[^172]: 諸＝謂【宮】。（大正25，650d，n.10）

[^173]: 〔能生......說〕十五字－【宋】【宮】。（大正25，650d，n.11）

[^174]: 〔不能〕－【宋】【宮】。（大正25，650d，n.12）

[^175]: 〔行〕－【宋】【宮】。（大正25，650d，n.13）

[^176]: 另參見《摩訶般若波羅蜜經》卷16〈55
不退品〉（大正8，340b5-c3）；《大智度論》卷73〈55
阿毘跋致品〉（大正25，574a13-28）。

[^177]: 《正觀》（6），p.205：

一、《摩訶般若波羅蜜經》卷1〈3
習應品（習相應品）〉（大正8，223c20-224a4）、卷2〈7
三假品〉（大正8，231a21-b2）、卷3〈9
集散品〉（大正8，235b14-26）、卷3〈10
相行品（行相品）〉（大正8，237b13-28）、卷4〈11
幻學品（幻人無作品）〉（大正8，240a19-b26）、卷7〈26
無生品〉（大正8，270c6-17）、卷7〈27
問住品（天主品）〉（大正8，274b16-c1）、卷12〈43無作品（無作實相品）〉（大正8，308b18-c4）、卷20〈67
無盡品〉（大正8，364c14-23）、卷21〈69
方便品〉（大正8，370c1-4）。

二、《放光般若經》卷1〈3 假號品〉（大正8，6b20-25）、卷2〈9
行品〉（11c9-15）、卷2〈11 本無品〉（14c8-14）、卷3〈12
空行品〉（16a11-20）、卷3〈13 問幻品〉（17b21-10）、卷5〈27
問觀品〉（36a13-20）、卷6〈28 無住品〉（39a7-11）、卷9〈44
無作品〉（65c4-17）、卷15〈68 無盡品〉（106b24-c2）、卷16〈70
漚惒品〉（110c2-6）。

三、Pañcaviṃśati（DUTT），p.257。

[^178]: 《大智度論》卷86〈74
遍學品〉：「無常有二種：一者、破常顛到，不著無常；二者、著無常，生戲論。」（大正25，662c14-16）

[^179]: 知＝智【元】【明】【聖】【石】。（大正25，651d，n.1）

[^180]: （1）有＝者【宋】【元】【明】【宮】【聖】。（大正25，651d，n.2）

（2）《大正藏》原作「有」，今依《高麗藏》作「者」（第14冊，1223a17）。

[^181]: 〔大〕－【聖】。（大正25，651d，n.3）

[^182]: 辦＝辯【明】。（大正25，651d，n.1）

[^183]: 智＝知【宋】【元】【明】【聖】【石】，〔智〕－【宮】。（大正25，651d，n.4）

[^184]: 實＝寶【宋】。（大正25，651d，n.5）

[^185]: 所＋（不）【宋】【元】【明】【宮】【石】。（大正25，651d，n.7）

[^186]: 〔者〕－【宋】【宮】。（大正25，651d，n.8）

[^187]: 〔心〕－【宮】。（大正25，651d，n.9）

[^188]: （1）參見《雜阿含經》卷17（470經）（大正2，120a12-21）。

（2）經：三受生三毒。（印順法師，《大智度論筆記》〔H001〕p.391）

[^189]: 欲貪＝貪欲【石】。（大正25，651d，n.10）

[^190]: 以＝與【宮】。（大正25，651d，n.11）

[^191]: 是＋（無是）【宮】。（大正25，651d，n.13）