 ^lun-054-1

問曰：初品中，佛放殊勝光明，諸天大集，[^31]此間何以更說？ ^lun-054-2

答曰：有人言：「此是後會。」 ^lun-054-3

有人言：「即是前會。」 ^lun-054-4

天以須菩提善能說深般若波羅蜜，諸天歡喜；以是故佛微笑，常光益更發明，諸天光`1524`明不復現。如日出時，星、月、燈、燭無復光明；譬如焦炷在閻浮檀金邊。 ^lun-054-5

「^四天王天」者，東方名提多羅吒[^32]（秦言治國）[^33]，主乾闥婆及毘舍闍；南方名毘流離（秦言增長）[^34]，主拘槃茶[^35]及薜荔多[^36]；西方名毘流波叉（秦言雜語）[^37]，主諸龍王及富多那[^38]；北方名鞞沙門（秦言多聞）[^39]，主夜叉[^40]及羅剎[^41]。 ^lun-054-6

「^釋提桓因」：「釋迦」，秦言[^42]能；「提婆」，秦言天；「因提」，秦言主──合而言之「釋提婆那民」。 ^lun-054-7

「^須夜磨」[^43]，夜摩天王名也，秦言妙善。 ^lun-054-8

「^刪兜率陀」，兜率陀天王名也，秦言妙足。 ^lun-054-9

「^須涅[^44]蜜陀」，秦言化樂。 ^lun-054-10

「^婆舍跋提」，秦言他化自在天。 ^lun-054-11

此間一梵天王名尸棄，秦言火[^45]。 ^lun-054-12

從梵天乃至首陀婆[^46]天[^47]------秦言淨居天。 ^lun-054-13

「^業報生身光」者， ^lun-054-14

欲界天以燈燭、明珠等施，及布施、持戒、禪定等清淨故，身常光明，不須日月。 ^lun-054-15

色界天行禪離欲，修習火三昧故，身常出妙光，勝於日月及欲界報光明。離欲天，取要言之，是諸天[^48]光明皆由心清淨故得。 ^lun-054-16

佛常光明者，面各一丈。 ^lun-054-17

諸天光明[^49]大者，雖無量由旬，於佛光邊蔽而不現。 ^lun-054-18

釋提桓因見佛神力光明，作是念：「佛光明能蔽諸天光，智慧之明亦當[^50]能破我等[^51]愚闇。」又以佛（443c）命須菩提說般若；是故言：「^一切諸天皆大集會，欲聽須菩提說般若義。」 ^lun-054-19

今大福德諸天皆集，欲聞般若義。 ^lun-054-20

「云何是般若波羅蜜」者，是問「般若波羅蜜體」。 ^lun-054-21

「云何行」者，是問「初入方便行」。 ^lun-054-22

「云何住」者，問「深入究竟住」。 ^lun-054-23

須菩提受其語，作是答：若人飢渴，給足飲食，感恩則深；菩薩亦如是，發心求佛道，為是人說般若，則大得利益，感恩亦深，是故說般若。 ^lun-054-24

未發心者當發；已入聖道者則不堪任，以漏盡、無有後生故──如是等因緣，故言「不任」。 ^lun-054-25

因論生論：小乘若已入聖道則不堪任發菩提心，何以故言上人更應求上法 ^lun-054-26

問曰：若是人不任者，何以故言「是人若發心者，我亦隨喜，不障其功德，上人應更求上法」？ ^lun-054-27

答曰：須菩提雖是小乘，常習行空故，不著聲聞道；以是故假設言：「若發心，有何咎！」 ^lun-054-28

此中須菩提自說二因緣：一者、不障其福德心，二者、上人應更求上法。 ^lun-054-29

以是故，上人求阿耨多羅三藐三菩提，無咎；若上人求小法，是可恥。 ^lun-054-30

以中間傍及餘事故更稱問。[^53] ^lun-054-31

「^何等是般若波羅蜜」者，所謂應薩婆若心， ^lun-054-32

觀色「^無常、苦、空、無我」，如先說。[^55] ^lun-054-33

觀五眾能生諸惱，故言「^如病」。 ^lun-054-34

有人聞五眾如病，謂為輕微，故言「^如癰疽[^56]」。 ^lun-054-35

有人以癰疽雖難愈，猶或可差，故言「^如箭鏑入體，不可得出」。 ^lun-054-36

有人以箭鏑在體，雖沈深難拔，良方妙術，猶可令出，故言常「^痛」、「^惱」。 ^lun-054-37

如人著（444a）「^衰」，常有不吉；五眾亦如是，若人隨逐，則無安隱。 ^lun-054-38

以有「衰」故常懷「^憂怖」。 ^lun-054-39

是五眾如與師子虎狼共住，常懷「^憂畏」。 ^lun-054-40

是五眾無常虛誑等過故，常「^不安隱」。 ^lun-054-41

問曰：五眾但有此十五種惡，更有餘事？ ^lun-054-42

答曰：略說則十五，廣說則無量無邊；如《雜阿含》中呵五眾有百種罪過。[^57] ^lun-054-43

問曰：何以常說無常、苦、空、無我；或時說八事──如病、如癰疽[^58]等；[^59]餘七事少有說處？ ^lun-054-44

答曰： ^lun-054-45

人有上、中、下。 ^lun-054-46

為利根故說四，即入苦諦。 ^lun-054-47

中根者，說四，則不能生厭心；說如病、如癰等八事，則生厭心。 ^lun-054-48

鈍根人聞是八事，猶不生厭，更為說痛、惱等七事，然後乃厭。 ^lun-054-49

利根易度故，常多說四事；鈍根人時有可度者，故希[^60]說餘事。 ^lun-054-50

上八事名為「聖行」；餘七事，凡夫、聖人共行。 ^lun-054-51

初四入十六聖行[^61]故，般若中常說；又說般若，為菩薩利根故，多說聖行。 ^lun-054-52

今問「云何是[初行法]{.underline}」故，此中都說。 ^lun-054-53

十二入乃至六種等亦應如是呵。 ^lun-054-54

十八界等亦應具說，誦者忘失。所以者何？此十八界等諸法皆是五眾別名故，不應不說。[^62] ^lun-054-55

若行者觀五眾等寂滅、遠離、不生不滅、不垢不淨[^63]等，此但為般若波羅蜜故，`1528`不合上十五說；十五事，三乘共故。 ^lun-054-56

聲聞人智力薄故，初始不能觀五眾若遠離、若寂滅等，但能觀無常等；入第三諦[^64]，乃能觀寂滅。 ^lun-054-57

菩薩利根故，初觀五眾，便得寂滅相。 ^lun-054-58

「用無所得」者，常用無所得空慧觀諸法相。 ^lun-054-59

復次，釋提桓因問般若波羅蜜相，不問五眾患厭事，但說般若相。 ^lun-054-60

「般若相」者，不離五眾（444b）有涅槃，不離涅槃有五眾；五眾實相即是涅槃。[^66] ^lun-054-61

是故初發心鈍根者，先用無常等觀，然後觀五眾寂滅等。 ^lun-054-62

十二因緣亦如是。 ^lun-054-63

復次，修四念處乃至八聖道分，是共法；應薩婆若心、以無所得者，是名般若波羅蜜相。 ^lun-054-64

六波羅蜜乃至十八不共法，獨是大乘法。 ^lun-054-65

問曰：應說般若波羅蜜相行，何以故中間說：「^諸法諸法更相[^67]因緣潤益增長」？ ^lun-054-66

答曰： ^lun-054-67

須菩提上先說「諸法無常等過」；後說「諸法遠離、寂滅、無所得、空」；然後說「諸法雖空，從因緣和合故有」；次說「四念處乃至十八不共法行佛道」。 ^lun-054-68

聽者作是念：「上說遠離、寂滅、空故，知非常；說十二因緣故，知不滅。而無知者、見者，誰修行是諸法得佛？」 ^lun-054-69

是故說菩薩作是念：「諸法空，無我、無眾生；而從因緣故，有四大、六識，是十法各各有力，能生、能起、能有所作──如地能持，水能爛，火能消，風能迴轉，識能分別。 ^lun-054-70

是十法各有所作，眾生顛倒故，謂是人作、我作；如皮骨和合故有語聲，或者謂人語。 ^lun-054-71

如火燒乾竹林，出大音聲，此中無有作者；又如木人、幻人、化人，雖能動作，無有作者──此十法亦如是。 ^lun-054-72

前生法，後生法，因緣[^68]──或共生因緣，或相應因緣，或報因緣等，[^69]常修常集因緣，令果報增長；如春殖[^70]果樹，隨時溉灌，華果繁茂。 ^lun-054-73

以智慧分別，知一切諸法無有作者。」 ^lun-054-74

菩薩初發意迴向與佛心作因緣；而初發意迴向時未有佛心，佛心中無初迴向心；雖無，而能作因緣。 ^lun-054-75

問曰：若初發心迴向時無菩提心者，何所迴向？ ^lun-054-76

`1530`答曰： ^lun-054-77

般（444c）若波羅蜜實相中，諸法非常相、非無常相，非有相、非無相，故不應難言：「迴向心已滅無所有，云何與菩提作因？」 ^lun-054-78

若諸法不生不滅、非不生非不滅，云何以不生不滅作難「無菩提心，何所迴向」？ ^lun-054-79

復次，佛自說菩提相非過去、非未來、非現在，[^71]云何難言「未來無菩提故，何所迴向」？ ^lun-054-80

復次，如〈如品〉中說：「^過去世不離未來世，未來世不離過去世，過去世如、未來世如，一如無二。」[^72]云何說「菩提心不在迴向心中，迴向心不在菩提心中」？ ^lun-054-81

但菩薩聞是[^73]讚歎佛法，發心愛樂：「我所有功德，皆迴向佛道。」從發心已來，乃至佛道，修是功德，不休不息；用如幻、如夢無所得故，是名「菩薩般若波羅蜜」；能知諸法因緣生果報而無有定相。 ^lun-054-82

釋提桓因難：「何以故迴向心不在菩提心中可得，菩提心不在迴向心中可得？」[^74] ^lun-054-83

須菩提不以世諦如幻、如夢說，但以第一義諦說：「是二心皆空，非心相。」[^75] ^lun-054-84

何以故？諸法畢竟空中，無是心非心。如是法，云何可有迴向？ ^lun-054-85

若有二法，可有迴向；譬如乘車西行，南有止宿處，故迴[^76]車趣向。車與迴向`1531`處異故，可有迴向；不得但有車而言迴向，無異故。 ^lun-054-86

「^非心相常非心相」者，須菩提意謂：「是心相如常住，不生不滅，不垢不淨。」 ^lun-054-87

以非心相故非心，亦無是非心，是故說「不可思議」；不可思議亦常不可思議，不可籌量思惟取相。 ^lun-054-88

以是因緣故，阿耨多羅三藐三菩提所因心似果，不似則不能生。若初心不淨，後不能發淨心；如鍊鐵不能（445a）成金。[^77] ^lun-054-89

佛以須菩提深入因緣般若波羅蜜中，此是般若波羅蜜名也──以能深得諸法因緣故，即以為名；無有違錯故，於大眾中讚言：「善哉！善哉！汝是小乘人，而能善說深般若波羅蜜！」 ^lun-054-90

「^安慰諸菩薩心」者，以般若波羅蜜教[^78]諸菩薩，汝莫自以煩惱未盡，未成佛道故而自懈廢！諸法[^79]無礙，初心、後心無有異相，但勤精進，則成佛道。 ^lun-054-91

「^我應報恩」者， ^lun-054-92

須菩提作是念：「我行此諸法實相，得脫老病死苦，我云何不念是法大恩？」以是故常樂說法[^80]。 ^lun-054-93

復次，佛有大悲心，樂說法度眾生；我以佛恩故得道，我亦助佛說法度眾生，是為報恩。 ^lun-054-94

又知今世尊因過去諸佛得成佛道，是故我亦愛敬過去佛；如子愛敬父故，亦愛重於祖。又[^81]亦愛敬過去諸菩薩及弟子，能說法教示故，今世尊亦因此得成。 ^lun-054-95

須菩提深心信三寶，故說：「我知今世尊及法，過去諸佛及弟子恩。」 ^lun-054-96

法即是法寶，今佛、過佛即是佛寶，諸菩薩及弟子即[^82]是僧寶。 ^lun-054-97

`1532`六波羅蜜，如先說。[^83] ^lun-054-98

「^示」者，示人好醜、善不善、應行不應行；生死為醜，涅槃安隱為好。分別三乘，分別六波羅蜜──如是等名「示」。 ^lun-054-99

「^教」者，教言「汝捨惡行善」──是名[^84]「教」。 ^lun-054-100

「^利」者，未得善法味故，心則退沒；為說法引導令出：「汝莫於因時求果！汝今雖勤苦，果報出時，大得利益！」令其心利，故名「利」。 ^lun-054-101

「^喜」者，隨其所行而讚歎之，令其心喜；若樂布施者，讚布施則喜──故名「喜」。 ^lun-054-102

以此四事，莊嚴說法。 ^lun-054-103

者言[^107]： ^lun-054-104

「般若波羅蜜中住」者，所謂五眾、五眾相空。 ^lun-054-105

「五眾相空」者，以十八空觀故。 ^lun-054-106

復次，《般若波羅蜜經》中說空義，五眾相空；但凡夫顛倒故，取五眾相，五眾和合中取菩薩相。 ^lun-054-107

般`1537`若波羅蜜中，以眾生空除眾生，即是無菩薩相；以法空除五眾，則無五眾相。 ^lun-054-108

二空無有別異，故言：「五眾空、菩薩空，無二無別。」如栴檀火滅、糞草木火滅，滅法無異──取未滅時相於滅時說，故有別異；於滅中則無異。[^108] ^lun-054-109

乃至一切種智亦如是。 ^lun-054-110

「不應住」者，所謂五眾中不應住。 ^lun-054-111

問曰：應說如住義，何以故說「不住」？ ^lun-054-112

答曰：若能於五眾中心離不住，（446c）則是住義。[^109]是故說：「以有所得故不應住。」 ^lun-054-113

乃至一切種智亦如是。 ^lun-054-114

先說「五眾中不應住」，不知以何門不應住；今說「常、無常等門中不應住，乃至遠離不應住」。 ^lun-054-115

問曰：須陀洹果等無為相不應住，有何次第？ ^lun-054-116

答曰：菩薩先觀諸法空無所有，心退沒，欲取涅槃──涅槃即是無為相，是故今說「須陀洹果等無為相不應住」。 ^lun-054-117

若是須陀洹果無為相，則無法可著，何所愛？何所取？ ^lun-054-118

若是有為相，有為相則虛誑無實，亦不應住。 ^lun-054-119

是故說「須陀洹果無為相不應住，乃至佛無為相不應住亦如是。」 ^lun-054-120

如菩薩欲行佛道，初行檀波羅蜜，應求福田。所以者何？福田因緣功德故，所願得滿。如種良田，則所收益多；如佛說：「餘田果報有量，賢聖田無量，果報亦無量。」 ^lun-054-121

`1538`菩薩聞是須陀洹等福田果報無量故，便欲作須陀洹；以是故說：「須陀洹福田不應住，乃至辟支佛亦如是。」 ^lun-054-122

問曰：二乘小故，應過不住，佛福田何故[^110]不住？ ^lun-054-123

答曰：菩薩法，於諸法應平等；若以佛為大、眾生為小，則破等法相。 ^lun-054-124

復次，空故，一切處不應住。 ^lun-054-125

復次，菩薩應[^111]等心布施；若分別福田，則破大悲，亦破三分清淨布施。[^112] ^lun-054-126

「^初地中不應住」者，若不捨初地，則不得二地；求大益故，應捨小利。 ^lun-054-127

復次，以著心取相故不應住。 ^lun-054-128

乃至第十地[^113]亦如是。 ^lun-054-129

問曰：若菩薩摩訶薩法──從初發心應行六波羅蜜，行六波羅蜜故入法位，入法位故應住阿鞞跋致地，住阿鞞跋致地已，應起五神通、供養十方諸佛──（447a）如後廣說；[^114]今何以故皆言「不應住」？ ^lun-054-130

答曰：不破清淨住，但破計我邪見取相心住；譬如治田，去其穢草。[^115] ^lun-054-131

復次，為斷法愛故，不應住；不欲違諸佛說畢竟空智慧故，不應住。 ^lun-054-132

若以方便不著心，憐愍眾生故，雖住無咎。 ^lun-054-133

乃至八十種隨形好亦如是。 ^lun-054-134

^（1）^「八人」[^117]者，所謂見諦道中信行、法行。[^118] ^lun-054-135

^`1539`（2）^須陀洹，極久七世生；[^119]有須陀洹今世煩惱盡，得阿羅漢。 ^lun-054-136

^（3）^有家家[^120]須陀洹，三世生；三世生已，入涅槃。 ^lun-054-137

^（4）^有中間須陀洹，除第三[^121]，餘中間入涅槃。 ^lun-054-138

住六無礙、五解脫中者，皆是須陀洹、向斯陀含。[^122] ^lun-054-139

^（5）^斷欲界六種結，生天上，從天上來生人間入涅槃，名「斯陀含」。[^123] ^lun-054-140

^（6）^斷欲界第七分結，名「向阿那含」。 ^lun-054-141

^（7）^斷第八分結，亦名「向阿那含」，又名「一種子斯陀含」──此間死，彼間生，入涅槃。[^124] ^lun-054-142

^（8）^能斷欲界一切結使，名「阿那含」──此間死，生色無色界，入涅槃，更不復來生。[^125] ^lun-054-143

^（9）^有今世滅阿那含，有中陰滅阿那含，有即生時入涅槃阿那含，有生已修起諸行入涅槃阿那含，有不勤求諸行入涅槃阿那含，有上行乃至阿迦貳吒[^126]阿那含，有生無色界入涅槃阿那含，[^127]有得身證[^128]入涅槃阿那含──是名「阿那`1540`含」，亦名「向阿羅漢」。[^129] ^lun-054-144

^（10）^阿羅漢[^130]有九種[^131]，漏盡捨身時，名「入無餘涅槃」。 ^lun-054-145

過聲聞、辟支佛地，住菩薩地；道種智，一切種智，知一切法；斷一切煩惱及習；成佛轉法輪；三十二相；莊嚴世界，度無量眾生；無量壽命──皆如先論議中說。[^132] ^lun-054-146

聲聞人善修四如意足，得是三昧力，能住壽若一劫、若減一劫。 ^lun-054-147

菩薩善修四如（447b）意三昧，若欲如恒河沙劫壽，亦得如意。 ^lun-054-148

「^三千大千世界純是金剛」者，餘世界雖底有金剛及佛所行所坐處有金剛，而餘處皆無；是菩薩所願：世界皆是金剛。 ^lun-054-149

「菩提樹香[^133]度眾生」者，如先義中說。[^134] ^lun-054-150

問曰：此中事雖希有，皆可信；無有色受想行識名字，無檀波羅蜜名字乃至佛名字，是難可信！ ^lun-054-151

答曰：有世界，大福德智慧人生處，樹木、虛空、土地、山水等常出諸法實相之音──所有法皆是不生不滅、不淨不垢、空無相無作等；眾生生便聞是音，自然得無生法忍。如是世界中，不須分別說諸法名字，所謂是五眾、十二入等，檀波羅蜜乃至十八不共法，須陀洹乃至諸佛。 ^lun-054-152

是世界中[^135]眾生皆有三十二相、八十隨形好莊嚴身，無量光明，一種道，一種果。 ^lun-054-153

是中不應住者，菩薩自念：「我能生如是世界，則生高心，以是故不應取相住。」[^136] ^lun-054-154

此中須菩提自說不住因緣：「諸佛得佛道時，於諸法中不得定實相故，當何所住！」 ^lun-054-155

今舍利弗作是念：「若都無所住，當住何處得成佛道？」 ^lun-054-156

須菩提知舍利弗心之[^137]所念，語舍利弗：「諸菩薩皆是佛子，子法應如父所行。」 ^lun-054-157

諸佛心於一切法中無所住，所謂色乃至一切種智；菩薩亦應如是學，用無所住心行般若波羅蜜。 ^lun-054-158

`1542`如諸佛無所住心中亦不住、非不住心中亦不住，畢竟清淨故。[^138] ^lun-054-159

諸菩薩亦應隨佛住，畢竟清淨故，諸菩薩亦應隨佛學。 ^lun-054-160

 ^lun-054-161

問曰：諸夜叉語雖隱覆不正，而事則鄙近[^152]；說深般若波羅蜜，雖用常辭，而幽旨[^153]玄遠[^154]──事異趣[^155]乖[^156]，何以相況[^157]？ ^lun-054-162

答曰： ^lun-054-163

諸天適[^158]以人所不解況[^159]已[^160]未悟，不必事趣皆同以為喻也。 ^lun-054-164

有人言：天帝九百九十九門，門皆以十[^161]六青[^162]衣夜叉守之。此諸夜叉語言浮偽[^163]，情[^164]趣[^165]妖[^166]諂[^167]，諸天賤[^168]之，不以在意[^169]，是故不解其言；[^170]而其意況[^171]，可`1545`不須言辯[^172]而識[^173]，故言「尚可了知」。今聞深般若，言似可及，而玄旨[^174]（448b）幽邃[^175]，尋[^176]之雖深而失之[^177]逾[^178]遠，故以夜叉言況其叵[^179]知。 ^lun-054-165

又[^180]以夜叉語雖難解，眼見相，傳[^181]以[^182]其言，度[^183]其心，則皆可知；譬如深淵駛[^184]水，得船可渡[^185]。 ^lun-054-166

須菩提所說般若波羅蜜，畢竟空義，無有定相，不可取，不可傳譯得悟；不得言「有」，不得言「無」，不得言「有無」，不得言「非有非無」，「非[^186]非有非非無」亦無，一切心行處滅、言語道斷故。[^187]是故諸天子驚[^188]疑[^189]迷悶[^190]。 ^lun-054-167

須菩提答諸天子：「汝所不解者，汝[^191]自應爾！是法無所一[^192]說，乃至不說一字可著可取；無字無語，是諸佛道。」何以故？是名字皆空，虛誑無實；如破色、名字中說。[^193] ^lun-054-168

用名字則有語言；若無名字，則無語言。 ^lun-054-169

諸天子作是念：「若無說、若無聽，今日和合聚會，為[^194]何所作？」 ^lun-054-170

須菩提欲解此義故，以譬喻明之。 ^lun-054-171

諸天子復作是念：「欲以譬喻解悟我等，而此譬喻轉更深妙！」 ^lun-054-172

譬喻以麁喻細、以定事明不定，今此譬喻亦微妙無定相。 ^lun-054-173

須菩提知諸天子心，於深般若中迷沒不能自出，是故說：「般若波羅蜜不異五眾，五眾實相即是般若波羅蜜。[^195]今是五眾非深非妙，乃至一切種智非深非妙。」 ^lun-054-174

諸天子爾時深知須菩提口雖說色、心無所說，乃至阿耨多羅三藐三菩提亦如是。 ^lun-054-175

須菩提知諸天子心，答言：「如是！如是！非我獨爾！佛得菩提時亦無說，寂滅相實無說者、聽者。是故須陀洹果乃至佛道皆因無為法而有；離是法、離[^196]是忍，則無須陀洹，乃至佛道亦如是。[^197] ^lun-054-176

菩薩初發心乃至得佛，於其中間，一切（448c）法無說、無聞。」 ^lun-054-177

諸觀滅故、語言斷故「不可說」，不可說故「不可聽」，不可聽故「不可知」，不可知故於一切法無受無著，則入涅槃[^198]。[^199] ^lun-054-178

---

[^1]: 主＝王【元】【明】。（大正25，442d，n.17）

[^2]: （（大智度論...四））十六字＝（（大智度論卷第五十四釋第二十七品問住品））十八字【宮】，（（大智度經論卷第五十四釋第二十六品））十六字【聖】，（（大智度論卷第五十六釋第二十七品天主品））十八字【石】。（大正25，442d，n.16）

[^3]: 〔等各〕－【宋】【元】【明】【宮】【聖】【石】。（大正25，442d，n.21）

[^4]: 百千＋（萬）【石】。（大正25，442d，n.22）

[^5]: 魔＝摩【宋】【元】【明】【宮】【聖】【石】。（大正25，442d，n.23）

[^6]: 涅＝洹【聖】。（大正25，442d，n.24）

[^7]: 〔陀〕－【宮】【聖】。（大正25，442d，n.25）

[^8]: 〔天〕－【宋】【元】【明】【宮】。（大正25，442d，n.29）

[^9]: 婆＝會【宋】【元】【明】【宮】＝天【石】。（大正25，442d，n.30）

[^10]: 《大智度論》卷54〈27
天主品〉：「^首陀婆天（秦言淨居天）。」（大正25，443b20）

[^11]: 〔等〕－【宋】【元】【明】【宮】【聖】【石】。（大正25，442d，n.31）

[^12]: 《大智度論》卷8〈1
序品〉：「^問曰：云何為常光？答曰：佛身四邊各一丈光明，菩薩生便有此，是三十二相之一，名為丈光相。」（大正25，114c18-20）

[^13]: （千）＋萬【宋】【元】【明】【宮】【聖】。（大正25，442d，n.32）

[^14]: 〔常〕－【宋】【元】【明】【宮】【聖】。（大正25，442d，n.35）

[^15]: 炷（^ㄓㄨˋ）：1.燈炷，燈心。2.指燈，燭。（《漢語大詞典》（七），p.55）

[^16]: 《大智度論》卷35〈3
習相應品〉：「^如閻浮提者，閻浮，樹名，其林茂盛，此樹於林中最大。提名為洲。此洲上有此樹林；林中有河，底有金沙，名為閻浮檀金；以閻浮樹故，名為閻浮洲。此洲有五百小洲圍繞，通名閻浮提。」（大正25，320a24-28）

[^17]: 應當發＝今應當發心【元】【明】【石】。（大正25，442d，n.38）

[^18]: ┌未發無上心者 ──今應當發

般若當機 ┤ ┌不能發心───────與生死作障隔故

└已入聲聞正位 ┴若能發心，我亦隨喜──上人應求上法，不斷其功德

（印順法師，《大智度論筆記》［B017］p.143）

[^19]: 〔人〕－【聖】。（大正25，442d，n.39）

[^20]: 《大般若波羅蜜多經》卷425〈25
帝釋品〉：「^憍尸迦！汝諸天等未發無上菩提心者今皆應發。憍尸迦！諸有已入聲聞、獨覺正性離生，不復能發大菩提心。何以故？憍尸迦！彼於生死已結界故。此中若有能於無上正等菩提發心趣者，我亦隨喜。何以故？憍尸迦！諸有勝人應求勝法，我終不障他勝善品。」（大正7，134b7-13）

[^21]: （1）疽＝敗【宋】【宮】【石】，＝𧴫【聖】。（大正25，442d，n.42）

（2）《摩訶般若波羅蜜經》卷7〈27
問住品〉：「^念色如病、如敗癰瘡。」（大正8，273c7）

[^22]: 癰＝如癰如【元】【明】。（大正25，442d，n.43）

[^23]: 瘡＝如創【石】。（大正25，442d，n.44）

[^24]: 痛＝病【聖】。（大正25，442d，n.45）

[^25]: 《大般若波羅蜜多經》卷425〈25
帝釋品〉：「^憍尸迦！若菩薩摩訶薩發一切智智相應之心，以無所得而為方便，思惟色乃至識，^（1）^若無常、^（2）^若苦、^（4）^若無我、^（3）^若空、^（5）^若如病、^（6）^若如癰、^（8）^若如箭、^（7）^若如瘡、^（10）^若熱惱、若逼切、^（12）^若敗壞、^（11）^若衰朽、若變動、若速滅、^（14）^若可畏、若可厭、若有災、若有橫、若有疫、若有癘、^（15）^若不安隱、若不可保信。」（大正7，134b15-21）

[^26]: 〔羅〕－【宋】【元】【明】【宮】。（大正25，443d，n.2）

[^27]: （1）《大般若波羅蜜多經．第二分》卷425〈25
帝釋品〉：「^菩薩摩訶薩修行般若波羅蜜多時，作如是觀：『唯有諸法互相滋潤、互相增長、互相圓滿；思惟校計，無我我所。』（大正7，135a4-6）

（2）《大般若波羅蜜多經．第三分》卷499〈4
天帝品〉：「^菩薩摩訶薩行深般若波羅蜜多時，作如是觀：唯有諸法更相緣助、滋潤增長；展轉周遍，其中都無我及我所。」（大正7，537b23-25）

（3）《光讚經》卷10〈25
問品〉：「^菩薩摩訶薩行般若波羅蜜，觀察諸法，了知諸法；了知諸法展轉相成，因得具足，展轉相成；曉了諸法無有吾我亦無有身。」（大正8，210c13-16）

（4）《放光般若經》卷6〈28
無住品〉：「^菩薩行般若波羅蜜，作是觀：『使法法相續、法法相得，皆使具足。』菩薩於念亦無吾我。」（大正8，38b25-27）

（5）《大智度論》卷54：「^問曰：應說般若波羅蜜相行，何以故中間說『諸法諸法更相因緣潤益增長』？」（大正25，444b6-8）

案：《中阿含經》卷10（42經）《何義經》：「^是為法法相益、法法相因。」（大正1，485b15）

[^28]: 〔亦〕－【宋】【元】【明】【宮】。（大正25，443d，n.3）

[^29]: 菩薩＋（摩訶薩）【石】。（大正25，443d，n.4）

[^30]: 《大般若波羅蜜多經》卷425〈25
帝釋品〉：「^善現答言：『憍尸迦！諸菩薩摩訶薩迴向心則非心，菩提心亦非心；不應非心迴向非心，心亦不應迴向非心；非心不應迴向於心，心亦不應迴向於心。何以故？憍尸迦！非心即是不可思議，不可思議即是非心，如是二種俱無所有，無所有中無迴向義。憍尸迦！心無自性，心性無故心所亦無；心及心所既無自性故，心亦無迴向心義。憍尸迦！若作是觀，是謂菩薩摩訶薩般若波羅蜜多。』」（大正7，135a17-26）

[^31]: 《正觀》（6），pp.149-150：參見《摩訶般若波羅蜜經》卷1〈
1序品〉（大正8，217b12-218c），《放光般若經》卷1〈1
放光品〉（大正8，1b9-2b），《光讚經》卷1〈1
光讚品〉（大正8，147b9-149a8）。

[^32]: 吒＝咤【宮】。（大正25，443d，n.7）

[^33]: （秦言治國）四字夾註＝（秦言治國）四字本文【宋】【元】【明】【宮】【聖】。（大正25，443d，n.8）

[^34]: （秦言增長）四字夾註＝（秦言增長）四字本文【宋】【元】【明】【宮】【聖】。（大正25，443d，n.11）

[^35]: 茶＝荼【宋】【元】【明】【宮】【聖】【石】。（大正25，443d，n.13）

[^36]: （1）荔多＝脇【聖】。（大正25，443d，n.14）

（2）〔唐〕慧琳，《一切經音義》卷10：「^薜茘多（上音陛，下音麗，梵語：餓鬼眾也）。」（大正54，367b10）

[^37]: （秦言雜語）四字夾註＝（秦言雜語）四字本文【宋】【元】【明】【宮】。（大正25，443d，n.16）

[^38]: 《翻梵語》卷7：「^富樓多那（應云富多那，譯曰：臭也）。」（大正54，1029c4）

[^39]: （秦言多聞）四字夾註＝（秦言多聞）四字本文【宋】【元】【明】【宮】。（大正25，443d，n.18）

[^40]: 〔唐〕慧琳，《一切經音義》卷9：「^閱叉（以拙反，或云夜叉，皆訛也。正言藥叉，此譯云能噉人鬼，又云傷者，謂能傷害人也）。」（大正54，357a19）

[^41]: 〔唐〕慧琳，《一切經音義》卷25：「^羅剎（此云：惡鬼也，食人血肉，或飛空，或地行捷疾，可畏也）。」（大正54，464b13）

[^42]: （秦言）二字本文＝（秦言）二字夾註【石】下同，（大正25，443d，n.19）

[^43]: 磨＝摩【宋】【元】【明】【宮】【聖】【石】。（大正25，443d，n.22）

[^44]: 涅＝洹【聖】。（大正25，443d，n.23）

[^45]: 火＝大【聖】＊。（大正25，443d，n.24）

[^46]: （1）婆＋（首陀婆）【元】【明】【石】。（大正25，443d，n.25）

（2）《翻譯名義集》卷2：「^首陀婆，《大論》云：『秦言淨居天。』通五淨居。」（大正54，1077c14）

[^47]: 天＋（首陀婆）【聖】。（大正25，443d，n.26）

[^48]: 〔天〕－【宋】【元】【明】【宮】【聖】【石】。（大正25，443d，n.27）

[^49]: 〔明〕－【宋】【元】【明】【宮】【聖】。（大正25，443d，n.28）

[^50]: 當＝常【聖】。（大正25，443d，n.31）

[^51]: 〔等〕－【宋】【元】【明】【宮】。（大正25，443d，n.32）

[^52]: ┌云何是般若............問般若體

帝釋三問 ┤云何行..................問初入方便行

└云何住..................問深入究竟住（印順法師，《大智度論筆記》［F018］p.143）

[^53]: 案：此指經中所說「^憍尸迦！何等是般若波羅蜜」。參見《大智度論》卷54〈27
天主品〉（大正25，442c10）。

[^54]: 此中缺第7項「瘡」，第12項「壞」的論釋。

[^55]: 《正觀》（6），p.150：參見《摩訶般若波羅蜜經》卷4〈11
幻學品〉（大正8，240a19-28）；《放光般若經》卷3〈13
問幻品〉（大正8，17b22-25）；《光讚經》卷4〈10
幻品〉（大正8，175b）。

[^56]: 癰疽：1.毒瘡名。2.比喻禍患、毛病。（《漢語大詞典》（八），p.370）

[^57]: （1）出處待考。

（2）雜阿含：呵五眾有百種罪過。（印順法師，《大智度論筆記》〔H002〕p.391）

[^58]: 〔疽〕－【宮】【宋】。（大正25，444d，n.2）

[^59]: 參見《雜阿含經》卷5（104經）（大正2，31c3-10）、卷5（110經）（35b1-5）、卷10（259經）（65b5-c10）、卷10（265經）（68c1-17）、卷12（291經）（82c2-16）、卷31（864經）（219b29-c7）、卷31（867經）（219c25-220a3）、卷43（1175經）（315b20-22）等。

[^60]: 希：3.少。（《漢語大詞典》（三），p.694）

[^61]: 十六聖行：苦諦──無常、苦、空、無我；集諦──集、因、生、緣；滅諦──滅、靜、妙、離；道諦──道、如、行、出。

參見《大毘婆沙論》卷64（大正27，331a），《鞞婆沙論》卷9（大正28，478a）。

[^62]: 同樣的情形，另見《大智度論》卷37（大正25，330a26-b8，334c11-15）。

[^63]: （1）不淨＋（等）【聖】【石】。（大正25，444d，n.5）

（2）《大正藏》原無「等」字，今依《高麗藏》補上「等」字（第14冊，920b8）。

[^64]: 第三諦，指「滅諦」。

[^65]: 三 ┌上根說苦空無常無我四［聖］┐

乘┌聲聞觀色苦無常等十五事
┤中根說如病如癰等八事［聖］├鈍根發心初觀... ┐ 大

般┤ └...［共］ └下根總說痛惱等十五［凡聖］┘ ├ 乘

若└菩薩觀色寂離不生滅垢淨
.............................................利根發心即觀... ┘ 般

觀 └...［不共］ 若

（印順法師，《大智度論筆記》［B018）p.143

[^66]: 世間即是涅槃：世間實相即涅槃。（印順法師，《大智度論筆記》〔E002〕p.287）

[^67]: 更相：相繼，相互。（《漢語大詞典》（一），p.529）

[^68]: 緣＋（和合）【宋】【元】【明】【聖】。（大正25，444d，n.15）

[^69]: （1）《大智度論》卷17：「^復有六因：相應因、共因、相似因、遍因、報因、名因。」（大正25，187a28-29）

案：「共因」又名「俱有因」，「相似因」又名「同類因」，「遍因」又名「遍行因」，「報因」又名「異熟因」，「名因」又名「能作因」。

（2）《大智度論》卷32〈1 序品〉：

^如心法從內外處因緣和合生，是心如幻、如夢、虛誑、無有定性，心數法亦如是。

是心共生心數法，所謂受、想、思等。是心數法，同相、同緣故，名為相應。心以心數法相應為因，心數法以心相應為因，是名相應因。相應因者，譬如親友、知識，和合成事。

共生因者，一切有為法，各有共生因，以共生故，更相佐助；譬如兄弟同生故，互相成濟。

自種因者，過去善種，現在、未來善法因；過去、現在善種，未來善法因。不善、無記亦如是。如是一切法，各有自種因。

遍因者，苦諦、集諦所斷結使，一切垢法因，是名遍因。

報因者，行業因緣故，得善惡果報，是為報因。

是五因名為「因緣」。（大正25，296c10-23）

（3）《阿毘達磨俱舍論》卷6〈2
分別根品〉：「^因有六種：一、能作因，二、俱有因，三、同類因，四、相應因，五、遍行因，六、異熟因。」（大正29，30a12-13）

（4）因緣。（印順法師，《大智度論筆記》〔E009〕，p.302）

[^70]: 殖＝植【宋】【元】【明】【宮】。（大正25，444d，n.16）

[^71]: 無上菩提：非三世。（印順法師，《大智度論筆記》〔E001〕p.285）

[^72]: （1）參見《摩訶般若波羅蜜經》卷16〈54
大如品〉：「^復次，如來如相不過去、不未來、不現在，諸法如相亦不過去、不未來、不現在，是故須菩提為隨佛生。復次，如來如不在過去如中，過去如不在如來如中。如來如不在未來如中，未來如不在如來如中。如來如不在現在如中，現在如不在如來如中。過去未來現在如、如來如，一如，無二無別。」（大正8，335c10-17）

（2）三世不離。（印順法師，《大智度論筆記》〔E009〕p.302）

[^73]: 〔是〕－【宋】【元】【明】【宮】【聖】。（大正25，444d，n.18）

[^74]: ┌諸法非常非無常，不應言「回向心已滅，云何與菩提作因」。

│諸法非生滅非不生滅，不應言「菩提不生不滅，無所有，

┌不以世諦說 ┤　　何所回向」。

菩提心、回向心 ┤ │菩提非三世相，不應言「未來無菩提，何所回向」。

互不相在 │ └三世互不相離，一如無二，云何說二心互不相在？

└以第一義諦說......皆空非心相。（印順法師，《大智度論筆記》［B018］p.144）

[^75]: 二諦：世諦如幻如夢；第一義諦皆空。（印順法師，《大智度論筆記》〔E002〕p.286）

[^76]: 迴＋（向）【聖】。（大正25，444d，n.21）

[^77]: 發心畢竟二不別。（印順法師，《大智度論筆記》〔E009〕p.302）

[^78]: 教＝示【宋】【元】【明】【宮】【聖】。（大正25，445d，n.3）

[^79]: 法＋（無障）【元】【明】【石】。（大正25，445d，n.4）

[^80]: 〔法〕－【宋】【元】【明】【宮】【聖】【石】。（大正25，445d，n.6）

[^81]: 又＝父【宋】【元】【明】【宮】。（大正25，445d，n.10）

[^82]: 〔即〕－【宋】【元】【明】【宮】【聖】【石】。（大正25，445d，n.12）

[^83]: 《正觀》（6），p.151：參見《大智度論》卷11～卷18（大正25，139a-197b）、卷29（大正25，272b20-273a9）、卷45（大正25，387b14-388a9）、卷46（大正25，394c17-395a12）。

[^84]: 〔名〕－【宋】【元】【明】【宮】。（大正25，445d，n.13）

[^85]: 《大般若波羅蜜多經》卷425〈25 帝釋品〉：

^爾時，具壽善現告天帝釋言：「憍尸迦！汝問『云何菩薩摩訶薩應住般若波羅蜜多』者，汝等諦聽！吾當為說諸菩薩摩訶薩於般若波羅蜜多，如所應住不應住相。」（大正7，135b9-12）

[^86]: 〔菩薩〕－【宋】【元】【明】【宮】【聖】【石】。（大正25，445d，n.20）

[^87]: 《大般若波羅蜜多經》卷425〈25
帝釋品〉：「^復次，憍尸迦！諸菩薩摩訶薩修行般若波羅蜜多時，不應住初發心已便作是念：『我當圓滿布施波羅蜜多乃至般若波羅蜜多。』」（大正7，137a27-29）

[^88]: 鞞跋＝維越【石】。（大正25，445d，n.22）

[^89]: （世）＋界【元】【明】。（大正25，445d，n.23）

[^90]: 《大般若波羅蜜多經》卷425〈25
帝釋品〉：「^不應住作是念：『我修加行既圓滿已當入菩薩正性離生。』不應住作是念：『我已得入正性離生，當住菩薩不退轉地。』不應住作是念：『我當圓滿菩薩五通。』不應住作是念：『我住菩薩圓滿五通，常遊無量無數佛土，禮敬瞻仰供養承事諸佛世尊，聽聞正法、如理思惟、廣為他說。』何以故？憍尸迦！如是住者有所得故。」（大正7，137b4-11）

[^91]: 澤＝塗【宋】【元】【明】【宮】【聖】【石】。（大正25，445d，n.26）

[^92]: 搗＝擣【宋】【元】【明】【宮】【聖】＝揭【石】。（大正25，445d，n.27）

[^93]: 〔往〕－【宋】【元】【明】【宮】【聖】。（大正25，446d，n.3）

[^94]: （向）＋阿【石】。（大正25，446d，n.4）

[^95]: 《大般若波羅蜜多經》卷425〈25
帝釋品〉：「^復次，憍尸迦！諸菩薩摩訶薩修行般若波羅蜜多時，不應住此是第八補特伽羅，此是隨信行，此是隨法行；不應住此是預流極七返有，此是家家，此是一間；不應住此是齊首補特伽羅，乃至壽盡煩惱方盡；不應住此是預流定不墮法，此是一來至此世間得盡苦際；不應住此是不還向，此是不還果，往彼方得般涅槃者；不應住此是阿羅漢，永盡後有，現在必入無餘涅槃；不應住此是獨覺；不應住此是如來、應、正等覺。」（大正7，137c6-15）

[^96]: 殃＝央【宋】【元】【明】【宮】【聖】＝鞅【石】。（大正25，446d，n.5）

[^97]: 《大智度論》卷4〈1 序品〉：

^問曰：一思種？為多思種？

答曰：三十二思種三十二相，一一思種一一相，一一相百福德莊嚴。

問曰：幾許名一福德？

答曰：有人言：「有業報轉輪聖王，於四天下受福樂，得自在，是名一福德。如是百福成一相。」

復有人言：「作釋提桓因，於二天中得自在，是名一福德。」

復有人言：「作他化自在天王，於欲界中得自在，是名一福。」

復有人言：「除補處菩薩，餘一切眾生所得福報，是名一福。」

復有人言：「天地劫盡，一切眾生共福德故，三千大千世界報立，是名一福。」

復有人言：「是福不可量，不可以譬喻知：如三千大千世界一切眾生，皆盲無目，有一人能治令差，是為一福。一切人皆被毒藥，一人能治令差；一切人應死，一人能捄之令脫；一切人破戒，破正見，一人能教令得淨戒、正見；如是等為一福。」

復有人言：「是福不可量，不可譬喻。是菩薩入第三阿僧祇中，心思大行種是三十二相因緣。以是故，是福無能量，唯佛能知。」（大正25，87b5-24）

[^98]: 鋼＝剛【宋】【元】【明】【宮】【聖】。（大正25，446d，n.6）

[^99]: 〔使〕－【聖】。（大正25，446d，n.7）

[^100]: 者＝是【宋】【元】【明】【宮】【聖】。（大正25，446d，n.8）

[^101]: 至＋（佛）【宋】【元】【明】【宮】。（大正25，446d，n.9）

[^102]: 《大般若波羅蜜多經》卷425〈25
帝釋品〉：「^所以者何？一切如來、應、正等覺證得無上正等菩提時，覺一切法都無所有；一切菩薩摩訶薩眾住不退轉地時，亦見諸法都無所有。」（大正7，138a25-27）

[^103]: 《大般若波羅蜜多經》卷425〈25
帝釋品〉：「^憍尸迦！是為菩薩摩訶薩於般若波羅蜜多如所應住不應住相。憍尸迦！諸菩薩摩訶薩於深般若波羅蜜多隨所應住不應住相，以無所得而為方便，應如是學。」（大正7，138a28-b2）

[^104]: 《大般若波羅蜜多經》卷425〈25
帝釋品〉：^「爾時，舍利子作是念言：『若菩薩摩訶薩修行般若波羅蜜多時，於一切法不應住者，云何應住般若波羅蜜多？』具壽善現知舍利子心之所念，便謂之曰：『於意云何？諸如來心為何所住？』」（大正7，138b3-7）

[^105]: 〔於〕－【宋】【元】【明】【宮】。（大正25，446d，n.10）

[^106]: 《大般若波羅蜜多經》卷425〈25
帝釋品〉：「^時，具壽善現謂舍利子言：『諸菩薩摩訶薩修行般若波羅蜜多時亦復如是，雖住般若波羅蜜多，而同如來於一切法都無所住亦非不住。所以者何？舍利子！諸菩薩摩訶薩修行般若波羅蜜多時，雖住般若波羅蜜多，而於色非住非不住，乃至於一切相智亦非住非不住。何以故？舍利子！以色等法無二相故。舍利子！諸菩薩摩訶薩於深般若波羅蜜多，隨此非住非不住相，以無所得而為方便，應如是學。』」（大正7，138b19-28）

[^107]: 者言＝論者言【元】【明】＝釋曰【石】。（大正25，446d，n.11）

[^108]: 二空：未滅有異，滅相不別。（印順法師，《大智度論筆記》〔E009〕p.302）

[^109]: 不住：不住即住。（印順法師，《大智度論筆記》〔E009〕p.302）

[^110]: 故＝以【宋】【元】【明】【宮】【聖】。（大正25，446d，n.18）

[^111]: 〔應〕－【宋】【元】【明】【宮】。（大正25，446d，n.20）

[^112]: 不等心布施之失。（印順法師，《大智度論筆記》［E017］p.316）

[^113]: 〔地〕－【宋】【元】【明】【宮】。（大正25，446d，n.21）

[^114]: 參見《摩訶般若波羅蜜經》卷24〈78
四攝品〉（大正8，393a7-20），《大智度論》卷88〈77
六喻品〉（大正25，676a28-b17）。

[^115]: 不住：但破取相心住。（印順法師，《大智度論筆記》〔E009〕p.302）

[^116]: 小乘行位。（印順法師，《大智度論筆記》〔E009〕p.302）

[^117]: 《大智度論》卷45〈13
摩訶薩品〉：「^八人，名見諦道，十五心中行。問曰：是十五心中，何以名為八人？答曰：思惟道中用智多，見諦道中多用見忍，智隨於忍。所以者何？忍功大故。復次，忍智二事能斷能證，八忍中住，故名為八人。」（大正25，383b5-9）

[^118]: 《阿毘達磨俱舍論》卷23〈6
分別賢聖品〉：「^見道位中聖者有二：一、隨信行，二、隨法行，由根鈍利別立二名。諸鈍根名隨信行者，諸利根名隨法行者。由信隨行名隨信行，彼有隨信行名隨信行者，或由串習此隨信行以成其性，故名隨信行者，彼先信他隨行義故。准此應釋隨法行者，彼於先時由自披閱契經等法，隨行義故。」（大正29，122b15-21）

[^119]: 《阿毘達磨俱舍論》卷23〈6
分別賢聖品〉：「^諸住果者，於一切地修所斷失都未斷時，名為預流，生極七返。『七返』言顯：七往返生，是人天中各七生義。『極』言為顯受生最多，非諸預流皆受七返故。......彼從此後別於人中極多結七中有、生有，天中亦然，總二十八，皆七等故說極七生。」（大正29，123a24-b12）

[^120]: 《阿毘達磨俱舍論》卷24〈6
分別賢聖品〉：「^今次應辯斷位眾聖，且應建立一來向果。

頌曰：斷欲三四品，三二生家家，斷至五二向，斷六一來果。

論曰：即預流者進斷修惑，若三緣具轉名家家。一、由斷惑：斷欲修斷三、四品故。二、由成根：得能治彼無漏根故。三、由受生：更受欲有三、二生故。......應知總有二種家家：一、天家家：謂欲天趣生三、二家而證圓寂，或一天處、或二、或三。二、人家家：謂於人趣生三、二家而證圓寂，或一洲處、或二、或三。即預流者，進斷欲界一品修惑乃至五品，應知轉名一來果向。」（大正29，123c21-124a9）

[^121]: 案：即指前「家家須陀洹」。

[^122]: 參見《大毘婆沙論》卷65：「^一來果先廣加行者，謂即前說及離欲染諸加行道------六無間道五解脫道，即此名為安足堅固。」（大正27，338c5-7）

[^123]: 《阿毘達磨俱舍論》卷24〈6
分別賢聖品〉：「^若斷第六成一來果，彼往天上一來人間而般涅槃，名一來果，過此以後更無生故。」（大正29，124a9-11）

[^124]: 《阿毘達磨俱舍論》卷24〈6
分別賢聖品〉：「^一來者進斷餘惑，若三緣具轉名一間。一、由斷惑：斷欲修斷七、八品故。二、由成根：得能治彼無漏根故。三、由受生：更受欲有餘一生故。......有一間者說名一間，即斷修惑七、八品者，應知亦名不還果向。先斷三、四、七、八品惑入見諦者，後得果時，乃至未修後勝果道，仍不名曰家家、一間，未成治彼無漏根故。」（大正29，124a17-b1）

[^125]: 《阿毘達磨俱舍論》卷24〈6
分別賢聖品〉：「^若斷第九成不還果，必不還來生欲界故。此惑名曰：五下結斷。雖必先斷或二或三，然於此時總集斷故，依不還位。」（大正29，124b1-3）

[^126]: 《續一切經音義》卷7：「^阿迦膩吒（梵語也，具足。應云『阿迦尼瑟吒』。此譯云『色究竟』也，言其色界十八天中此最終極也。又云『無小』：餘天互望，亦大亦小，此之一天，唯大無小，故以為名）。」（大正54，938a6-7）

[^127]: （1）《阿毘達磨俱舍論》卷24〈6
分別賢聖品〉：「^此不還者總說有七，且行色界差別有五：一、中般涅槃，二、生般涅槃，三、有行般涅槃，四、無行般涅槃，五者、上流。......^（1）^言中般者，謂往色界，住中有位便般涅槃。^（2）^言生般者，謂往色界，生已不久便般涅槃，以具勤修速進道故。......^（3）^有行般者，謂往色界，生已長時加行不息，由有功用方般涅槃，此唯有勤修無速進道故。^（4）^無行般者，謂往色界生已經久，加行懈息不多功用便般涅槃，以闕勤修速進道故。......^（5）^言上流者是上行義，以流與行其義一故。謂欲界歿往色界生，未即於中能證圓寂，要轉生上方般涅槃。即此上流差別有二，由因及果有差別故。因差別者，此於靜慮由有雜修無雜修故。果差別者，色究竟天及有頂天為極處故。......此五名為行色界者。行無色者差別有四，謂^（6）^在欲界離色界貪，從此命終生於無色。此中差別唯有四種，由生般涅槃有差別故，此并前五成六不還。^（7）^復有不行色、無色界，即住於此能般涅槃名現般涅槃，并前六為七。於行色界五不還中復有異門。顯其差別。」（大正29，124b10-125a9）

（2）〔唐〕普光述，《俱舍論記》卷24〈6
分別賢聖品〉：^「行無色者差別有四，謂在欲界從此命終，不生色界超生無色。此中差別唯有四種，由生般等有差別故，於前五內唯除中般，此四合名無色不還。此無色一，并前五種成六不還。」（大正41，362a26-b1）

[^128]: 《阿毘達磨俱舍論》卷24〈6
分別賢聖品〉：「^不還者若於身中有滅定，得轉名身證，謂不還者由身證得似涅槃法，故名身證。」（大正29，126a18-25）

[^129]: 《阿毘達磨俱舍論》卷24〈6
分別賢聖品〉：「^不還者進斷色界及無色界修所斷惑，從斷初定一品為初，至斷有頂八品為後，應知轉名阿羅漢向。」（大正29，126b22-24）

[^130]: 《阿毘達磨俱舍論》卷24〈6
分別賢聖品〉：「^金剛喻定是斷惑中最後無間道所生，盡智是斷惑中最後解脫道。由此解脫道與諸漏盡得最初俱生，故名盡智，如是盡智至已生時，便成無學阿羅漢果，已得無學應果法故。為得別果所應修學此無有故，得無學名，即此唯應作他事故，諸有染者所應供故，依此義立阿羅漢名。」（大正29，126c23-29）

[^131]: （1）《中阿含經》卷30（127經）《大品福田經》：「^云何九無學人？^（1）^思法，^（2）^昇進法，^（3）^不動法，^（4）^退法，^（5）^不退法，^（6）^護法：護則不退，不護則退，^（7）^實住法，^（8）^慧解脫，^（9）^俱解脫──是謂九無學人。」（大正1，616a17-19）

（2）《根本說一切有部尼陀那目得迦》卷2：「^何等名為九種無學？謂退法、思法、護法、住法、堪達法、不動法、不退法、慧解脫、俱解脫，是名為九。」（大正24，422c12-14）

（3）《順正理論》卷65：「^何等名為九種無學？謂退法、思法、護法、安住、堪達、不動法、不退法、慧解脫、俱解脫，是名為九。」（大正29，699c1-3）

（4）《大智度論》卷32：「^阿羅漢有九種：退法、不退法、死法、護法、住法、勝進法、不壞法、慧解脫、共解脫。」（大正25，301a12-14）

[^132]: 《正觀》（6），p.152：

（1）「過聲聞、辟支佛地、住菩薩地」，參見《大智度論》第27（大正25，262a17-264a12）。

（2）「道種智，一切種智，知一切法」，參見《大智度論》卷27（大正25，258c25-260b14）。

（3）「斷一切煩惱及習」，參見《大智度論》卷27（大正25，260b15-262a16）。

（4）「成佛轉法輪」，參見《大智度論》卷34（大正25，311a9-b18）。

（5）「三十二相」，參見《大智度論》卷4（大正25，90a27-91b27）、卷21（大正25，219c16-29）、卷29（大正25，273a10-275a5）。

（6）「莊嚴世界、度無量眾生」，參見《大智度論》卷37（大正25，335a23-b4）。

（7）「無量壽命」，參見《大智度論》卷34（大正25，311c18-312b21）。

[^133]: 香＝音【宮】。（大正25，447d，n.6）

[^134]: （1）《正觀》（6），p.152：參見《大智度論》卷54〈27
天主品〉（大正25，446a25-26）之經文。

（2）《正觀》（6），pp.278-279，n.134-2：《大智度論》卷54：「^菩提樹香度眾生者，如先義中說。」（大正25，447b4-5）這可能是指《摩訶般若波羅蜜經》卷7〈27
問住品〉：「^我菩提樹當出如是香，眾生聞者無有婬欲瞋恚愚癡，亦無聲聞、辟支佛心，是一切人必當得阿耨多羅三藐三菩提。若眾生聞是香者，身病意病皆悉除盡。」（大正25，446a25-26）這是菩提樹出妙香，眾生聞此香而得大利益。

[^135]: 〔中〕－【宋】【元】【明】【宮】。（大正25，447d，n.10）

[^136]: 不住：但破取相心住。（印順法師，《大智度論筆記》〔E009〕p.302）

[^137]: 〔之〕－【宋】【元】【明】【宮】【聖】【石】。（大正25，447d，n.14）

[^138]: 雙非：寂離二邊，更非相即。（印順法師，《大智度論筆記》〔E017〕p.315）

[^139]: 語＋（名）【元】【明】。（大正25，447d，n.17）

[^140]: 言語＝語言【石】。（大正25，447d，n.18）

[^141]: 了：10.副詞。與否定詞連用。完全，皆。晉王羲之《子卿帖》："頃日了不得食，至為虛劣。"（《漢語大詞典》（一），p.721）

[^142]: 《大般若波羅蜜多經》卷425〈25
帝釋品〉：「^具壽善現復告彼言：『我曾於此甚深般若波羅蜜多相應義中不說一字，汝亦不聞，當何所解？何以故？諸天子！甚深般若波羅蜜多相應義中，文字言說皆遠離故，由此於中說者、聽者及能解者皆不可得，一切如來、應、正等覺所證無上正等菩提微妙甚深亦復如是。』」（大正7，138c5-11）

[^143]: 澗（^ㄐㄧㄢˋ）：1.兩山間的水溝。2.泛指澗谷、山谷。（《漢語大詞典》（六），p.149）

[^144]: 嚮＝響【宋】【元】【明】，（種）＋嚮【石】。（大正25，447d，n.25）

[^145]: 〔人〕－【宋】【宮】【聖】。（大正25，447d，n.27）

[^146]: 《大般若波羅蜜多經》卷425〈25 帝釋品〉：

^「諸天子！如有二人處一山谷，各住一面讚佛、法、僧，俱時發響，於意云何？此二響聲能互相聞、互相解不？」

諸天子言：「不也！大德！」

善現告言：「如是！諸天子！一切法皆如響故，今於此甚深般若波羅蜜多相應義中，說者、聽者及能解者都不可得。」（大正7，138c23-28）

[^147]: 《大般若波羅蜜多經》卷426〈25
帝釋品〉：「^具壽善現知諸天子心之所念，便告彼言：『諸天子！色乃至識非深非妙，色自性乃至識自性亦非深非妙。』」（大正7，139a19-22）

[^148]: 《大般若波羅蜜多經》卷426〈25
帝釋品〉：「^時，諸天子復作是念：『尊者善現所說法中，不施設色乃至識。』」（大正7，139b16-17）

[^149]: 《大般若波羅蜜多經》卷426〈25
帝釋品〉：「^不施設三藐三佛陀及三藐三菩提，亦不施設文字言說。」（大正7，139b28-29）

[^150]: 〔得〕－【宋】【元】【明】【宮】。（大正25，448d，n.2）

[^151]: （1）無為：住果、證果不離是忍。（印順法師，《大智度論筆記》〔E005〕p.295）

（2）《大般若波羅蜜多經》卷426〈25
帝釋品〉：「^具壽善現知諸天子心所念法，便告之言：『如是！如是！如汝所念。色等諸法乃至無上正等菩提，皆離文字咸不可說，故於般若波羅蜜多無說、無聽亦無解者。是故汝等於諸法中，應隨所說修深固忍。諸有欲住欲證預流、一來、不還、阿羅漢果，亦因此忍方能住證；諸有欲住欲證獨覺所得菩提，亦因此忍方能住證；諸有欲住欲證無上正等菩提，要因此忍乃能住證。』」（大正7，139b29-c9）

[^152]: 鄙近：庸俗淺近。（《漢語大詞典》（十），p.677）

[^153]: （1）旨＝音【元】【明】，明註曰音南藏作旨。（大正25，448d，n.10）

（2）幽旨：深奧玄妙的旨趣。（《漢語大詞典》（四），p.433）

[^154]: 玄遠：1.玄妙幽遠。（《漢語大詞典》（二），p.319）

[^155]: 趣（^ㄑㄩˋ）：1.旨趣，意思。（《漢語大詞典》（二），p.302）

[^156]: 乖：4.差異，不同。（《漢語大詞典》（一），p.658）

[^157]: 相況：對比。（《漢語大詞典》（七），p.1145）

[^158]: 適：5.適合，符合。《商君書．畫策》："由此觀之，神農非高於黃帝也，然其名尊者，以適於時也。"三國魏劉劭《人物志．材理》："質性機解，推情原意，能適其變，情理之家也。"16.是，則，即是。《荀子．王霸》："孔子曰：審我所以適人，適人之所以來我也。"（《漢語大詞典》（十），p.1160）

[^159]: 況：2.比。比較。《漢書．高惠高后文功臣表》："以往況今，甚可悲傷。"3.比。比擬，比方。宋司馬光《答武功石令書》："足下語及不肖，動輒以仲尼況之，此雖甚愚不辨菽麥之人，亦不敢當。"（《漢語大詞典》（五），p.1083）

[^160]: 已：15.指示代詞。此，如此。《史記．夏本紀》："敦序九族，眾明高翼，近可遠在已。"按，《書．皋陶謨》作"邇可遠茲"。《淮南子．道應訓》："願王察其所謂而自取齊國之政焉。已雖無除其患，天地之閒，六合之內，可陶冶而變化也。"（《漢語大詞典》（四），p.70）

[^161]: 〔十〕－【宋】【元】【明】【宮】。（大正25，448d，n.12）

[^162]: 青＝清【石】。（大正25，448d，n.13）

[^163]: 浮偽：虛偽。（《漢語大詞典》（五），p.1249）

[^164]: 情：11.道理，情理。《禮記．樂記》："禮者，殊事合敬者也；樂者，異文合愛者也。禮樂之情同，故明王以相沿也。"（《漢語大詞典》（七），p.576）

[^165]: 趣（^ㄑㄩˋ）：1.旨趣，意思。（《漢語大詞典》（二），p.302）

[^166]: （1）妖＝妭【聖】。（大正25，448d，n.15）

（2）妖：6.淫邪，不正。（《漢語大詞典》（四），p.303）

[^167]: 諂（^ㄔㄢˇ）：1.奉承，獻媚。（《漢語大詞典》（十一），p.314）

[^168]: 賤：6.輕視，鄙視。《書．旅獒》："不貴異物賤用物，民乃足。"（《漢語大詞典》（十），p.246）

[^169]: 在意：留意，放在心上。（《漢語大詞典》（二），p.1014）

[^170]: 印順法師，《初期大乘佛教之起源與開展》，p.515：「^夜叉的語言，正是達羅毘荼語那樣的難於了解。《大智度論》卷54（大正25，448a）說：『此諸夜叉，語言浮偽，情趣妖諂。諸天賤之，不以在意，是故不解其言。』達羅毘荼明咒的難解，就是夜叉語的難解。大乘佛法中陀羅尼咒的發展，與夜叉是有密切關係的。《華嚴經》的〈入法界品〉，起於南方，就有彌伽醫師的語言法門，及四十二字母。容受咒術的部派佛教，將因與明咒有關的南北兩大區域，發展為重視陀羅尼咒的大乘法門。」

[^171]: 意況：2.內容。《魏書．術藝傳．殷紹》："太安四年夏，上《四序堪輿》，表曰：'......法穆時共影為臣開述九章數家雜要，披釋章次意況大旨。'（《漢語大詞典》（七），p.639）

[^172]: （1）辯＝辨【聖】。（大正25，448d，n.16）

（2）辯：4.謂敘事、說理明白清楚。（《漢語大詞典》（十一），p.509）

[^173]: 識＋（之）【元】【明】。（大正25，448d，n.17）

[^174]: 玄旨：深奧的義理。（《漢語大詞典》（二），p.306）

[^175]: 幽邃：1.幽深，深邃。2.指僻遠之地。3.深奧。（《漢語大詞典》（四），p.445）

[^176]: 尋：4.考索，探求。（《漢語大詞典》（二），p.1288）

[^177]: 〔之〕－【宋】【宮】。（大正25，448d，n.18）

[^178]: 逾＝愈【聖】。（大正25，448d，n.19）

逾：5.更加。《墨子．三辯》："故其樂逾繁者，其治逾寡。"（《漢語大詞典》（十），p.1041）

[^179]: （1）叵＝已【聖】。（大正25，448d，n.20）

（2）叵：1.不，不可。（《漢語大詞典》（一），p.957）

[^180]: 又＝叉【明】。（大正25，448d，n.21）

[^181]: 傳：10.說，描述，表達。（《漢語大詞典》（一），p.1615）

[^182]: 〔以〕－【宋】【元】【明】【宮】【聖】【石】。（大正25，448d，n.22）

[^183]: 度（^ㄉㄨㄛˊ）：2.推測，估計。《詩．小雅．巧言》："他人有心，予忖度之。"（《漢語大詞典》（三），p.1224）

[^184]: （1）駛＝使【聖】【石】。（大正25，448d，n.23）

（2）駛：2.疾速。（《漢語大詞典》（十二），p.814）

[^185]: 渡＝度【宋】【元】【明】【宮】【石】。（大正25，448d，n.24）

[^186]: 非非有非＝非有【宋】【元】【明】【宮】【聖】【石】。（大正25，448d，n.26）

[^187]: （1）般若：無相可取，離於四句，心行處滅，言語道斷。（印順法師，《大智度論筆記》〔E002〕p.288）

（2）畢竟空：不得言有乃至非有非無，心行處滅，言語道斷。（印順法師，《大智度論筆記》〔E013〕p.308）

[^188]: 驚＝抱【石】。（大正25，448d，n.27）

[^189]: 驚疑：驚訝疑惑。（《漢語大詞典》（十二），p.894）

[^190]: 迷悶：2.迷茫，難以辨清。（《漢語大詞典》（十），p.820）

[^191]: 汝＝法【元】【明】【宮】【聖】【石】。（大正25，448d，n.28）

[^192]: 〔一〕－【元】【明】。（大正25，448d，n.29）

[^193]: 《正觀》（6），p.152：「破色、名字」，參見《大智度論》卷15（大正25，171a5-9）、卷25（大正25，246a23-c21）、卷36（大正25，326b20-327a19）、卷41（大正25，358a17-c8）、卷42（大正25，364c21-365a15）。

[^194]: 為＝有【宋】【元】【明】【宮】【聖】。（大正25，448d，n.36）

[^195]: 般若：不異五眾實相。（印順法師，《大智度論筆記》〔E002〕p.288）

[^196]: 離＝得【宋】【元】【明】，〔離〕－【宮】。（大正25，448d，n.39）

[^197]: 無為：賢聖忍此而有差別。（印順法師，《大智度論筆記》〔E005〕p.295）

[^198]: 槃＋（釋第二十六品竟）【石】。（大正25，448d，n.40）

[^199]: 發心畢竟二不別：無說無聞無知。（印順法師，《大智度論筆記》〔E009〕p.302）