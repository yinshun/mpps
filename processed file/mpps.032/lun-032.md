 ^lun-032-1

一切有為法，皆從四緣生[^3]，所謂因緣、次第緣、緣緣、增上緣。[^4] ^lun-032-2

因緣者，相應因、共生因、自種因、遍因、報因[^6]──是五因名為因緣。[^7] ^lun-032-3

`920`復次，一切有為法，亦名因緣。 ^lun-032-4

次第緣者[^8]，除阿羅漢過去、現在末後心心數法，諸餘過去、現在心心數法，能與次第，是名次第緣。 ^lun-032-5

緣緣[^9]、增上緣者，一切法。 ^lun-032-6

復次，菩薩欲知四緣自相、共相，當學般若波羅蜜。 ^lun-032-7

問曰：如般若波羅蜜中，四緣皆不可得。所以者何？ ^lun-032-8

若因中先有果，是事不然；因中先無，亦不然。 ^lun-032-9

若先有，則無因；若先無，以何為因？若先無而有者，亦可從無因而生。[^11] ^lun-032-10

`921`復次，見果從因生，故名之為因；若先無果，云何名因？ ^lun-032-11

復次，若果從因生，果則屬因，因不自在，更屬餘因；若因不自在者，云何言果旦[^12]從此因生？[^13] ^lun-032-12

如是種種，則知無「因緣」。 ^lun-032-13

又過去心心數法[^14]都滅，無所能作，云何能為次第緣？ ^lun-032-14

現在有心則無次第。[^15] ^lun-032-15

若與未來欲生心次（296c）第者，未來則未有，云何與次第？ ^lun-032-16

如是等則無「次第緣」。[^16] ^lun-032-17

如是一切法無相、無緣[^17]，云何言「緣緣」？ ^lun-032-18

若一切法無所屬[^18]、無所依、皆平等，云何言「增上緣」？ ^lun-032-19

如是四緣不可得，云何說「欲知四緣，當學般若波羅蜜」？ ^lun-032-20

答曰： ^lun-032-21

汝不知般若波羅蜜相，以是故說「般若波羅蜜中，四緣皆不可得」，般若波羅蜜於一切法無所捨、無所破[^20]，畢竟清淨，無諸戲論。 ^lun-032-22

如佛說有四緣，但以少智之人著於四緣而生邪論；為破著故，說言「諸法實空」，無所破。 ^lun-032-23

如心法從內外處因緣和合生，是心如幻、如夢、虛誑、無有定性，心數法亦如是。 ^lun-032-24

是心共生心數法，所謂受、想、思等。是心數法，同相[^22]、同緣故，名為相應。心以心數法相應為因，心數法以心相應為因，是名相應因。相應因者，譬如親友、知識，和合成事。 ^lun-032-25

共生因者[^23]，一切有為法，各有共生因，以共生故，更相佐助；譬如兄弟同生故，互相成濟。 ^lun-032-26

自種因者[^24]，過去善種，現在、未來善法因；過去、現在善種，未來善法因。不善、無記亦如是。如是一切法，各有自種因。 ^lun-032-27

遍因者，苦諦、集諦所斷結使，一切垢法因，是名遍因。 ^lun-032-28

報因者[^25]，行業因緣故，得善惡果報，是為報因。 ^lun-032-29

是五因名為「因緣」。 ^lun-032-30

心心數法次第相續無間故，名為「次第緣」。[^26] ^lun-032-31

心心數法，緣塵故生[^27]，是名「緣緣」。 ^lun-032-32

諸法生時不相障[^28]礙，是為「無障」。 ^lun-032-33

復次，心心數法從四緣生。[^30] ^lun-032-34

無想、滅盡定從三緣生，除緣緣。[^31] ^lun-032-35

諸餘心不相應諸行及色從二緣生，除次第緣、緣緣。[^32] ^lun-032-36

有為法性羸[^33]故，無有從一緣生。 ^lun-032-37

報生心心（297a）數法，從五因生[^35]──[^36]不隱沒無記[^37]，非垢法故，除遍因。[^38] ^lun-032-38

諸煩惱亦從五因生，除報因。何以故？諸煩惱是隱沒，報是不隱沒，故除報因。[^39] ^lun-032-39

報生色及心不相應諸行，從四因生──色[^40]非心心數法，故除相應因；不隱沒無記法，故除遍因。[^41] ^lun-032-40

染污色及心不相應諸行，亦從四因生──非心心數法，故除相應因；垢故除報因。 ^lun-032-41

諸餘心心數法，除初無漏心[^42]，皆從四因生，除報因、遍因。所以者何？非無記故除報因，非垢故除遍因。 ^lun-032-42

諸餘不相應法，所謂色、心不相應諸行── ^lun-032-43

若有自種因[^43]，則從三因生，除相應因、報因、遍因。 ^lun-032-44

若無自種因，則從二因生：共生因、無障因。[^44] ^lun-032-45

初無漏心心數法，從三因生：相應因、共生因、無障因。[^45] ^lun-032-46

是初無漏心中色及心不相應諸行，從二因生[^46]：共生因、無障因。 ^lun-032-47

無有法從一因生。[^47] ^lun-032-48

若六因生，是名四緣。[^48] ^lun-032-49

菩薩行般若波羅蜜，如是觀四緣，心無所著；雖分別是法，而知其空，皆如幻化；幻化中雖有種種別異，智者觀之，知無有實，但誑[^49]於眼。 ^lun-032-50

為分別知凡夫人法，皆是顛倒虛誑而無有實，故有四緣，如是云何為實！ ^lun-032-51

賢聖法，因從凡夫法生故，亦是不實，如先「十八空」中說。[^50] ^lun-032-52

菩薩於般若波羅蜜中，無有一法定性可取故，則不可破；以眾生著因緣空法故，名為可破。譬如小兒見水中月，心生愛著，欲取而不能得，心懷憂惱！智者教言：雖可眼見，不可手捉；但破可取，不破可見！ ^lun-032-53

菩薩觀知諸法從四緣生，而不取四緣中定相。四緣和合生，如水中月，雖為虛誑（297b）、無所有，要從水月因緣生，不從餘緣有；諸法亦如是，各自從因緣生，亦無定實。 ^lun-032-54

以是故說：「^菩薩欲如實知因緣、次第緣、緣緣[^51]、增上緣[^52]相，當學般若波羅蜜。」 ^lun-032-55

問曰：若欲廣知四緣義，應學阿毘曇；云何此中欲知四緣義，當學般若波羅蜜？ ^lun-032-56

答曰： ^lun-032-57

阿毘曇四緣義，初學如得其實，求之轉深，入於邪見，如汝[^54]上破四緣義中說。[^55] ^lun-032-58

復次，諸法所因，因於四緣，四緣復何所因？ ^lun-032-59

若有因則無窮，若無窮則無始，若無始則無因。若然者，一切法皆應無因！ ^lun-032-60

若有始，始則無所因；若無所因而有，則不待因緣。若然者，一切諸法亦不待因緣而有！ ^lun-032-61

復次，諸法從因緣生，有二種： ^lun-032-62

若因緣中先有，則不待因緣而生，則非因緣。 ^lun-032-63

若因緣中先無，則無各各因緣。 ^lun-032-64

以戲論四緣故，有如是等過。 ^lun-032-65

如般若波羅蜜中不可得空，無如是等失。如世間人，耳目所覩生老病死，是則為有；細求其相，則不可得。以是故，般若波羅蜜中，但除邪見而不破四緣。是故言：「^欲知四緣相，當學般若波羅蜜。」 ^lun-032-66

 ^lun-032-67

諸法如，有二種：一者、各各相，二者、實相。 ^lun-032-68

各各相者，如地，堅相；水，濕相；火，熱相；風，動相──如是等，分別諸法，各自有相。 ^lun-032-69

實相者，於各各相中分別，求實不可得，不可破，無諸過失。 ^lun-032-70

`928`如自相空[^57]中說：地若實是堅相者，何以故膠、蠟等（297c）與火會時，捨其自性？ ^lun-032-71

有神通人入地如水；又分散木石，則失堅相。又破地以為微塵，以方破塵[^58]，終歸於空，亦失堅相。如是推求地相則不可得；若不可得，其實皆空；空則是地之實相。一切別相皆亦如是，是名為如。 ^lun-032-72

法性者，如前說各各法空，[^59]空有差品，是為如；同為一空，是為法性。 ^lun-032-73

是法性亦有二種： ^lun-032-74

一者、用無著心分別諸法，各自有性故。 ^lun-032-75

二者、名無量法，所謂諸法實相。如《持心經》說：「^法性無量，聲聞人雖得法性，以智慧有量故，不能無量說。」[^60]如人雖到大海，以器小故，不能取無量水。 ^lun-032-76

是為法性。 ^lun-032-77

實際者，以法性為實證，故為際。如阿羅漢，名為住於實際。 ^lun-032-78

問曰：如、法性、實際，是三事為一？為異？若一，云何說三？若三，今應當分別說！ ^lun-032-79

答曰： ^lun-032-80

是三皆是諸法實相異名。所以者何？ ^lun-032-81

凡夫無智，於一切法作邪觀，所謂常、樂、淨、實、我等。 ^lun-032-82

佛弟子如法本相觀，是時不見常，是名無常；不見樂，是名苦；不見淨，是名不淨；不見實，是名空；不見我，是名無我。 ^lun-032-83

若不見常而見無常者，是則妄見；[^62]見苦、空、無我、不淨亦如是。 ^lun-032-84

`929`是名為「如」。如者，如本，無能敗壞。以是故，佛說三法為法印，所謂一切有為法無常印、一切法無我印、涅槃寂滅印。[^63] ^lun-032-85

問曰：是三法印，般若波羅蜜中悉皆破壞。如佛告須菩提：「^若菩薩摩訶薩觀色常，不行般若波羅蜜；觀色無常，不行般若波羅蜜。苦、樂，我、無我，寂滅、非寂滅亦如是。」[^64]如是云何名法印？ ^lun-032-86

答曰：二經皆是佛說，如《般若波羅（298a）蜜經》中了了說諸法實相。[^65] ^lun-032-87

有人著常顛倒，故捨常見，不著無常相，是名法印；[^66]非謂捨常著無常者以為法印。我乃至寂滅亦如是。般若波羅蜜中，破著無常等見，非謂破不受不著。 ^lun-032-88

得是諸法如已，則入「法性」中，滅諸觀，不生異信，性自爾故。譬如小兒見水中月，入水求之，不得便愁；智者語言：「性自爾，莫生憂惱！」 ^lun-032-89

善入法性，是為「實際」。 ^lun-032-90

問曰：聲聞法中，何以不說是如、法性、實際，而摩訶衍法中處處說？ ^lun-032-91

答曰： ^lun-032-92

聲聞法中亦有說處，但少耳。 ^lun-032-93

如《雜阿含》[^67]中說， ^lun-032-94

有一比丘問佛：「^十二因緣法，為是佛作？為是餘人作？」 ^lun-032-95

佛告比丘：「^我不作十二因緣，亦非餘人作；有佛無佛，諸法如、法相、法位常有，所謂是事有故是事有，是事生故是事生；如無明因緣故諸行，諸行因緣故識，乃至老死因緣故有憂悲苦惱。是事無故是事無，是事滅故是事滅；如無明滅故諸行滅，諸行滅故識滅，乃至老死滅故憂悲苦惱滅。」 ^lun-032-96

如是生滅法，有佛無佛常爾；是處說「如」。[^68] ^lun-032-97

如《雜阿含‧舍利弗師子吼經》[^69]中說： ^lun-032-98

佛問舍利弗一句義，三問三不能答。佛少開示舍利弗已，入於靜室。 ^lun-032-99

舍利弗集諸比丘，語諸比丘言：「^佛未示我事端，未即能答；今我於此法，七日七夜，演說其事而不窮盡。」 ^lun-032-100

復有一比丘白佛：「^佛入靜室後，舍利弗作師子吼而自讚歎！」 ^lun-032-101

佛語比丘：「^舍利弗語實不虛。所以者何？舍利弗善通達法性故。」[^70] ^lun-032-102

聲聞法中，觀諸法生滅相，是為「如」；滅一切諸觀，得諸法實相，是處說「法性」。[^71] ^lun-032-103

問曰：（298b）是處但說「如」、「法性」，何處復說「實際」？ ^lun-032-104

答曰：此二事，有因緣[^72]故說；實際，無因緣故不說「實際」[^73]。 ^lun-032-105

問曰：實際即是涅槃，為涅槃故佛說十二部經，云何言無因緣？ ^lun-032-106

答曰：涅槃種種名字說，或名為離，或名為妙，或名為出──如是等，則為說實際，但不說名字，故言無因緣。 ^lun-032-107

復次，諸法如者，如諸法未生時，生時亦如是，生已過去，現在亦如是；諸法三世平等，是名為如。 ^lun-032-108

因論生論：世間如，三世各異；出世間如，三世為一（《大智度論筆記》［F026］p.359） ^lun-032-109

問曰：若未生法名為未有；生法現在，則有法可用；因現在法有事用相，故追憶過事，是名過去。三世各異，不應如實為一，云何言「三世平等是名為如」？ ^lun-032-110

`931`答曰：諸法實相中，三世等一無異。如《般若波羅蜜‧如品》中說：「^過去如、未來如、現在如、如來如，一如無有異。」[^75] ^lun-032-111

復次，先論議中已破生法；[^76]若無生法[^77]者，未來、現在亦無生，云何不等！ ^lun-032-112

又復過去世無始，未來世無後，現在世無住；以是故，三世平等名為如。 ^lun-032-113

行是如已，入無量法性中。「法性」者，法名涅槃，不可壞，不可戲論。 ^lun-032-114

「法性」名為本分種，如黃石中有金性，白石中有銀性；如是一切世間法中皆有涅槃性。諸佛賢聖以智慧、方便、持戒、禪定教化引導，令得是涅槃法性。利根者即知是諸法皆是法性；譬如神通人能變瓦石皆使為金。鈍根者方便分別求之，乃得法性；譬如大冶[^78]鼓[^79]石，然後得金。[^80] ^lun-032-115

復次，^（1）^如水性下流故會歸於海，合為一味；諸法亦如是，一切總相、別相皆歸法性，同為一相，是名法性。 ^lun-032-116

^（2）^如金剛在山頂，漸漸穿下至金剛地際，到自性乃（298c）止；諸法亦如是，智慧分別推求已，到如中，從如入自性，如本末[^81]生[^82]，滅諸戲論，是名為法性。 ^lun-032-117

^（3）^又如犢子周慞[^83]嗚[^84]呼，得母乃止；諸法亦如是，種種別異，取捨不同，得到自性乃止，無復過處，是名法性。 ^lun-032-118

`932`「實際」者，如先說：法性名為「實」，入處名為「際」。[^85] ^lun-032-119

復次，一一法有九種：一者、有體；二者、各各有法──如眼耳雖同四大造，而眼獨能見，耳無見功；又如火以熱為法，而不能潤；三者、諸法各有力──如火以燒為力，水以潤為力；四者、諸法各自有因；五者、諸法各自有緣；六者、諸法各自有果；七者、諸法各自有性；八者、諸法各有限礙；九者、諸法各各有開通方便。 ^lun-032-120

諸法生時，體及餘法，凡有九事。 ^lun-032-121

知此法各各有體、法具足，是名「世間下如」。 ^lun-032-122

知此九法終歸變異盡滅，是名「中如」。譬如此身生，從不淨出，雖復澡浴嚴飾，終歸不淨。 ^lun-032-123

是法非有非無、非生非滅，滅諸觀法，究竟清淨，是名「上如」。[^87] ^lun-032-124

復次，有人言：是九事中有法者，是名如。譬如地法堅重，水法冷濕，火法熱照，風法輕動，心法識解──如是等法，名為如。[^88]如《經》中說：「^有佛無佛，如、法相、法位，常住世間，所謂無明因緣諸行，常如本法。」[^89] ^lun-032-125

「法性」者，是九法中性。 ^lun-032-126

「實際」者，九法中得果證。 ^lun-032-127

復次，諸法實相，常住不動。[^90]眾生以無明等諸煩惱故，於實相中轉異邪曲；諸佛賢聖種種方便說法，破無明等諸煩惱，令眾生還得實性，如本不異。是名為「如」。 ^lun-032-128

實性與無明合故變異，則不清淨；若除却無明等，得其真性，是名「法性清淨」。 ^lun-032-129

「實際」名入法（299a）性中，知法性無量無邊，最為微妙，更無有法勝於法性、出法性者，心則滿足，更不餘求，則便作證。 ^lun-032-130

譬如行道，日日發引[^91]而不止息，到所至處，無復去心；行者住於實際，亦復如是。 ^lun-032-131

如羅漢、辟支佛住於實際，縱復恒沙諸佛為其說法，亦不能更有增進，又不復生三界。若菩薩入是法性中，懸[^92]知[^93]實際，若未具足六波羅蜜、教化眾生，爾時若證，妨成佛道。是時菩薩以大悲、精進力故，還修諸行。 ^lun-032-132

復次，知諸法實相中無有常法[^94]、無有樂法、無有我法、無有實法，亦捨是觀法──如是等一切觀法皆滅，是為諸法實，如涅槃，不生不滅，如本末[^95]生[^96]。譬如水是冷相，假火故熱；若火滅熱盡，還冷如本。用諸觀法，如水得火；若滅諸觀法，如火滅水冷，是名為「如」。 ^lun-032-133

如實常住。何以故？諸法性自爾。譬如一切色法皆有空分，諸法中皆有涅槃性──是名「法性」。得涅槃種種方便法中皆有涅槃[^97]性。 ^lun-032-134

若得證時，如、法性則是「實際」。 ^lun-032-135

復次，「法性」者，無量無邊，非心心數法所量，是名法性。妙極於此，是名「真際」。 ^lun-032-136

 ^lun-032-137

問曰：佛何以不讚歎諸菩薩六度等諸功德，而讚歎此大力？ ^lun-032-138

答曰：眾生有二種：一者、樂善法，二者、樂善法果報。 ^lun-032-139

為樂善法者，讚歎諸功德；為樂善法果報者，讚歎大神力。 ^lun-032-140

復次，有人言：「^四大之名，其實亦無邊無盡，常在世故，無能悉動量其多少；人雖造作城廓臺殿，所用甚少。地之廣大，載育萬物，最為牢固。」 ^lun-032-141

為是故，佛說：「^三千大千世界中地及須彌諸山微塵，皆欲盡知其數，及一一微塵中眾生業因緣，各各有分，欲知其多少，當學般若波羅蜜。」 ^lun-032-142

問曰：一石[^99]土之微塵，尚難可數，何況三千大千世界地及諸山微塵之數？是不可信！ ^lun-032-143

`935`答曰： ^lun-032-144

聲聞、辟支佛智慧尚不能知，何況凡夫！是事諸佛及大菩薩所知。 ^lun-032-145

如《法華經》說：「^譬喻三千大千世界地及諸山，末[^100]以為塵；東方過千世界下[^101]一塵，如是過千世界復下一塵；如是盡三千世界諸塵。佛告比丘：『是微塵數世界，算數籌量可得知不？』諸比丘言：『不可得知！』佛言：『所可著微塵、不著微塵諸國，盡皆末以為塵，大通慧佛出世已來劫數如是。』」[^102] ^lun-032-146

如是無量恒河沙等世界微塵，佛、大菩薩皆悉能知，何況一恒河沙等世界！ ^lun-032-147

復次，無量者，隨人心說。如大海水名為無量，而深八萬由旬，如大身羅睺阿脩羅王，量其多少，不以為難。[^103] ^lun-032-148

因論生論：般若乃是實相智慧，此之智慧乃是分別，云何言行般若得此智 ^lun-032-149

問曰：云何行般若波羅蜜得是智慧？[^104] ^lun-032-150

答曰： ^lun-032-151

有人行般若波羅蜜，滅諸煩惱及邪（299c）見戲論，入菩薩甚深禪定，念智清淨增廣故，則能分別一切諸色微塵，知其量數。 ^lun-032-152

復次，諸佛及大菩薩，得無礙解脫故，過於是事，尚不以為難，何況於此！ ^lun-032-153

復次，有人為地為堅牢[^105]，心無形質，皆是虛妄。以是故，佛說：心力為大。行般若波羅蜜故，散此大地以為微塵。以地有色、香、味、觸重故，自無所作；水少香故，動作勝地；火少香、味故勢勝於水[^106]；風少色、香、味故，動作勝火；心無四`936`事故，所為力大。 ^lun-032-154

^（1）^又以心多煩惱結使繫縛故，令心力微少。 ^lun-032-155

^（2）^有漏善心，雖無煩惱；以心取諸法相故，其力亦少。 ^lun-032-156

^（3）^二乘無漏心，雖不取相，以智慧有量；及出無漏道時，六情隨俗分別，取諸法相故，不盡心力。 ^lun-032-157

^（4）^諸佛及大菩薩，智慧無量無邊，常處禪定，於世間、涅槃無所分別。 ^lun-032-158

諸法實相，其實不異，但智有優劣；行般若波羅蜜者，畢竟清淨，無所罣礙，一念中能數十方一切如恒河沙等三千大千世界、大地諸山微塵，何況十方各一恒河沙世界！ ^lun-032-159

復次，若離般若波羅蜜，雖得神通，則不能如上所知。以是故說：「^欲得是大神力，當學般若波羅蜜。」 ^lun-032-160

復有人言：「^一切諸物中，水為最大。所以者何？大地上下四邊，無不有水。若護世天主不節量天龍雨，又無消水珠者，則天地漂沒。又以水因緣故，世間眾生數、非眾生數皆得生長，以是可知水為最大。」 ^lun-032-161

是故佛說：「^菩薩欲知水渧多少，渧渧分散令無力者，當學般若波羅蜜。」 ^lun-032-162

復有人言：「^火為最大。所以者何？除香、味故。（300a）又以水出處甚多，而火能滅之。大火之力，能燒萬物，能照諸闇；以是故知火為最大。」 ^lun-032-163

是故佛說：「^菩薩欲吹滅大火者，當學般若波羅蜜。」 ^lun-032-164

問曰：火因於風，乃得然熾，云何相滅？ ^lun-032-165

答曰：雖復相因，過則相滅。 ^lun-032-166

問曰：若爾者，火多無量，口風甚少，何能滅之？ ^lun-032-167

答曰：菩薩行般若波羅蜜，因禪定得神通，能變身令大，口風亦大，故能滅之。 ^lun-032-168

又以神力，小風能滅；譬如小金剛，能摧破大山。以是故，諸天世人見此神力，皆悉宗[^107]伏[^108]。 ^lun-032-169

復次，菩薩以火為害處廣，憐愍眾生故，以神力滅之。 ^lun-032-170

又以三千世界成立甚難，菩薩福德智慧故，力能制之。 ^lun-032-171

復有人言：「^於四大中風力最大，無色、香、味故，動相最大。所以者何？如虛空無邊，風亦無邊；一切生育成敗，皆由於風；大風之勢，摧碎三千大千世界諸山。」 ^lun-032-172

以是故，佛說：「^能以一指障其風力，當學般若波羅蜜。」 ^lun-032-173

所以者何？般若波羅蜜實相，無量無邊，能令指力如是。 ^lun-032-174

 ^lun-032-175

問曰：菩薩以何因緣故，如是結加趺坐？[^109] ^lun-032-176

答曰： ^lun-032-177

以梵天王主三千世界，生邪見心，自以為大；見菩薩結加趺坐遍滿虛空，則憍慢心息。 ^lun-032-178

又於神通力中巧方便故，一能為多，多能為一；小能作大，大能作小。 ^lun-032-179

亦為欲現希有難事故，坐遍虛空。 ^lun-032-180

亦為遮諸鬼神龍王惱亂眾生故，坐滿虛空，令眾生安隱。如難陀、婆難陀龍王兄弟，欲破舍婆提城[^110]，雨諸兵（300b）杖、毒蛇之屬；是時目連端坐，遍滿虛空，變諸害物皆成華香、瓔珞。[^111] ^lun-032-181

以是故說：「^菩薩摩訶薩欲一結加趺坐遍滿三千大千世界虛空，當學般若波羅蜜。」 ^lun-032-182

 ^lun-032-183

問曰：菩薩何以故舉須彌山及諸山，過着[^114]他方無量世界？ ^lun-032-184

`938`答曰： ^lun-032-185

不必有舉者，此明菩薩力能舉之耳。 ^lun-032-186

復次，諸菩薩為佛當說法故，先莊嚴三千大千世界，除諸山令地平整。如《法華經》中說：「^佛欲集諸化佛故，先平治地。」[^115] ^lun-032-187

亦欲現希有事，令眾生見故。所以者何？一須彌山，高八萬四千由旬，若舉此一山，已為希有，何況三千大千世界百億須彌山！若以一毛舉三千大千世界百億須彌山尚難，何況以一毛頭擲百億須彌山過無量阿僧祇世界！ ^lun-032-188

眾生見菩薩希有事，皆發阿耨多羅三藐三菩提心，作是念言：「^是菩薩未成佛道，神力乃爾，何況成佛！」以是故如是說。 ^lun-032-189

 ^lun-032-190

問曰：菩薩若以一食供養一佛及僧，尚是難事，何況十方如恒河沙等諸佛及僧？ ^lun-032-191

答曰： ^lun-032-192

供養功德在心，不在事也。若菩薩以一食大心，悉供養十方諸佛及僧，亦不以遠（300c）近為礙；是故諸佛皆見皆受。 ^lun-032-193

問曰：諸佛有一切智故，皆見皆受；僧無一切智，云何得見、云何得受？ ^lun-032-194

答曰：僧雖不見不知，而其供養，施者得福。 ^lun-032-195

譬如有人遣使供養彼人，彼人雖不得，而此人已獲施福。[^116] ^lun-032-196

如慈三昧，於眾生雖無所施，而行者功德無量。[^117] ^lun-032-197

復次，諸菩薩無量無盡功德成就，以一食供養十方諸佛及僧，皆悉充足，而亦不盡；譬如涌泉出而不竭。如文殊尸利以一鉢歡喜丸[^118]供養八萬四千僧，皆悉充足而亦不盡。[^119] ^lun-032-198

復次，菩薩於此以一鉢食供養十方諸佛，而十方佛前飲食之具，具足而出。譬如鬼神，得人一口之食，而千萬倍出。 ^lun-032-199

復次，菩薩行般若波羅蜜，得無量禪定門及得無量智慧方便門，以是故無所不能。以般若波羅蜜無礙故，是菩薩心所作亦無礙。是菩薩能供養十方千萬[^120]恒河沙等諸佛及僧，何況各如一恒河沙！ ^lun-032-200

衣服、華香、瓔珞，末香、塗香、燒香，燈燭、幢幡、華蓋等亦如是。 ^lun-032-201

 ^lun-032-202

五眾義，如先說。[^121] ^lun-032-203

須陀洹果有二種： ^lun-032-204

一者、佛說三結斷，得無為果。[^122]又如《阿毘曇》說：「^八十八結斷，得無為須陀洹果。」[^123] ^lun-032-205

二者、信行、法行人，住道比智中，得須陀洹果證者是。[^124] ^lun-032-206

復次，「須陀洹[^125]」（srotaāpatti）名「流」，即是八聖道分；[^126]「般那」（āpanna）名「入」。入是（301a）八聖道分流入涅槃，是名初觀諸法實相，得入無量法性分，墮聖人數中。 ^lun-032-207

「息忌」（sakṛt）[^127]名「一」，「伽彌」（āgāmin）[^128]名「來」。是人從此死，生天上，天上一來，得盡眾苦。 ^lun-032-208

「阿那」（an-）名「不」，「伽彌」（āgāmin）名「來」，是名不來相。是人欲界中死，生色界、無色界中，於彼漏盡，不復來生。 ^lun-032-209

問曰：今世滅阿那伽彌（anāgāmin）[^129]、中陰滅阿那伽彌[^130]，此亦不生色、無色界，何以名為阿那伽彌？ ^lun-032-210

答曰[^131]：阿那伽彌，多生色、無色界中，現在滅者少，以少從多故。 ^lun-032-211

中間滅者，亦欲生色界，見後身可患，即取涅槃，以是故因多得名。 ^lun-032-212

阿羅漢（arhat），盡一切煩惱故，應受一切天龍、鬼神供養。 ^lun-032-213

是阿羅漢有九種：退法、不退法、死法、護法、住法、勝進法、不壞法、慧解脫、共解脫。[^132]九種義，如先說。[^133] ^lun-032-214

及八背捨[^134]、八勝處[^135]、十一切處、滅盡定、無諍三昧、願智[^136]等，阿羅漢諸妙功德，及得無餘涅槃。 ^lun-032-215

「無餘涅槃」名阿羅漢捨此五眾，更不復相續受後五眾，身心苦[^137]皆悉永滅。 ^lun-032-216

後三道果，如初道說。[^138] ^lun-032-217

 ^lun-032-218

菩薩摩訶薩知諸法實相無取無捨，無所破壞，行不可得般若波羅蜜，以大悲心還修福行；福行初（301b）門，先行布施。 ^lun-032-219

菩薩行般若波羅蜜，智慧明利，能分別施福；施物雖同，福德多少隨心優劣。 ^lun-032-220

如舍利弗以一鉢飯上佛，佛即迴施狗而問舍利弗：「^汝以飯施我，我以飯施狗，誰得福多？」舍利弗言：「如我解佛法義，佛施狗得福多。」 ^lun-032-221

舍利弗者，於一切人中智慧最上，而佛福田最為第一，不如佛施狗惡田得福極多。[^139]以是故知，大福從心生[^140]，不在田也。如舍利弗千萬億倍，不及佛心。 ^lun-032-222

問曰：如汝說福田妙故得福多，而舍利弗施佛不得大福？ ^lun-032-223

答曰：良田雖復得福多，而不如心。所以者何？心為內主，田是外事故。[^141] ^lun-032-224

或時布施之福在於福田。 ^lun-032-225

如億耳阿羅漢，昔以一華施於佛塔，九十一劫人、天中受樂，餘福德力得阿羅漢。[^142]又如阿輸迦王小兒時，以土施佛；王閻浮提，起八萬塔，最後得道。[^143]施物至賤，小兒心簿[^144]，但以福[^145]田妙故，得大果報，當知大福從良田生。[^146] ^lun-032-226

若大中之上，三事都具，心、物、福田，三事皆妙；如《般若波羅蜜》初品中說：「佛以好華散十方佛。」[^147] ^lun-032-227

復次，又如以般若波羅蜜心布施[^148]，無所著故，得大果報。 ^lun-032-228

復次，為涅槃故施，亦得大報；以大悲心為度一切眾生故布施，亦得大報。 ^lun-032-229

復次，大果報者，如是中說：生剎利家乃至得佛者是。 ^lun-032-230

問曰：云何布施得生剎利家乃至得佛？ ^lun-032-231

答曰： ^lun-032-232

若有人布施及持戒故，得人天中富貴。 ^lun-032-233

如有人至心布施、持戒故，生剎利家──剎利者，王及大臣。 ^lun-032-234

若著於智慧經書而不惱眾生，布施、持戒故，生婆羅門家。 ^lun-032-235

若布（301c）施、持戒減少，而樂著世樂，生居士大家──居士者，小人而巨富。 ^lun-032-236

^（A）^若布施、持戒，清淨小勝，厭患家業，好樂聽法，供養善人，生四天王處。所以者何？在彼有所須欲，心生皆得；常見此間賢聖善人，心生供養，以近修福處故。 ^lun-032-237

^（B）^若布施、持戒清淨，供養父母及其所尊，心欲求勝，生三十三天。 ^lun-032-238

^（C）^若布施、持戒清淨，而好學問，其心柔和，生夜摩天。 ^lun-032-239

^（D）^若布施、持戒清淨，令二事轉勝，好樂多聞，分別好醜，愛樂涅槃，心著功德，生兜率天。 ^lun-032-240

^（E）^若布施、深心持戒、多聞、好樂學問，自力生活，生化樂天。 ^lun-032-241

^（F）^若布施時，清淨持戒轉深，好樂多聞，自貴情[^149]多，不能自苦，從他求樂，生他化自在天。他所思惟，懃心方便，化作女色五欲，奪而自在。譬如庶民，苦身自業，強力奪之。[^150] ^lun-032-242

復次，布施時，以願因緣故生天上。 ^lun-032-243

如《經》說：「^有人少行布施、持戒，不知禪定，是人聞有四天王天，心常志願。佛言：『是人命終生四天上，必有是處；乃至他化自在天亦如是。』」[^151] ^lun-032-244

復次，有人布施、持戒，修布施時，其心得樂，若施多，樂亦多；如是思惟，捨五欲，除五蓋，入初禪，乃至非有想非無想天如[^152]是。 ^lun-032-245

`944`四禪、四無色定義，如上說。[^153] ^lun-032-246

復次，有人布施佛及佛弟子，從其聞說道法；是人因此布施故，心得柔軟，智慧明利，即生八聖道分，斷三結，得須陀洹果；乃至佛道亦如是，因是布施聞其說法，便發阿耨多羅三藐三菩提心。 ^lun-032-247

復次，未離欲布施，生人中富貴，及六欲天中。 ^lun-032-248

若離欲心布施，生梵世天上乃至廣果天。 ^lun-032-249

若離色心（302a）布施，生無色天中。 ^lun-032-250

離三界布施為涅槃故，得聲聞道。 ^lun-032-251

布施時惡厭憒閙，好樂閑靜，喜深智慧，得辟支佛。 ^lun-032-252

布施時起大悲心，欲度一切，為第一甚深畢竟清淨智慧，得成佛道。 ^lun-032-253

 ^lun-032-254

「具足」義，先已廣說。[^155] ^lun-032-255

慧方便，今此中說，所謂三事不可得者是[^157]。[^158] ^lun-032-256

問曰：慧方便者，能成就其事，無所破壞，更無所作；今破此三事，應墮斷滅，云何言慧方便？ ^lun-032-257

答曰：有二種不可得：一者、得不可得，二者、不得不可得。[^159] ^lun-032-258

得不可得[^160]者，墮於斷滅；若不得不可得者，是為慧方便，不墮斷滅。 ^lun-032-259

若無慧方便布施者，取三事相；若以三事空，則取無相。 ^lun-032-260

有慧方便者，從本以來不見三事相，以是故，慧方便者，不墮有無中。 ^lun-032-261

復次，布施時壞諸煩惱，是名慧方便。 ^lun-032-262

復次，於一切眾生，起大悲心布施，是名慧方便。 ^lun-032-263

復次，過去、未來無量世所修福德布施，迴向阿耨多羅三藐三菩（302b）提，亦名慧方便。 ^lun-032-264

復次，於一切十方三世諸佛及弟子所有功德，憶念隨喜布施，迴向阿耨多羅三藐三菩提，是名慧方便。 ^lun-032-265

如是等種種力，是為慧方便義。 ^lun-032-266

乃至般若波羅蜜慧方便亦如是。 ^lun-032-267

 ^lun-032-268

問曰：過去佛功德已滅，未來佛功德未有，現在佛功德不可得；又三世中佛功德皆不可得，云何言「欲得三世佛功德，當學般若波羅蜜」？ ^lun-032-269

答曰：不言欲得三世佛功德；自欲得如三世佛功德，無所減少耳！所以者何？一切佛功德皆等，無多無少。 ^lun-032-270

問曰：若爾者，何以言「阿彌陀佛壽命無量，光明千萬億由旬，無量劫度眾生」？ ^lun-032-271

答曰： ^lun-032-272

諸佛世界種種，有淨、不淨、有雜。如《三十三天品經》[^161]說： ^lun-032-273

^佛在三十三天安居。 ^lun-032-274

自恣[^162]時至，四眾久不見佛，愁思不樂。遣目連白佛言：「世尊！云何捨此眾生、住彼天上？」[^163] ^lun-032-275

時佛告目連：「汝觀三千世界！」 ^lun-032-276

目連以佛力故觀，或見諸佛為大眾說法，或見坐禪，或見乞食──如是種種施作佛事。目連即時五體投地，是時須彌山王跛𨁟[^164]大動，諸天皆大驚怖。目連涕泣，稽首白佛：「佛有大悲，不捨一切，作如是種種，化度眾生！」 ^lun-032-277

佛告目連：「汝所見甚少！過汝所見，東方有國純以黃金為地，彼佛弟子，皆是阿羅漢，六通無礙。復過是，東方有國純以白銀為地，彼佛弟子皆學辟支佛道。復過是，東方有國純以七寶為地，其地常有無量光明；彼佛所化（302c）弟子純諸菩薩，皆得陀羅尼、諸三昧門，住阿毘跋致地。目連！當知彼諸佛者，皆是我身。如是等東方恒河沙等無量世界，有莊嚴者、不莊嚴者，皆是我身而作佛事。如東方，南西北方、四維、上下，亦復如是。」 ^lun-032-278

以是故，當知釋迦文佛，更有清淨世界如阿彌陀國；阿彌陀佛，亦有嚴淨、不嚴淨世界，如釋迦文佛國。[^165] ^lun-032-279

諸佛大悲，徹於骨髓，不以世界好醜，隨應度者而教化之；如慈母愛子，子雖沒在廁溷[^166]，懃求拯拔，不以為惡。 ^lun-032-280

---

[^1]: 第四十九＝第四十【宋】【宮】，＝第三十四下訖得三世佛功德【石】，〔第四十九〕－【元】【明】。（大正25，296d，n.19）
[^2]: 「因緣、次第緣、緣緣、增上緣」四緣，玄奘譯為「因緣、等無間緣、所緣緣、增上緣」。參見《大般若波羅蜜多經》卷402〈2 歡喜品〉：「^若菩薩摩訶薩欲覺知一切法因緣、等無間緣、所緣緣、增上緣性無所有不可得，當學般若波羅蜜多。」（大正7，8c11-13）
[^3]: 參見《大毘婆沙論》卷21：「^問：若於一法具四緣者，應但一緣，云何立四？答：依作用立，不依物體，一物體中有四用故。謂：^（1）^一剎那心心所法，引起次後剎那同類心心所故，立為因緣。^（2）^即此開避次後剎那心心所法令得生故，立為等無間緣。^（3）^即此能為次後剎那心心所法所取境故，立為所緣緣。^（4）^即此不障礙次後剎那心心所法，令得生故，立為增上緣。此中因緣如種子法，等無間緣如開導法，所緣緣如任杖法，增上緣如不障法。」（大正27，109a18-27）
[^4]: 印順法師，《中觀論頌講記》，p.66： ^（1）「因緣」，在大乘唯識學上，說唯有種子生現行，現行熏種子是因緣。但有部說因緣，體性是一切有為法，在有為法作六因中的前五因（同類因，俱有因，相應因，遍行因，異熟因）時，都名因緣。意義是能為親因的緣。 （2）「次第緣」就是等無間緣，體性是一分的心心所法。前念的心心所法，能為次第的後念心心所法生起之緣，所以叫次第緣。有部的因緣，是通於三世的，次第緣則限於過去現在，因為未來世的心心所法，是雜亂的，還沒有必然的次第性。過去現在中，還要除去阿羅漢的最後心，因為剎那滅後，不再引生後念的心心所，所以也不是次第緣。 （3）「緣緣」，就是所緣緣。心心所的生起，必有他的所緣境，這所緣境，能為心心所生起之緣，所以叫（所）緣緣。像滅諦無為等，都是所緣的，可知的，所以緣緣通於一切法。 （4）「增上緣」，不論那一法，凡是有生起他法的勝用，或者不礙其他法的生起，都叫增上緣。這本可以總括一切緣，這裡是指三緣以外的一切。
[^5]: 參見《大毘婆沙論》卷131：「^以因緣攝一切有為法，等無間緣攝過去、現在除阿羅漢最後心聚餘心心所法，所緣緣、增上緣攝一切法故。」（大正27，680c4-7）
[^6]: （1）說一切有部立六因：相應因、共生因、自種因、遍因、報因、無障因，玄奘譯為「相應因、俱有因、同類因、遍行因、異熟因、能作因」，其定義參見《發智論》卷1（大正26，920c5-921a10），《俱舍論》卷6〈2 分別根品〉（大正29，30a12-33b27）。 （2）印順法師，《說一切有部為主的論書與論師之研究》，p.190將六因要義列表如下： ┌─心心所法.......................................... 相應因 剎那同時的 ─┤ └─有為諸法（一分）.............................. 俱有因 ┌─三性各生自類............... 同類因 ┌─同性類的─┤ 前後異時的 ─┤ └─煩惱遍生五部............... 遍行因 └─異性類的（約善惡對無記說）............... 異熟因 不限時分的 ............................................................... 能作因
[^7]: 參見《俱舍論》卷7〈2 分別根品〉：「^契經中說四緣性，謂因緣性、等無間緣性、所緣緣性、增上緣性。此中性者是緣種類。於六因內除能作因，所餘五因是因緣性。」（大正29，36b14-17）
[^8]: 參見《大智度論疏》卷14：「^次第緣者已下，明羅漢過去心是現在心次第，而非緣未來。既無生故現在最來後滅時心，更不能為後心作次第緣生於後心；但得是次第，不名次第緣，故言除之也。諸餘過去現在心心數法已下，明餘人，此過去心能作現在心次第緣，次第生現在心心數法；現在心心數法能作次第緣，生未來心數法；未來心既未有，未能作次第緣生後心，故不論也。」（卍新續藏46，820b3-10）
[^9]: 參見《大智度論疏》卷14：「^緣緣者，既心緣於塵，心境合說，故通一切法。增上緣，既說一切生時萬法不障，色生時心不障，心生時色不障；諸法悉爾，并通色心故，則通一切法。」（卍新續藏46，820b10-13）
[^10]: 破四緣。（印順法師，《大智度論筆記》［F017］p.346）
[^11]: （1）參見《中論》卷1〈1 觀因緣品〉：「^果先於緣中，有無俱不可，先無為誰緣，先有何用緣。」（大正30，2c20-21） （2）印順法師，《中觀論頌講記》，pp.70-71： ^果還沒有生起之前，不能說某法是緣。如先於緣中去觀察他，先有果體呢？還是先無果？先有先無二者，都是不可的。假定說緣中先無果，那這個緣到底是誰的緣呢？因中無果者，常從世俗的經驗，以為從前見過，所以知道是某法的緣。但現在是抉擇真理，不能以世間的常識作證。並且，你執著緣中無果；不能答覆現前研討的對象，卻想引用過去的來證成。過去的是緣中無果不是呢？過去的還不能決定，卻想拿來證明現在的，豈不是以火救火嗎？ 若說緣中先已有果，那還用緣做什麼？為了生果才需要緣；果既先有了，還要緣做什麼呢？一般人，總以為緣中先有果的可能性，或果的體性存在，加上其他條件的引發，就可顯現起來了。......因中先有果，是不可以的。若緣中先有果，緣就沒有生果的功能，也就不成其為緣了！
[^12]: 旦＝但【宋】【元】【明】【宮】【石】。（大正25，296d，n.23）
[^13]: （1）參見《中論》卷1〈1 觀因緣品〉：「^因是法生果，是法名為緣，若是果未生，何不名非緣。」（大正30，2c11-12） （2）印順法師，《中觀論頌講記》，p.69： ^什麼叫做緣？因為是（此）法能生彼果，所以是法就名之為緣。這樣，緣之所以為緣，不是他自身是緣，是因他生果而得名的。如父之所以為父，是因生了兒子才得名的。那麼，若是在果法尚未生起的時候，為何不名為「非緣」呢？如炭能發火，說炭是火緣，在炭未發火前，為什麼不說炭非是火緣？緣不能離果而存在，可見預想有他緣而後從緣生果，是不成的。
[^14]: 《大智度論疏》卷14：「^又過去心心數法已下，次破第二次第緣。上明除羅漢過去、現在末後心，此心但得是次第。以其都滅無心故，不得作緣生後次第心。若爾者，此諸心亦爾，盡有都滅義；滅義名無，無既是無法，那得云過去心心數法能為現在有心心數法作次第緣？」（卍新續藏46，821a6-10）
[^15]: 參見《大智度論疏》卷14：「^又過去心若有者，則非過去心；若無者，則不得作次第緣生現在心。若爾者，則無現在心也。」（卍新續藏46，821a10-12）
[^16]: （1）參見《中論》卷1〈1 觀因緣品〉： ^果若未生時，則不應有滅；滅法何能緣，故無次第緣。 諸心心數法於三世中次第生，現在心心數法滅，與未來心作次第緣，未來法未生，與誰作次第緣？若未來法已有即是生，何用次第緣？ 現在心心數法無有住時，若不住，何能為次第緣？若有住則非有為法。何以故？一切有為法常有滅相故，若滅已則不能與作次第緣；若言滅法猶有則是常，若常則無罪福等。若謂滅時能與作次第緣，滅時半滅半未滅，更無第三法名為滅時。又佛說：一切有為法念念滅，無一念時住，云何言現在法有欲滅未欲滅？汝謂一念中無是欲滅未欲滅，則破自法。汝阿毘曇說：有滅法、有不滅法、有欲滅法、有不欲滅法。欲滅法者，現在法將欲滅；未欲滅法者，除現在將欲滅法，餘現在法及過去未來無為法，是名不欲滅法。是故無次第緣。」（大正30，3a12-29） （2）印順法師，《中觀論頌講記》，pp.72-73： ^次第緣，是說前念的心心所法滅，有一種開闢引導的力量，使後念的心心所法生。現在觀這自性有的次第滅心，不成其為緣。因為真實自性有的前念後念脫了節，不能成立他的連續性。前念滅，後念生，滅有未滅、已滅、正滅三者，生也有未生、已生、正生的三者。現在唯破前念的已滅，與後念的未生，不破已生未滅，及正生正滅。因為已生是後心已經生起，生起了還談什麼緣？未滅是前心未滅，未滅，後念當然不能生，所以也不成緣。那正滅正生不離已與未，也不必再談。先從後念的未生來說，後念的次第果法，若還未生起的時候，則不應說有滅心為緣。後念沒有生，如前念已經滅了，那就前後脫了節，而不成其為因果了。 若說前念的滅心，在滅下去的時候，有一種力量，能使後念的心心所法生。這也不行，因為滅就是無，沒有一種滅法能夠作緣的，所以說「滅法何能緣」。
[^17]: （1）參見《大智度論疏》卷14：「^如一切法無相無緣已下，次破緣緣義。既言心緣於境，心境合說，故名緣緣者，既云一切法無相、無緣，無相故則無境，無緣故則無心；若爾者，有何緣緣義也。」（卍新續藏46，821a13-15） （2）《中論》卷1〈1 觀因緣品〉（青目釋）： ^如諸佛所說，真實微妙法，於此無緣法，云何有緣緣？ 佛說大乘諸法，若有色、無色，有形、無形，有漏、無漏，有為、無為等諸法相入於法性，一切皆空無相無緣；譬如眾流入海同為一味，實法可信，隨宜所說不可為實，是故無緣緣。（大正30，3a29-b8）
[^18]: （1）參見《大智度論疏》卷14：「^若一切法無所屬已下，明一切法既其平等，無屬無依。平等之法，有何增上義？而言一法生時，萬法不障故，乃以萬法為我增上緣也。」（卍新續藏46，821a16-18） （2）《中論》卷1〈1 觀因緣品〉（青目釋）： ^諸法無自性，故無有有相，說有是事故，是事有不然。 經說十二因緣，是事有故是事有──此則不然。何以故？諸法從眾緣生故，自無定性；自無定性故，無有有相；有相無故，何得言「是事有故是事有」？是故無增上緣。佛隨凡夫分別有無故說。（大正30，3b8-15）
[^19]: ┌佛說四緣，少智執著，故說空。 破不破四緣 ┴般若無所捨破。 （印順法師，《大智度論筆記》〔F017〕p.346）
[^20]: 《大智度論》卷55：「^須菩提此中自說因緣：不以空分別色。色即是空，空即是色，以是故般若波羅蜜無所失、無所破，若無所破則無過罪，是故不言非法。空即是般若波羅蜜，不以空智慧破色令空，亦不以破色因緣故有空。空即是色，色即是空，故以般若波羅蜜中破諸戲論。」（大正25，450c2-8）
[^21]: 有關六因與四緣之關係，參見楊白衣，《俱舍要義》，p.57： ![](media/image1.emf){width="3.2881944444444446in" height="1.3840277777777779in"}
[^22]: 參見《大智度論疏》卷14：「^同相者，明心王與心數既同是心相，故云同相也。同緣者，明心若緣時數則隨緣，故云同緣也。」（卍新續藏46，822a2-4）
[^23]: 參見《大智度論疏》卷14：「^共生因^※^者已下，此亦名共事因。若前相應因唯據心數法等名相應，故親而狹；此共生因，既通色心等共生盡屬此因，故疎而廣，如眼識起，是要須有四相諸法等始乃得生，故云共生因。」（卍新續藏46，822a16-19） ※案：《卍新續藏》原作「共生肉」，應改作「共生因」。
[^24]: （1）《大智度論疏》卷14：「^自種因者已下，亦名自分因，出《雜心》；明善，善自相生；惡，惡自相生，故云自種。」（卍新續藏46，822b2-3） （2）參見《發智論》卷1：「^云何同類因？答前生善根，與後生自界善根及相應法，為同類因；過去善根，與未來現在自界善根及相應法，為同類因；現在善根，與未來自界善根及相應法，為同類因。如善根，不善、無記根亦爾；差別者，不善中除自界是謂同類因。」（大正26，920c15-20）
[^25]: 參見《大智度論疏》卷14：「^報因者已下，明有漏善惡業，能得來果，故名報因，從果得名。論云：對因言果，對緣云報，故言因緣果報。」（卍新續藏46，823a22-23）
[^26]: 《大智度論疏》卷14：「^今此中為釋次第緣，前後相續生無有斷絕，故云無間。次第緣義前已釋，此唯是有為，通漏、無漏，通三性，唯在心聚等，義當說。」（卍新續藏46，823c1-3）
[^27]: 《大智度論疏》卷14：「^心心數法緣塵故生已下，次釋緣緣。此明心是能緣之主，前境正是所緣之體，心境合說故名緣緣。此通三聚，有為、無為，有漏，三性等也。」（卍新續藏46，823c4-6） 案：三聚──色聚、心聚、非色非心聚。
[^28]: 《大智度論疏》卷14：「^諸法生時不相障已下，此中應言是為增上緣，乃云是為無障者，論主為欲明四緣即是六因義，故所以云爾。此義既通一切法，最疎遠故，亦得通有為、無為，漏、無漏，三性、三聚等法也。」（卍新續藏46，823c7-10）
[^29]: 參見Lamotte（1980, p.2177, n.1）：參見《大毘婆沙論》卷136（大正27，703a3-b1），《阿毘曇心論》卷1（大正28，812a17-b13），《阿毘曇甘露味論》卷上（大正28，970b11-14）。
[^30]: 《大智度論疏》卷14：「^又復次心心數法從四緣生已下，第四明法從緣生也。明此心心數法等，既是相應因故，從因緣生也。心心數法等次第相生故，從次第生也。心生之時，必有所緣故，從緣緣生也。一法生時萬法不障故，從增上緣生也。」（卍新續藏46，823c11-15）
[^31]: 《大智度論疏》卷14：「^凡論緣緣者，必須心境合說。論心緣塵義，爾時心滅息故，不得云從緣緣生也。」（卍新續藏46，823c20-21）
[^32]: 《大智度論疏》卷14：「^此不相應行等，非如前二定，要是修習久久，從心生始得故，不從次第緣生。是非色非心法故，不從緣緣生。」（卍新續藏46，824a9-11）
[^33]: 羸（^ㄌㄟˊ）：1.衰病，瘦弱，困憊。（《漢語大詞典》（六），p.1400）
[^34]: 參見Lamotte（1980, p.2177, n.3）：參見《阿毘曇心論》卷1（大正28，811c1-812a17），《阿毘曇甘露味論》卷上（大正28，970b3-11）。
[^35]: 《大智度論疏》卷14：「^報生心心數法從五因生已下，第五明從因生法。心有二種：一者果心，二者因心。因心者，即是方便心，謂善惡諸心等；果心者，即是報心，謂麤心、細心，利心、鈍心等也；今言報生心者，正據此心。」（卍新續藏46，824a24-b3）
[^36]: 《阿毘曇心論經》卷1：「^報生心心數法五因者，謂所作因、共生因、相似因、相應因、報因。所作因者，彼法生時，相似、不相似事不作障礙。共生因者，彼此伴生，彼生等心不相應行伴力生。相似因者，前生無記法；或作是解，是報因生非威儀等。何以故？彼勝故非勝與劣作因。相應因者：彼此力一時一緣中轉。報因者：彼或善不善業，此則彼果穢污。」（大正28，838b14-21）
[^37]: 參見Lamotte（1980, p.2177, n.4）：梵文為Anivṛta-avyākṛta，鳩摩羅什譯為「不隱沒無記」，玄奘譯為「無覆無記」。
[^38]: 《大智度論疏》卷14：「^煩惱體是垢法，屬隱故無記。此報生心，非是煩惱非垢法，屬不隱沒無記故，不從遍因生也。」（卍新續藏46，824b7-8）
[^39]: 《大智度論疏》卷14：「^煩惱乃是隱沒垢法，非是報法，故除報因。」（卍新續藏46，824b14-15）
[^40]: 〔色〕－【宋】【元】【明】【宮】，色＝非【石】。（大正25，297d，n.2）
[^41]: 《大智度論疏》卷14：「^既是報生，是於報法屬不隱沒無記，非是煩惱垢法，故除遍因。」（卍新續藏46，824c8-9）
[^42]: 《大智度論疏》卷14：「^諸餘心心數法除初無漏心已下，上明生報生心心數義竟，今次欲明生諸方便心心數法，謂善、不善，或解等心心數法，故云諸餘心也。前諸煩惱生義，三性心中，已具含不善與無記，心生義已竟。今此中且據有漏無漏善心心數法為語，此心不一故，亦云諸餘心色。除初無漏心者，苦法忍心。既是初無漏心，此心乃從世第一法生，世法是有漏，忍乃是無漏，非自種因生故除之。若第二苦法智心，即從苦忍生，同是無漏，得有自種因生義，爾時始得從四因生。」（卍新續藏46，825a6-14）
[^43]: 《大智度論疏》卷14：「^若有自種因者，則具三因。此有漏無漏善心所帶諸不相應行等，非無記，故除報因；非垢法，故除遍因；是非色非心法故，除相應因。此行等生時，必影和共起，故有共因；此行等有自相生義，故有自種因；此行等生時，萬法不障，故有不障因。故云若有自種，則從三因生。」（卍新續藏46，825b16-21）
[^44]: 《大智度論疏》卷14：「^如初有漏心中，色正語、正業、正命等，此之色心等並無自種因。以非心心數法，但長故無相應因。非垢法故無遍因。是於善色屬方便色，但是因色非是報生色，故無報因。此既是初無漏色，始從有漏生故，無自種因。爾時此色無此四因。以此色生時有四相諸得業影和共生故，有共生因。此法生時，諸法不障故，有不障故有不障因。此色所帶不相應行等，亦唯具此二因。故言若無自種因者，從二因生也。」（卍新續藏46，825b8-16）
[^45]: 《大智度論疏》卷14：「^若初無漏善心，以是心心數法故，得有相應因。此心生時，則有四相、諸得等共生故，得有共因。一法生時，萬法不障故，所以得生；若有障者，則不得生此法；既得生故，有不障因。以初從有漏生故，無自種因。四相等共起故，有共生因。諸法不障其生故，得有名因。故云：初無漏心從三因生也。」（卍新續藏46，825c1-7）
[^46]: 《大智度論疏》卷14：「^諸無漏心中色及不相應諸行從二因生已下，已如上釋。但初無漏心，雖從三因生，而所帶不相應行，只得從二因生故。非心心數法故，無相應因也。無自種因、報因、遍因等義皆同。」（卍新續藏46，825c8-11）
[^47]: 參見《阿毘曇心論》卷1（大正28，812a15-16）。
[^48]: 《大智度論》卷20：「^以六因生苦果故名為因，四緣生苦果故名為緣。」（大正25，207a19-20）
[^49]: 誑（^ㄎㄨㄤˊ）：1.惑亂，欺騙。（《漢語大詞典》（十一），p.237）
[^50]: 參見《大智度論》卷31（大正25，294c10-26）。
[^51]: 〔緣緣〕－【宋】【元】【明】【宮】。（大正25，297d，n.4）
[^52]: 〔緣〕－【宋】【元】【明】【宮】【石】。（大正25，297d，n.5）
[^53]: 彈毘曇四緣，久學成邪見，一無窮，二無因。（印順法師，《大智度論筆記》［F017］p.346）
[^54]: 〔汝〕－【宋】【元】【明】【宮】。（大正25，297d，n.7）
[^55]: 參見Lamotte（1980, p.2180, n.1）：《大智度論》卷32（大正25，296b-297a）。
[^56]: （復次......切）十四字＝（欲知）二字【宋】【元】【明】【宮】【石】。（大正25，297d，n.9）
[^57]: 自相空，參見《大智度論》卷31（大正25，293a-c）。
[^58]: 《成實論》卷11：「^一切分皆可分析壞裂乃至微塵，以方破塵，終歸都無。」（大正32，330c9-10）
[^59]: 參見《大智度論》卷31（大正25，293c19-295c6）。
[^60]: 參見《持心梵天所問經》卷2（大正15，11a5-15）。
[^61]: ┌實相異名：如法本相觀，不見常樂我淨實，是名無常苦無我不淨空；捨倒不著正。 第一說 ┤得如已，入法性中，滅諸觀不生異信，性自爾故。 └善入法性為實際。（似用小義） （印順法師，《大智度論筆記》〔F026〕p.358）
[^62]: 參見Lamotte（1980, p.2189, n.1）：聲聞墮入斷見，因為觀察一切法無常（anitya）是一回事，而將「無常性」（anityatā）實體化又是另一回事。常見論與斷見論是兩端，而為佛陀所呵責。
[^63]: 參見Lamotte（1980, p.2189, n.2）：《雜阿含》卷10（262經）（大正2，66b14）；Saṃyutta, III, p.132, 1.26-27。
[^64]: 參見《摩訶般若波羅蜜經》卷4：「^菩薩摩訶薩行般若波羅蜜，觀色無常相是亦不可得。觀色苦相、無我相、空相、無相相、無作相、寂滅相、離相，是亦不可得；受、想、行、識亦如是。是時菩薩作是念：我當為一切眾生說是無常法，是亦不可得。」（大正8，240b4-9）
[^65]: 參見《摩訶般若波羅蜜經》卷21（大正8，375a17-27），《大般若波羅蜜多經》卷524（大正7，686b12-21），《大般若波羅蜜多經》卷547（大正7，814b28-c4）。
[^66]: 捨倒不著正。（印順法師，《大智度論筆記》［F026］p.358）
[^67]: 參見《雜阿含經》卷12（296經）（大正2，84b-c），卷12（299經）（大正2，85b-c）。
[^68]: 參見Lamotte（1980, p.2192, n.1）：Bhikṣusūtra並不是唯一討論及Tathatā之原始經典，其它尚有Paccayasuttanta見Saṃyutta,II, p.26。
[^69]: 參見Lamotte（1980, p.2192，n.2）：參見Nidānasaṃyukta, pp.198-204，《雜阿含經》卷14（345經）（大正2，95b10-c16）；Saṃyutta, II, pp.47-50; Saṃyutta, II, pp.54-56。
[^70]: （1）參見《大智度論》卷26〈1 序品〉：「^如舍利弗能分別諸法，暢演一句，通達無礙，佛讚言善通法性。」（大正25，247b22-23） （2）參見Lamotte（1980, p.2194, n.2）：當原始經典說到佛陀或舍利弗通達法性（dharmadhātu）（cf. Dīgha, II, p.8, p.53; Majjhima, I, p.369; Saṃyutta, II, p.56），它們說的是小乘的dharmatā ，亦即是緣起（cf. Saṃyutta, II, p.25）；對大乘行者而言，dharmadhātu是諸法實相（dharmatā），它只有一相即是無相。聲聞談及緣起之處，菩薩則說「無生」。
[^71]: ┌觀諸法生滅相為如 小乘 ┴滅一切諸觀，得諸法實相 （印順法師，《大智度論筆記》〔F026〕p.358）
[^72]: 緣＋（起）【宋】【元】【明】【宮】。（大正25，298d，n.2）
[^73]: 〔實際〕－【宋】【宮】【石】。（大正25，298d，n.4）
[^74]: ┌ （1）三世平等無異（無始無後無住）名為如。 第二說 ┤ （2）行是如已，入無量法性（涅槃分）。又智慧分別入如中，從如入自性， │ 如本未生，滅諸戲論，一切令歸一法性，是名法性。 └ （3）法性名實，入處名為際。（大義）（印順法師，《大智度論筆記》〔F026〕p.358）
[^75]: 參見《摩訶般若波羅蜜經》卷16〈54 大如品〉（大正8，335c13-17）。
[^76]: 參見釋厚觀、郭忠生合編，〈《大智度論》之本文相互索引〉，《正觀》（6），p.75：《大智度論》卷1（大正25，60b19-c6），卷15（大正25，170b29-c17），卷15（大正25，171a24-b15），卷17（大正25，189b-24），卷22（大正25，222b27-c16），卷31（大正25，287c6-18）；另參見《大智度論》卷35（大正25，319a13-18），卷52（大正25，433c2-9），卷53（大正25，439b1-13）。
[^77]: 〔法〕－【宋】【元】【明】【宮】【石】。（大正25，298d，n.5）
[^78]: 冶（ㄧㄝˇ）：1.冶煉金屬。2.引申為溶化。3.指熔爐。（《漢語大詞典》（二），p.411）
[^79]: （1）鼓＝錮【元】【明】。（大正25，298d，n.7） （2）鼓：12.用風箱等扇（風）。《漢書‧終軍傳》："偃矯制，使膠東、魯國鼓鑄鹽鐵。"顏師古 注引如淳曰："鑄銅鐵，扇熾火，謂之鼓。"唐杜甫《北風》詩："向晚霾殘日，初宵鼓大鑪。"（《漢語大詞典》（十二），p.1385）
[^80]: ┌利根──知諸法皆是法性──如神通變石為金 得法性二人 ┴鈍根------分別乃得法性---------如大冶錮石得金 （印順法師，《大智度論筆記》〔A014〕p.27） 利鈍二根契法性。（印順法師，《大智度論筆記》〔C025〕p.227）
[^81]: 末＝未【宋】【元】【明】【宮】。（大正25，298d，n.8）
[^82]: 參見Lamotte（1980, p.2198, n.1）：應採用校讀之「本未生」。
[^83]: 慞（ㄓㄤ）：慞惶，亦作"慞偟"。忙亂，慌張。（《漢語大詞典》（七），p.712） 周章：4.驚恐，遑遽。（《漢語大詞典》（三），p.302）
[^84]: 嗚＝鳴【宋】【元】【明】【宮】。（大正25，298d，n.10）
[^85]: 參見《大智度論》卷32：「^實際者，以法性為實證，故為際。如阿羅漢，名為住於實際。」（大正25，297c12-14）。
[^86]: ┌（1）一一法中九相，知此法有體為下如，終歸無常為中如，非有無非〔生〕滅， │ 滅諸觀法清淨為上如。 第三說 ┴（2）或言法名如，性為法性，得果為實際。 （印順法師，《大智度論筆記》〔F026〕p.358）
[^87]: 《鳩摩羅什法師大義》卷中：「^諸法相隨時為名。若如實得諸法性相者，一切義論所不能破，名為如；如其法相，非心力所作也。諸菩薩利根者，推求諸法如相：何故如是寂滅之相不可取、不可捨？即知諸法如相性自爾故。如：地，堅性；水，濕性；火，熱性；風，動性。火，炎上為事；水，流下為事；風，傍行為事。如是諸法性，性自爾，是名法性也。更不求勝事，爾時心定，盡其邊極，是名真際。是故其本是一義，名為三。如道法是一，分別上、中、下，故名為三乘。初為如，中為法性，後為真際。真際為上，法性為中，如為下；隨觀力故，而有差別。」（大正45，136a4-15）
[^88]: 《大智度論疏》卷14：「^如言十二因緣，既是法空，此之因緣常在於世，猶如本法體不曾異，故言如也。又如風性是動，雖被障故有礙，礙息時還復本性；水、火性等皆爾，故取其本性義為如也。」（卍新續藏46，829a17-21）
[^89]: 參見Lamotte（1980, p.2199, n.2）：參見Nidānasaṃyukta, p.148, p.164；《雜阿含經》卷12（296經）（大正2，84b12-c10）；Saṃyutta, II, p.25。
[^90]: （1）《大智度論疏》卷14：「^復次諸法實相常住不動已下，第八就眾生垢淨義明此三法也。以煩惱覆故，不見本如也。」（卍新續藏46，829a22-23） ┌實相常不動。無明等與煩惱覆，轉異邪曲。破無明令還得實性，如本不異為如。 （2）第四說 ┤得其真性，是名法性清淨。 └入法性中，知法性無量無邊，心則滿足為實際。 （印順法師，《大智度論筆記》〔F026〕p.358）
[^91]: 發引：3.啟程，出發。（《漢語大詞典》（八），p.544）
[^92]: 懸＝玄【宋】【元】【明】【宮】【石】。（大正25，299d，n.1）
[^93]: 懸知：料想，預知。（《漢語大詞典》（七），p.774）
[^94]: （1）《大智度論疏》卷14：「^復次知諸法實相中無常法已下，第九就實相釋三法義也。」（卍新續藏46，829b3-4） ┌知實相中無常樂我淨，捨是觀法，實相如涅槃不生滅如本不生名為如。 （2）第五說 ┤如實常住，諸法性自爾一得涅槃種種方便法，亦名法性。 │得證時，如法性則是實際。 └法性無量無邊，非心所量，妙極於此名真際。 （印順法師，《大智度論筆記》〔F026〕p.359）
[^95]: 末＝未【明】。（大正25，299d，n.2）
[^96]: 參見Lamotte（1980, p.2200, n.1）：應採用校讀之「本未生」。
[^97]: 中皆有涅槃＝亦名為法【宋】【元】【明】【宮】【石】。（大正25，299d，n.3）
[^98]: 《大智度論疏》卷14：「《大智度論疏》卷14：「^復次，舍利弗菩薩摩訶薩欲數如三千大世界中大地諸山微塵當學波若已下，此下者復舉神通行來勸學也，明一切有為法中地水火風，此之四種其力最大，離勝離知；若能善般若波羅蜜者，其力復過此四大力，故舉此四門勸學波若也。」（卍新續藏46，829b8-12）
[^99]: 石（ㄉㄢˋ）：17.量詞。計算容量的單位。十斗為一石。18.量詞。計算重量的單位。一百二十斤為一石。《書‧五子之歌》："關石和鈞，王府則有。"（《漢語大詞典》（七），p.979）
[^100]: 末：19.謂研成粉末。（《漢語大詞典》（四），p.692）末以為塵：研磨成塵土。
[^101]: 下：5.撤去，卸下。6.除去，捨去。12.放入，投入。（《漢語大詞典》（一），p.306）
[^102]: 參見《妙法蓮華經》卷3〈7 化城喻品〉： ^佛告諸比丘：「乃往過去無量無邊不可思議阿僧祇劫，爾時有佛，名大通智勝如來、應供、正遍知、明行足、善逝、世間解、無上士、調御丈夫、天人師、佛、世尊。其國名好成，劫名大相。諸比丘！彼佛滅度已來，甚大久遠，譬如三千大千世界所有地種，假使有人磨以為墨，過於東方千國土乃下一點，大如微塵，又過千國土復下一點，如是展轉盡地種墨。於汝等意云何？是諸國土，若算師，若算師弟子，能得邊際，知其數不？」「不也，世尊！」 「諸比丘！是人所經國土，若點不點，盡末為塵，一塵一劫；彼佛滅度已來，復過是數無量無邊百千萬億阿僧祇劫。我以如來知見力故，觀彼久遠、猶若今日。」（大正9，22a19-b3）
[^103]: 《大智度論》卷31：「^如七尺之身，以大海為深；羅睺阿修羅王，立大海中，膝出水上。」（大正25，290b8-10）
[^104]: 參見《大智度論疏》卷14：「^問曰：云何般若波羅蜜得此智慧已下，此意云：波若乃是無相實智，此之智慧乃是分別，云何乃言由行波若得如此智也。」（卍新續藏46，829c10-12）
[^105]: 為地為堅牢＝謂地為牢堅【宋】【元】【明】【宮】，＝謂地所為窂堅【石】。（大正25，299d，n.11）
[^106]: 水＝火【明】。（大正25，299d，n.12）
[^107]: 宗＝崇【宋】【元】【明】【宮】。（大正25，300d，n.1） 宗：9.尊重。亦謂推尊而效法之。（《漢語大詞典》（三），p.1347）
[^108]: 伏：12.通" 服 "。佩服，服氣。（《漢語大詞典》（一），p.1180）
[^109]: 諸威儀中皆得修善，何故但說結加趺坐，參見《大毘婆沙論》卷39（大正27，204b3-20）。
[^110]: 舍婆提城，參見《一切經音義》卷10：「^舍衛國（梵語。訛也。案：《十二遊經》義譯云無物不有國。或云舍婆提城，或言捨羅婆悉帝夜城，並訛也。正梵音云室羅伐悉底國，此譯云聞者。《城法鏡經》譯云聞物國。又《善見律》云：舍衛者，人名也。舍衛先居此地時，有國王見其地好，心生愛樂，舍衛遂請王住，王即許之，因以其名而為國號。又國云多有國，諸國珍奇，多歸此國，故以為名也。）」（大正54，367c24-368a2） 另參見《長阿含經》卷3（2經）《遊行經》（大正1，21b15-17），《佛本行集經》卷6（大正3，678a15-16）。
[^111]: （1）難陀、婆難陀龍王欲破舍婆提事。（印順法師，《大智度論筆記》［G007］p.382） （2）出處待考。文義相近者，參見《龍王兄弟經》（大正15，131a9-c4）。
[^112]: 《大智度論疏》卷14：「^菩薩摩訶薩欲以一毛舉三千界已下，前唯明舉而已，今乃言擲著他方此力彌勝故，漸漸明之也。」（卍新續藏46，830c6-7）
[^113]: 〔者當學般若波羅蜜〕－【宋】【元】【明】【宮】。（大正25，300d，n.7）
[^114]: 過着＝擲過【元】【明】。（大正25，300d，n.8）
[^115]: 參見《妙法蓮華經》卷4〈11 見寶塔品〉（大正9，33a20-b12）。
[^116]: 供養功德在心，彼雖未受，已得施福。（印順法師，《大智度論筆記》［C005］p.190）
[^117]: 《大智度論》卷9：「^善心因緣福德力大故。譬如慈心三昧力，觀一切眾生皆見受樂，雖無實益，以慈觀故，是人得無量福。」（大正25，126b7-9）
[^118]: 歡喜丸，參見《大般涅槃經》卷39︰「^酥、麵、蜜、薑、胡椒、蓽茇、蒲萄、胡桃、石榴、桵子，如是和合，名歡喜丸。」（大正12，595c）
[^119]: 參見《大智度論》卷12（大正25，150c）。
[^120]: 萬＋（億）【宋】【元】【明】【宮】。（大正25，300d，n.9）
[^121]: 五眾，即戒、定、慧、解脫、解脫知見五分法身。參見《大智度論》卷21（大正25，220a8-221b1）。
[^122]: 參見《雜阿含經》卷3（61經）：「^比丘！於此法如實正慧等見，三結盡斷知，謂身見、戒取、疑。比丘！是名須陀洹果，不墮惡道，必定正趣三菩提，七有天人往生，然後究竟苦邊。」（大正2，16a11-14）
[^123]: 參見《阿毘曇毘婆沙論》卷25：「^復次，為利根者，說斷三結，名須陀洹；為鈍根者，說斷八十八結及無量苦，名須陀洹。」（大正28，183c14-16）
[^124]: 《大智度論》卷35：「^如須陀洹用二種解脫果：有為解脫，無為解脫。」（大正25，321a5-6）關於有為、無為二種解脫，參見《大智度論》卷2（大正25，72a2-6），卷21（大正25，221a7-15），卷26（大正25，250c2-5）；《大毘婆沙論》卷65（大正27，338a7-16）；《俱舍論》卷25（大正29，133c20-22）。
[^125]: 〔洹〕－【宋】【元】【明】【宮】【石】。（大正25，300d，n.10）
[^126]: 《雜阿含經》卷30（843經）：「^佛告舍利弗：如汝所說，流者謂八聖道；入流分者有四種，謂親近善男子，聽正法，內正思惟，法次法向；入流者，成就四法，謂於佛不壞淨，於法不壞淨，於僧不壞淨，聖戒成就。」（大正2，215b24-28）
[^127]: 《翻梵語》卷3：「^斯陀含（應云：斯已理陀伽寐，亦云息忌陀迦；《禪經》曰：往來；譯曰：往來）。」（大正54，1003b4）
[^128]: 《翻梵語》卷6：「^伽彌（應云：阿伽彌；《輪論》曰：來也）。」（大正54，1019a21）
[^129]: 《翻譯名義集》卷1：「^阿那含，此云不來。《金剛疏》云：『是人欲界中死，生色、無色界，於彼漏盡，不復來生。』《大論》名阿那伽彌──『阿那』名不，『伽彌』名來。《四教義》翻云不還。」（大正54，1061a15-18）
[^130]: 中陰滅阿那伽彌，即中般涅槃阿那含。
[^131]: 《大智度論疏》卷14：「^答曰已下，答意云，那含於此死生上界者，多如現滅者，故從多，皆名阿那伽彌也。現滅有二義：若於凡夫身上一生次第修得至第三果，於第三果上不死，復更得後果者，名現滅人。二者、得初果、或二果皆逕生，唯得第三果不逕生即得後果者，名現滅。有此二義。今若大都論者，但令於欲界得第三果，不遙生，決於欲界第三果身上得後果者，即是現滅人。此中意唯據欲界中滅為語，既言於欲界第三果身上不逕生得滅者屬現滅故，當知上界無現滅人。若生上界現滅者，乃屬生行等人也。若中陰滅者，則通色界也。」（卍新續藏46，832a14-23）
[^132]: （1）《中阿含經》卷30（127經）《福田經》：「^云何九無學人？^（1）^思法，^（2）^昇進法，^（3）^不動法，^（4）^退法，^（5）^不退法，^（6）^護法護則不退、不護則退，^（7）^實住法，^（8）^慧解脫，^（9）^俱解脫，是謂九無學人。」（大正1，616a17-19） （2）《順正理論》卷65：「^何等名為九種無學？謂退法、思法、護法、安住、堪達、不動法、不退法、慧解脫、俱解脫，是名為九。」（大正29，699c1-3） （3）《順正理論》卷67：「^於契經中說，阿羅漢由種性異故有六種：一者退法，二者思法，三者護法，四安住法，五堪達法，六不動法；然餘經說無學有九，謂初退法，後俱解脫；彼不退法，此不動攝；彼二解脫，通此六攝，故阿毘達磨唯說有六種。」（大正29，710a5-9）
[^133]: 參見釋厚觀、郭忠生合編，〈《大智度論》之本文相互索引〉，《正觀》（6），p.7：「^退法、不退法」，參見《大智度論》卷3（大正25，81a24-28），卷4（大正25，86b12-13）；「^慧解脫、共解脫」，參見《大智度論》卷28（大正25，270b-c）。
[^134]: 參見《大毘婆沙論》卷84（大正27，434b），《大智度論》卷21（大正25，215a7-21）。
[^135]: 參見《大毘婆沙論》卷85（大正27，438c2-5），《大智度論》卷21（大正25，215b3-217a4）。
[^136]: （1）《大毘婆沙論》卷178：「^問：願智云何？答：如阿羅漢成就神通，得心自在，隨欲知義，發正願已，便入邊際第四靜慮，從定起已，如願皆知。」（大正27，895a28-b1） （2）《俱舍論》卷27：「^以願為先，引妙智起，如願而了，故名願智。此智自性地種性身與無諍同，但所緣別，以一切法為所緣故。......如先願力引正智起，於所求境皆如實知。」（大正29，142a）
[^137]: 苦＝若【明】。（大正25，301d，n.5）
[^138]: 依印順法師，《大智度論筆記》〔J040〕p.528：「二種須陀洹果（餘三亦爾）」，此「餘三亦爾」應即指此文，指餘三果亦各有「有為解脫果」及「無為解脫果」。 參見《眾事分阿毘曇論》卷5〈6 分別攝品〉：「^須陀洹果有二種：有為及無為。云何須陀洹有為果？謂證須陀洹果，若學法已得、今得、當得，是名須陀洹有為果。云何須陀洹無為果？謂證須陀洹果，若結使斷已得、今得、當得，是名須陀洹無為果。」（大正26，651a25-29）
[^139]: （1）舍利弗供佛不如佛供狗。（印順法師，《大智度論筆記》〔G007〕p.382） （2）參見《優婆塞戒經》卷7：「^物是一種，以心力故，得輕重果。善男子！有人以食欲施於我，未與我間轉施餓狗，我亦稱讚如是人者是大施主，若是福田、若非福田，心不選擇而施與者，是人獲得無量福德。」（大正24，1070b26-c1）
[^140]: 〔生〕－【宋】【元】【明】【宮】。（大正25，301d，n.10）
[^141]: （1）供養：心勝於田。（印順法師，《大智度論筆記》〔C005〕p.190） （2）參見《菩薩本緣經》卷上：「^若心狹劣者，雖多行布施，受者不清淨，故令果報少；若行惠施時，福田雖不淨，能生廣大心，果報無有量。」（大正3，52b11-14）
[^142]: 參見《佛五百弟子自說本起經》（大正4，191c24-192a16）；《根本說一切有部毘奈耶藥事》卷16（大正24，80a1-26）；《彌沙塞部和醯五分律》卷21（大正22，145c17-146a10），《十誦律》卷25（大正23，183a15-b3）；《摩訶僧祇律》卷31（大正22，481a2-482a1）；《大智度論》卷22（大正25，224a1-6），卷26（大正25，253b8-11），卷29（大正25，271b20-27）。
[^143]: （1）《阿育王息壞目因緣經》：「^汝童子時，以一把土，奉上如來。佛受，呪願，詣迦葉寺，以水和泥，補寺南壁；記汝後當南閻浮提作轉輪王，名曰阿育，一日之中，便當興立八萬四千如來神廟。」（大正50，179b10-15） （2）《阿育王傳》卷1（大正50，99b9-c8）。
[^144]: （1）簿＝淨【宋】【元】【明】【宮】。（大正25，301d，n.13） （2）《高麗藏》（14冊，712a23）及《大正藏》（25冊，301b17）皆作「小兒心簿」，但《法苑珠林》卷21（大正53，437c19）及《大智度論疏》（卍新續藏46，832c3）皆作「小兒心薄」。 （3）《大智度論疏》卷14：「^小兒心薄已下，前文言：此小兒以所重土施得報多，今言爾者，當是據小兒心弱為語，故云薄也。」（卍新續藏46，832c3-4）
[^145]: 福＝施【元】【明】。（大正25，301d，n.14）
[^146]: 參見《大智度論》卷30〈1 序品〉：「^福德從心，於所愛重，持用供養，得福增多。如阿育王小兒時，以所重土，持用奉佛；得閻浮提王，一日之中起八萬塔。若大人雖以多土投鉢而無所得，非所重故。」（大正25，277a11-15） 案：卷30與卷32同舉阿育王兒時以土供佛得福多，但卷30說「^福德從心，於所愛重，持用供養，得福增多」，而卷32則說「^施物至賤，小兒心^薄^，但以福田妙故，得大果報，當知大福從良田生」，兩者解說重點不同。
[^147]: 參見《摩訶般若波羅蜜經》卷1（大正8，218b18-c9）。
[^148]: 《大智度論疏》卷14：「^復次，又如以般若波羅蜜心布施已下，有三復次，總結前施得大果報義也。」（卍新續藏46，832c7-8）
[^149]: 情：2.指心情。6.意願，欲望。12.情況。《易‧咸》："觀其所恆，而天地萬物之情可見矣。"（《漢語大詞典》（七），p.576）
[^150]: 《大智度論》卷9：「^問曰；何以名他化自在？答曰：此天奪他所化而自娛樂，故言他化自在；化自樂者，自化五塵而自娛樂，故言化自樂。」（大正25，123a7-10）
[^151]: 參見《雜阿含經》卷37（1042經）（大正2，272c29-273a12）。又《大智度論》於卷7也曾引此經明「願為前導」之理（大正25，108b13-c1）。
[^152]: （亦）＋如【宋】【元】【明】【宮】。（大正25，301d，n.18）
[^153]: 四禪，參見《大智度論》卷20（大正25，208a2-c7）；四無色，參見《大智度論》卷20（大正25，211c28-213b26）。
[^154]: 息＝怠【元】【明】。（大正25，302d，n.2）
[^155]: 參見《大智度論》卷12（大正25，145c24-146b2），卷22（大正25，223c1-15），卷24（大正25，235b21-c22），卷33（大正25，308a24-29），卷84（大正25，651a2-13）。
[^156]: 慧方便：從本以來不見三事，壞諸煩惱，慧方便，於眾生中起悲心，以一切福德迴向佛道，於一切功德隨喜迴向佛道。（印順法師，《大智度論筆記》〔F023〕p.355）
[^157]: 是＝更【宋】【元】【明】。（大正25，302d，n.3）
[^158]: 參見《大智度論》卷12：「^檀波羅蜜中，言財、施、受者，三事不可得。」（大正25，147b4-5）
[^159]: ┌得不可得 二種不可得 ┴不得不可得 （印順法師，《大智度論筆記》〔A014〕p.27）
[^160]: 《大智度論疏》卷14：「^得不可得者，不可得即是無義；此人定執一切法實無故墮滅見也；不得者，此無亦無也！」（卍新續藏46，833a9-10）
[^161]: 參見Lamotte（1980, p.2229, n.2）：參見《佛昇忉利天為母說法經》卷3（大正17，795b23-c27）；《佛說道神足無極變化經》卷3（大正17，811b22-812a2）。
[^162]: 《翻譯名義集》卷4：「^鉢剌婆剌拏，《音義指歸》云：譯為隨意。《寄歸傳》云：凡夏罷歲終之時，此日應名隨意；即是隨他於三事之中，任意舉發說罪除愆之義。舊云自恣者，是義翻。然則自恣之言，涉乎善惡，今局善也；故《事鈔》曰：九旬修道，精練身心，人多迷己，不自見過，理宜仰憑清眾垂慈誨示，縱宣己罪，恣僧舉過，內彰無私隱，外顯有瑕疵，身口託於他人，故云自恣。《摩得勒伽論》云：何故令自恣？使諸比丘不孤獨故，各各憶罪發露悔過故，以苦言調伏得清淨故，自意喜悅無罪故也。」（大正54，1123a20-b1）
[^163]: 參見《雜阿含經》卷19（506經）（大正2，134a7-c23），《根本說一切有部毘奈耶雜事》卷29（大正24，346a14-b13）。
[^164]: （1）跛𨁟＝𡽠峨【元】，＝岠峨【明】。（大正25，302d，n.6） （2）岠（^ㄐㄩˋ）：1.大山。（《漢語大詞典》（三），p.803） （3）峨（^ㄜˊ）：1.山勢高峻。3.矗起，高聳。（《漢語大詞典》（三），p.820）
[^165]: 釋迦有淨土，彌陀有穢土。（印順法師，《大智度論筆記》〔C018〕p.217）
[^166]: 溷（^ㄏㄨㄣˋ）：6.污物，糞便，便溺。7.廁所。（《漢語大詞典》（六），p.13）