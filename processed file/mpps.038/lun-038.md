 ^lun-038-1

問曰：是般若波羅蜜中，眾生畢竟不可得；如上品說：「^舍利弗！如[^3]一切眾生不可得，壽者、命者乃至知者、見者等眾生諸異名字，皆空無實。」[^4]此中[^5]何以問「^從何所來，去至何所上[^6]」？眾生異名即是菩薩；眾生無故，菩薩亦無。又此經中說：「^菩薩但有名字，無有實法。」[^7]今舍利弗何以作此問？ ^lun-038-2

`1086`答曰： ^lun-038-3

佛法中有二諦：一者、世諦，二者、第一義諦。 ^lun-038-4

為世諦（336c）故，說有眾生；為第一義諦故，說眾生無所有。[^9] ^lun-038-5

復有二種：有知名字相，有不知名字相；譬如軍立密號，有知者，有不知者。 ^lun-038-6

復有二種：有初習行，有久習行；有著者，有不著者；有知他意者[^10]，有不知他意者［雖有言辭，知其寄言以宣理[^11]］。 ^lun-038-7

為不知名字相、初習行、著[^12]、不知他意者，故說無眾生。 ^lun-038-8

為知名字相、久習行、不著、知他意者，故說言有眾生。 ^lun-038-9

舍利弗以天眼明，見六道眾生生死善惡，於此無疑；但不知從他方無量阿僧祇世界諸菩薩來者，故問。 ^lun-038-10

有諸大菩薩從此間終，生他方無量阿僧祇佛國，舍利弗天眼所不見，故問。 ^lun-038-11

復次，有聲聞人見菩薩行六波羅蜜，久住生死中，漏未盡故，集種種智慧、內外經書，而不證實際，未免生老病死，愍而輕之言：「^此等命終，以三毒未盡故，當墮何處？如佛說：『諸凡夫人常開三惡道門；於三善道為客，於三惡處為家。三毒力強，過去世無量劫罪業積集，而不取涅槃，將受眾苦，甚可愍[^13]之！』」[^14]如是等小乘人輕愍是菩薩。 ^lun-038-12

`1087`舍利弗於一切聲聞中為第一大法將，[^15]知有是事，欲令眾生起敬心於菩薩，故問。 ^lun-038-13

佛以三事答：一、從他方佛國來生，二、從兜率天上來，三、從人道中來。 ^lun-038-14

問曰：如從他方佛國來者，以遠故，舍利弗不知；兜率天上、人道中來者，何以不知？ ^lun-038-15

答曰：舍利弗不知他方佛國來者故問；佛為如所應分別，答有三處來。 ^lun-038-16

問曰：世間有六道，何以故於天中別[^16]說兜率天來，人道中不分別處所，（337a）他方佛國來者亦不分別天道、人道？ ^lun-038-17

答曰： ^lun-038-18

六趣中，三是惡道；惡道中來，受苦因緣，心鈍故，不任[^17]得道，是故不說。 ^lun-038-19

問曰：三惡道中來，亦有得道者。如舍利弗大弟子牛足比丘，五百世牛中生，末後得人身，足猶似牛，而得阿羅漢道。[^18] ^lun-038-20

復有摩偷婆尸他比丘，五百世生獼猴中，末後得人身，得三明、六神通阿羅漢，猶好跳躑[^19]，以有餘習故。[^20] ^lun-038-21

如是等皆得道，何以言「不任」？ ^lun-038-22

答曰：雖有得者，少不足言。 ^lun-038-23

又此人先世深種涅槃善根，小有謬錯，故墮惡道中；償罪既畢，涅槃善根熟故，得成道果。 ^lun-038-24

此中不說聲聞道，但為得阿耨多羅三藐三菩提前身、後身次第。譬如從垢心起，不得次第入無漏，中間必有善有漏心，[^21]以無漏心貴故，言：「於三惡道出，不任[^22]次第得阿耨多羅三藐三菩提心。」 ^lun-038-25

`1088`天、人、阿修羅則不然。 ^lun-038-26

下三天結使利[^23]而深[^24]，上二天結使深而不利， ^lun-038-27

兜率天結使不深不利。所以者何？常有菩薩說法故，是故不說餘處；或有，少故不說。 ^lun-038-28

色界諸天，得道者不復來下；未得道者，樂著禪味故不下，以著味故，智慧亦鈍， ^lun-038-29

是故不說。 ^lun-038-30

阿修羅同下二天[^25]，故不說。 ^lun-038-31

^他方佛國來者，從諸佛前來生是間，諸根猛利。所以者何？除無量阿僧祇劫罪故；又遇諸佛隨心教導故，如刀得好石則利；又常聞、誦、正憶念般若波羅蜜故利。如是等因緣，則菩薩心利。 ^lun-038-32

^人中來者，此間佛弟子聽般若波羅蜜，集諸功德，捨身還生是間，或[^27]於異國土。雖無有佛，值遇佛法，聽、（337b）受、書寫、正憶念，隨力多少，修福德、智慧。是人諸根雖鈍，堪受般若波羅蜜；以不見現在佛故心鈍。 ^lun-038-33

^他方佛國來者，利根故，修行般若波羅蜜疾得相應；以相應故，常值諸佛。 ^lun-038-34

值佛因緣，如先說。[^28] ^lun-038-35

問曰：兜率天上，何以但說一生補處，不說二生、三生？ ^lun-038-36

答曰：人身罪結煩惱處所，唯大菩薩處之則無染累[^29]。如鵝入水，水不令濕；如是菩薩，一切世間法所不能著。所以者何？佛自說因緣：「^不失六波羅蜜，諸`1089`陀羅尼門、諸三昧門疾現在前。」是菩薩於是世界應利益眾生，其餘菩薩分布十方；譬如大智慧人已在一處，其餘大智則至異處，是故不說。[^30] ^lun-038-37

復次，有人言：但說大者，不限於小。 ^lun-038-38

復次，餘天中來生者，餘處當廣說。[^31] ^lun-038-39

^人中死人中生者，不如上二處[^32]。何以故？以人身地大多故，身重心鈍，以心、心數法隨身強弱故；[^33]又諸業結使因緣生故。 ^lun-038-40

彼二處來者，是法身菩薩，變身無量以度眾生，故來生是間。 ^lun-038-41

人道中者，皆是肉身。 ^lun-038-42

問曰：阿毘跋致菩薩不以結業受身，何以故[^34]人道中說？ ^lun-038-43

答曰：來生此間，得阿毘跋致，未捨肉身故。 ^lun-038-44

以鈍根故，諸陀羅尼、三昧門不疾現在前；不疾現在前故，不疾與般若相應。 ^lun-038-45

 ^lun-038-46

問曰：舍利弗今[^37]問前世、後世，佛何以故前世中三種答，後世中廣分別？ ^lun-038-47

答曰： ^lun-038-48

人以肉眼不見過去、未來故，而生邪疑；雖疑二處[^38]，而未來世當受，故廣分別。 ^lun-038-49

譬如已滅之火，不復求救，但多方便防未來火；又如治病，已滅之病不復加治，但治將生之病。 ^lun-038-50

復次，佛無量辯才自恣，舍利弗所問雖少，佛廣為其說。 ^lun-038-51

如問「與般若波羅蜜相應」一事，而佛種種分別。 ^lun-038-52

如貧者從大富好施者乞，所乞雖少，所與甚多。佛亦如是，有無量無漏佛法具足之富，以大慈悲好行施惠；因舍利弗少問故，佛為大眾廣分別說。 ^lun-038-53

復次，是般若波羅蜜中，種種因緣譬喻，多說空法。 ^lun-038-54

有新發意者，取空相，著是空法，於生死業因緣中生疑：「若一切法畢竟空，無來無去，無出無入相，云何死而有生？現在眼見法尚不應有，何況死後餘處生不可見而有！」[^39]如是等種種邪疑顛倒心。 ^lun-038-55

為斷是故，（338a）佛種種因緣廣說有死有生。 ^lun-038-56

`1091`問曰：無有死生因緣。何以故？人死歸滅，滅有三種：一者、火燒為灰，二者、虫食為糞，三者、終歸於土。 ^lun-038-57

今但見其滅，不見更有出者受於後身！以不見故，則知為無！ ^lun-038-58

答曰： ^lun-038-59

若汝謂「身滅便無」者，云何有眾生先世所習憂喜怖畏等？如小兒生時，或啼或笑，先習憂喜故，今無人教而憂喜續生。又如犢子生知趣乳；猪羊之屬，其生未幾，便知有牝牡[^41]之合。 ^lun-038-60

子同父母，好醜貧富，聰明闇鈍，各各不同；若無先世因緣者，不應有異！ ^lun-038-61

如是等種種因緣，知有後世。 ^lun-038-62

又汝先言「不見別有去」者，人身中非獨眼根能見，身中六情各有所知：有法可聞、可嗅、可味、可觸、可知者；可聞法尚不可見，何況可知者！有生有死法，亦可見、亦可知；汝肉眼故不見，天眼者了了能見。[^42]如見[^43]人從一房出，入一房；捨此身，至後身，亦如是。若肉眼能見者，何用求天眼？若爾者，天眼、肉眼，愚聖無異；汝以畜生同見，何能見後世？ ^lun-038-63

可知者，如人死生雖無來去者，而煩惱不盡故，於身情意相續，更生身情意；身情意造業，亦不至後世，而從是因緣更生，受後世果報。[^44] ^lun-038-64

`1092`譬如乳中著毒，乳變為酪，酪變為酥；乳非酪、酥，酪、酥非乳，乳、酪雖變而皆有毒。[^45]此身亦如是，今世五眾因緣故，更生後世五眾，行業相續不異故，而受果報。又如冬木，雖未有花葉果實，得時節會，則次第[^46]而出。 ^lun-038-65

如是因緣，故知有死生。 ^lun-038-66

復次，現世有知宿命者，如人行[^47]，疲極（338b）睡臥，覺已，憶所經由。 ^lun-038-67

又一切聖人、內外經書，皆說後世。 ^lun-038-68

復次，現世不善法，動發過重，生瞋恚、嫉妬、疑悔內惱故，身則枯悴[^48]，顏色不悅。惡不善法，受害如是，何況起身業、口業！若生善法，淨信業因緣，心清淨，得如實智慧，心則歡悅，身得輕軟，顏色和適[^49]。[^50] ^lun-038-69

以有苦樂因緣故，有善不善；今定有善不善故，當知必有後世。但眾生肉眼不見，智慧薄故而生邪疑，雖修福事，所作淺薄。譬如藥師為王療病，王密為起宅，而藥師不知；既歸見之，乃悔不加意盡力治王。 ^lun-038-70

復次，聖人說今現在事實可信故，說後世事亦皆可信；如人夜行嶮道，導師授手，知可信故，則便隨逐。 ^lun-038-71

比智及聖人語，可知定有後世。 ^lun-038-72

汝以肉眼重罪、比智薄故，又無天眼，既自無智，又不信聖人語，云何得知後世？ ^lun-038-73

復次，佛法中諸法畢竟空，而亦不斷滅；生死雖相續，亦不是常；[^51]無量阿僧祇劫業因緣雖過去，亦能生果報而不滅──是為微妙難知。[^52] ^lun-038-74

若諸法都空者，此品中不應說往生，何有智者前後相違？ ^lun-038-75

若死生相實有，云何言「諸法畢竟空」？ ^lun-038-76

`1093`但為除諸法中愛著邪見顛倒故，說「畢竟空」，不為破後世故說。[^53] ^lun-038-77

汝無天眼明[^54]故疑後世，欲自陷罪惡！遮是罪業因緣故，說種種往生。 ^lun-038-78

佛法不著有，不著無，有無亦不著，非有非無[^55]亦不著，不著亦不著；[^56]如是人則不容難！譬如以刀斫[^57]空，終無所傷。為眾生故隨緣說法，自無所著。[^58]以是故《中論》中說：（338c） ^lun-038-79

^一切諸法實，一切法虛妄，諸法實亦虛，非實亦非虛！[^59] ^lun-038-80

涅槃際為真，世間際亦真，涅槃世無別，小異不可得！[^60] ^lun-038-81

是為畢竟空相。畢竟空，不遮生死業因緣，是故說往生。 ^lun-038-82

問曰：若般若波羅蜜一相，所謂無相，云何「^與般若相應，從一佛國至一佛國，常值諸佛」？ ^lun-038-83

答曰： ^lun-038-84

般若波羅蜜攝一切法，譬如大海，以是故不應作難！ ^lun-038-85

復次，汝自說「般若波羅蜜一相，無相」，若無相，云何有難？汝則無相中取相，是事不然。 ^lun-038-86

復次，因般若波羅蜜故，行念佛三昧等諸善法，生值諸佛。[^61] ^lun-038-87

`1094`復次，行般若波羅蜜者，深入大悲；如慈父見子為無所直物故死，父甚愍之，此兒但為虛誑故死！諸佛亦如是，知諸法畢竟空不可得，而眾生不知；眾生不知故，於空法中深[^63]著，著因緣故，墮大地獄。是故深入大悲；以大慈悲因緣故，得無量福德；得無量福德故，生值諸佛，從一佛國至一佛國。是菩薩從此間[^64]死，彼間生；彼間死，復至彼間生；如是乃至得佛，終不離佛。[^65]譬如有福之人，從一大會至一大會。或有是間死，彼間生，於彼以五神通力故，從一佛國至一佛國，供養諸佛，度脫眾生──是初菩薩。 ^lun-038-88

「^佛國」者，十方如恒河沙等諸三千大千世界，是名一佛土。 ^lun-038-89

諸佛神力雖能普遍自在無礙，眾生度者有局。[^66] ^lun-038-90

諸佛現在者，佛現在其佛國土中者。 ^lun-038-91

第二菩薩無方便入初禪，乃至行六波羅蜜。 ^lun-038-92

「^無方便」者， ^lun-038-93

入初禪時不念眾生，（339a）住時、起時亦不念眾生；但著禪味，不能與初禪和合行般若波羅蜜。 ^lun-038-94

是菩薩慈悲心薄故，功德薄少；功德薄少故，為初禪果報所牽，生長壽天。 ^lun-038-95

復次，不能以初禪福德與眾生共迴向阿耨多羅三藐三菩提。 ^lun-038-96

如是等無量無方便義。 ^lun-038-97

「^長壽天」者， ^lun-038-98

非有想非無想處，壽八萬大劫。 ^lun-038-99

或有人言：一切無色定通名長壽天；以無形不可化故不任得道，常是凡夫處故。 ^lun-038-100

或說無想天名為長壽，亦不任得道故。 ^lun-038-101

`1095`或說從初禪至四禪，除淨居天，皆名長壽；以著味、邪見，不能受道者。 ^lun-038-102

「^還生人間值佛」者，以本發阿耨多羅三藐三菩提心故，或於禪中集諸福德。 ^lun-038-103

所以者何？彼間著味，善心難生故。如《經》中說：「^如佛問比丘：『甲頭土多？地上土多？』諸比丘言：『地土[^68]甚多，不可為喻！』佛言：『天上命終，還生人中者，如甲頭土；墮地獄者，如地土。』」[^69] ^lun-038-104

問曰：「^鈍根」者，二十二根[^71]中何者是？ ^lun-038-105

答曰： ^lun-038-106

有人言：慧根能觀諸法，以久受著禪味故鈍。 ^lun-038-107

有人言：信等五根皆助成道法，以受報著味故鈍。 ^lun-038-108

有人言：菩薩清淨福德、智慧因緣故，十八根[^72]皆利；罪故則鈍。 ^lun-038-109

眼等六根，如《法華經》說。[^73] ^lun-038-110

命根不為老、病、貧、窮等所惱，安隱受樂，是為命根利。 ^lun-038-111

喜[^74]、樂等五根了了覺知，故言利。 ^lun-038-112

復次，受樂時知樂無常等過隨逐，不生貪欲故利；餘受亦如是。 ^lun-038-113

信根牢堅深固，難事能信，故言利。餘[^75]亦應如是隨相分別。 ^lun-038-114

男根淨者，得陰藏相；不著細滑故，知欲為過，是為利。 ^lun-038-115

復次，三善根[^76]利，故名為利；菩薩或時於（339b）三無漏根[^77]不證實際故利。 ^lun-038-116

與利相違故鈍。 ^lun-038-117

問曰：第三菩薩若能捨禪，云何言「無方便」？ ^lun-038-118

答曰： ^lun-038-119

是菩薩命終時，入不善心，捨諸禪定方便。 ^lun-038-120

菩薩若入欲界繫善心、若無記心而捨諸禪，入慈悲心，憐愍眾生，作是念：「^我若隨禪定生，不能廣利益眾生。」 ^lun-038-121

「^生欲界」者，有十處：四天下人，六欲天。[^78]三惡道，菩薩所不生。 ^lun-038-122

「^鈍根」者，如第二菩薩說。 ^lun-038-123

第四菩薩，入位，得菩薩道，修三十七品，能住十八空乃至大慈大悲，此名「方便」。 ^lun-038-124

上二菩薩[^79]，但有禪定，直行六波羅蜜，以是故無方便。 ^lun-038-125

`1097`第四菩薩，方便力故，不隨禪、定、無量心生。所以者何？行四念處乃至大慈大悲故；命終時憐愍眾生，願生他方現在佛國，續與般若波羅蜜相應。所以者何？愛樂隨順般若波羅蜜故。 ^lun-038-126

問曰：此是何等菩薩？ ^lun-038-127

答曰：佛自說「跋[^80]陀劫[^81]（bhadrakalpa）中菩薩」，或有非跋陀劫中菩薩，但取其大者。 ^lun-038-128

問曰：云何名「跋陀」（bhadra）？云何名「劫」（kalpa）？ ^lun-038-129

答曰： ^lun-038-130

如經說：「^有一比丘問佛言：『世尊！幾許名劫？』佛告比丘：『我雖能說，汝不能知，當以譬喻可解：有方百由旬城，溢滿芥子，有長壽人過百歲持一芥子去；芥子都盡，劫猶不澌[^83]。[^84]又如方百由旬石，有人百歲持迦尸輕軟疊衣[^85]一來拂之；石盡，劫猶不澌。』」[^86] ^lun-038-131

時中最小者，六十念中之一念；大時名「劫」。 ^lun-038-132

劫有二種：一為大劫，二為小劫。 ^lun-038-133

`1098`大劫者，如上譬喻。劫欲盡時，眾生自然心樂遠離；[^87]樂遠離故，除五蓋，入初禪，是人離生喜樂；從是起已，舉聲大唱言：「^諸眾生！甚可惡者是五欲，第一（339c）安隱者是初禪。」眾生聞是唱已，一切眾生心皆自然遠離五欲，入於初禪；自然滅覺觀，入第二禪，亦如是唱；或離二禪、三禪亦如是。三惡道眾生，自然得善心，命終皆生人中；若重罪者，生他方地獄，如〈泥犁品〉[^88]中說。是時三千大千世界，無一眾生在者；爾時，二日出，乃至七日出，三千大千世界地，盡皆燒盡。如「十八空」[^89]中，廣說劫生滅相。 ^lun-038-134

復有人言：四大中三大有所動作，故有三種劫── ^lun-038-135

或時火劫起，燒三千大千世界，乃至初禪四處； ^lun-038-136

或時水劫起，漂壞三千大千世界，乃至二禪八處； ^lun-038-137

或時風劫起，吹壞三千大千世界，乃至三禪十二住處。[^90] ^lun-038-138

是名大劫。 ^lun-038-139

小劫亦三種：外三大發，故[^91]世界滅；內三毒發，故眾生滅，所謂飢餓、刀兵、疾病。 ^lun-038-140

復有人言：時節歲數，名為「小劫」。如《法華經》中說：「^舍利弗作佛時，[^92]正法住世[^93]二十小劫，像法住世二十小劫。[^94]佛從三昧起，於六十小劫中說《法華經》。」[^95] ^lun-038-141

`1099`是眾小劫和合，名為「大劫」。 ^lun-038-142

「劫簸」（kalpa），（秦言）分別時節。 ^lun-038-143

「跋陀」（bhadra）者，（秦言）善。 ^lun-038-144

有千萬劫過去，空無有佛；是一劫中有千佛興，諸淨居天歡喜，故名為「善劫」。 ^lun-038-145

淨居天何以知此劫當有千佛？前劫盡已，廓然都空；後有大水，水底涌出有千枚七寶光明蓮華，是千佛之相；淨居諸天因是知有千佛。[^96] ^lun-038-146

以是故說「是菩薩於此劫中得阿耨多羅三藐三菩提」。 ^lun-038-147

 ^lun-038-148

問曰：菩薩有二種：一者、隨業生；二者、得法性身，為度眾生故，種種變化身生三界，具佛功德，度脫眾生。故二者[^99]之中，今是何者？ ^lun-038-149

答曰：是菩薩是業因緣生身。所以者何？入諸禪方便力故，不隨禪生。法身菩薩變化自在，則不大須方便。[^100] ^lun-038-150

「入禪方便」義，先已說。[^101] ^lun-038-151

`1100`問曰：若不隨禪定，何以生於欲界，不生他方清淨世界？ ^lun-038-152

答曰：諸菩薩行各[^102]不同。或有菩薩於禪轉心，生他方佛國；菩薩迴心生欲界，亦如是。 ^lun-038-153

問曰：生他方佛國者，為是欲界、非欲界？ ^lun-038-154

答曰： ^lun-038-155

他方佛國，雜惡不淨者，則名欲界。 ^lun-038-156

若清淨者，則無三惡道、三毒，乃至無三毒之名，亦無二乘之名，亦無女人。一切人皆有三十二相，無量光明，常照世間；一念之頃，作無量身，到無量如恒河沙等世界，度無量阿僧祇眾生，還來本處。如是世界，在地上故，不名色界；無欲故，不名欲界；有形色故，不名無色界。[^103] ^lun-038-157

諸大菩薩福德清淨業因緣故，別得清淨世界，出於三界。[^104] ^lun-038-158

或有以大慈大悲心憐愍眾生故，生此欲界。 ^lun-038-159

問曰：若命終時，捨此禪定，初何以求學？ ^lun-038-160

答曰：欲界心狂不定，為柔軟攝心故入禪；命終時，為度眾生起欲界心。 ^lun-038-161

問曰：若生人中，何以故正生剎利等大家，不生餘處？ ^lun-038-162

答曰：生剎利，為有勢力；生婆羅門家，為有智慧；生居士家，為大富故，能利益眾生。[^105]貧窮中自不能利，何能益人？ ^lun-038-163

生欲界天，次當說。 ^lun-038-164

`1101` ^lun-038-165

是義同上，生天為異。 ^lun-038-166

問曰：欲界諸天，情著五欲，難可化度，菩薩何以生彼，而不生人中？ ^lun-038-167

答曰：諸天著心雖大，菩薩方便力亦大。 ^lun-038-168

如說三十三天上，有須浮摩樹林，天中聖天，厭捨五欲，在中止住，化度諸天。[^107] ^lun-038-169

兜率天上，恒有一生補處，[^108]諸菩薩常得聞法。 ^lun-038-170

密迹金剛力士，亦在四天王天上。 ^lun-038-171

如是等教化諸天。 ^lun-038-172

 ^lun-038-173

問曰：若隨初禪生，有何方便？ ^lun-038-174

答曰：雖生而^（1）^不著味，^（2）^念佛道，^（3）^憶本願，^（4）^入慈心，^（5）^念佛三昧，^（6）^時[^110]與禪和合，故名為「方便」。 ^lun-038-175

問曰：何以故作梵王？ ^lun-038-176

答曰：菩薩集福德因緣大故，世世常為物主，乃至生鹿中，亦為其王。[^111] ^lun-038-177

復次，是菩薩本願，欲請佛轉法輪，不應作散天。 ^lun-038-178

或時此中三千大千世界無佛，從一佛國至一佛國，求見初成佛未轉法輪者。所以者何？梵天王法，常應勸請諸佛轉法輪故。 ^lun-038-179

 ^lun-038-180

問曰：是一^＊^生菩薩，在十住地，已具足諸功德，今何以修習諸行？ ^lun-038-181

答曰： ^lun-038-182

心未入涅槃，要有所行，所謂四禪乃至三三昧。 ^lun-038-183

復次，是菩薩於天、人中，示行人法，修行求道。 ^lun-038-184

復次，是菩薩雖在十住地，猶有煩惱習在；又於諸法猶有所不知，是故修道[^116]。 ^lun-038-185

復次，是菩薩雖行深行──三十七品、三解脫門[^117]等，猶未取證；今為證故，更修諸行。 ^lun-038-186

復次，雖是大菩薩，於佛猶小；譬如大聚火，雖有能[^118]照，於日則不現。如《放鉢經》中，彌勒菩薩語文殊尸利：「^如我後身作[^119]佛，如恒河沙等文殊尸利，不知我舉足下足事！」[^120]以是故，雖在十住，猶應修行。 ^lun-038-187

問曰：一[^121]生菩薩何以不廣度眾生，而要生佛前？ ^lun-038-188

答曰：是菩薩所度已多，今垂欲成佛，應在佛前。所以者何？非但度眾生得成佛，諸佛深法，應當聽聞故。 ^lun-038-189

因論生論：若為諮問佛事故生在佛前，何以釋迦菩薩於迦葉佛前惡口毀呰 ^lun-038-190

問曰：若為諮問[^122]佛事故在佛前者，何以故釋迦文佛作菩薩時，在迦葉佛前，惡口毀呰？ ^lun-038-191

答曰： ^lun-038-192

是事先已說，法身菩薩種種變化身以度眾生。[^123]或時行人法，有飢渴、寒熱、老病，憎愛、瞋喜、讚歎、呵罵等，除諸重罪，餘者皆行。[^124] ^lun-038-193

`1104`是釋迦文菩薩，爾時為迦葉佛弟，名欝多羅。兄智慧熟，不好多語；弟智慧未備故，多（341a）好論議，時人謂弟為勝。兄後出家，得成佛道，號名迦葉；弟為閻浮提王訖梨机師，有五百弟子，以婆羅門書，教授諸婆羅門，諸婆羅門等不好佛法。爾時，有一陶師，名難陀婆羅，迦葉佛五戒弟子，得三道，與王師欝多羅為善友，以其心善淨信故。爾時，欝多羅乘金車，駕四白馬，與弟子俱出城門；難提婆羅於路相逢，欝多羅問言：「^從何所來？」答言：「^汝兄得阿耨多羅三藐三菩提，我供養還，汝可共行覲見[^125]於佛，故來相迎！」欝多羅作是念：「^若我徑[^126]到佛所，我諸弟子當生疑怪：『汝本論議、智慧恒勝，今往供養，將[^127]是親屬愛故？』必不隨我。」恐破其見佛因緣故，住諸法實相智中，入無上方便慧，度眾弟子故，口出惡言：「^此禿頭人，何能得菩提道！」 ^lun-038-194

爾時，難提婆羅善友，為如瞋狀，捉頭挽[^128]言：「^汝不得[^129]止[^130]？」欝多羅語弟子言：「^其事如是，吾不得止！」即時師徒俱行詣佛；見佛光相，心即清淨，前禮佛足，在一面坐。佛為隨意說法，欝多羅得無量陀羅尼門，諸三昧門皆開；五百弟子還發阿耨多羅三藐三菩提心。欝多羅從坐起，白佛言：「^願佛聽我出家作比丘！」佛言：「^善來！」即成沙門。[^131] ^lun-038-195

以是方便故，現出惡言，非是實也。 ^lun-038-196

虛空可破，水可作火，火可作水，一[^132]生菩薩於凡夫[^133]中瞋心叵[^134]得，何況於佛！ ^lun-038-197

問曰：若爾者，佛何以受第八罪報[^135]──六年苦行[^136]？ ^lun-038-198

`1105`答曰： ^lun-038-199

小乘法與大乘法異；若無異者，不應有大、小。 ^lun-038-200

小乘法中，不說「法身菩薩祕奧深法、無量不可思議神力」；多說「（341b）斷結使、直取涅槃法」。[^137] ^lun-038-201

復次，若佛不受是第八罪報，有諸天、神、仙、龍、鬼諸長壽者，見有此惡業而不受罪報，謂為無業報因緣；以是故，雖現在[^138]無[^139]惡業，亦受罪報。 ^lun-038-202

又有今世因緣：諸外道等信著苦行，若佛不六年苦行，則人不信，言「是王子串[^140]樂，不能苦行」，以是故佛六年苦行。有外道苦行者，或三月、半歲、一歲，無能六年日食一麻一米者；諸外道謂此為苦行之極，是人若言[^141]無道，真無道也。於是信受，皆入正道。 ^lun-038-203

以是二因緣故六年苦行，非實罪也。何以故？諸佛斷一切不善法、成就一切善法故；佛若實受罪報，不得言「成一切善法，斷一切不善法」。 ^lun-038-204

復次，小乘法中，佛為小心眾生故，說一[^142]生菩薩猶惡口毀佛。 ^lun-038-205

一^＊^生菩薩，尚不罵小兒，云何實毀佛？皆是方便為眾生故。何以知之？ ^lun-038-206

是釋迦文佛，毘婆尸佛時作大婆羅門，見佛眾僧食疾而發是言：「^如是人輩，應食馬麥！」因此罪故，墮黑繩等地獄，受無量世苦已；餘罪因緣，雖成佛道，而三月食馬麥。[^143] ^lun-038-207

`1106`又聲聞法中說：「^佛過三阿僧祇劫，常為男子，常生貴處，常不失諸根，常識宿命，常不墮三惡道中。」[^144] ^lun-038-208

從毘婆尸佛來，九十一劫。如汝法，九十[^145]劫中，不應墮惡道，何況末後一劫！以是故知非是實也，方便故說。 ^lun-038-209

問曰：佛二罪[^146]，毘尼、雜藏[^147]中說，是可信受。三阿僧祇後百劫不墮惡道者，從初阿僧祇亦不應墮惡道，若不墮者，何以但說百劫？佛無是說，但是（341c）阿毘曇鞞婆沙論議師說！[^148] ^lun-038-210

答曰：阿毘曇是佛說，汝聲聞人隨阿毘曇論議，是名鞞婆沙，不應有錯！ ^lun-038-211

又如薄拘盧，以一訶梨勒果施僧，於九十一劫中不墮惡道，[^149]何況菩薩無量世來以身布施、修諸功德而以小罪因緣墮在地獄！ ^lun-038-212

如是事，鞞婆沙不應錯！以是故，小乘人不知菩薩方便。 ^lun-038-213

復次，聽汝鞞婆沙不錯，佛自說菩薩本起：「菩薩初生時，行七步，口自說言：『^我所以生者，為度眾生故。』言已，默然。乳餔[^150]三年，不行、`1107`不語；漸次長大，行語如法。」[^151]一切嬰孩，小時未能行語，漸次長大，能具人法；今云何菩薩初生能行、能語，後便不能[^152]？當知是方便力故。 ^lun-038-214

若受是方便，一切佛語悉[^153]皆得通；若不受者，一實一虛！ ^lun-038-215

如是種種因緣，知為度眾生故現行惡口。 ^lun-038-216

問曰：一^＊^生菩薩何以但生兜率天上，不生餘處？[^154] ^lun-038-217

`1108`答曰： ^lun-038-218

若在他方世界來者，諸長壽天、龍鬼神求其來處不能知，則生疑心，謂為幻化。 ^lun-038-219

若在人中死人中生，然後作佛者，人起輕慢，天則不信；法應天來化人，不應人化天也！是故天上來生，則是從天為人，人則敬信。 ^lun-038-220

無色界中無形，不得說法，故不在中生。 ^lun-038-221

色界中雖有色身，可為說法，而深著禪味，不能大利益眾生故，是故不在中生。 ^lun-038-222

下三欲天，深厚結使，麁心錯亂；上二天結使既厚，心軟[^155]不利。 ^lun-038-223

兜率天上，結使薄，心軟利，常是菩薩住處。 ^lun-038-224

譬如太子將登王位，先於靜室七日齋潔，然後登正殿受王位。補處菩薩亦如是，兜率天上如齋處，（342a）於彼末後[^156]受天樂；壽終[^157]來下，末後受人樂，便成阿毘三佛[^158]。 ^lun-038-225

無量百千萬億諸天圍遶[^159]，來生是間。以菩薩先常於無始生死中，往反天上人間，今是末後天身，不復更來生天，是故咸皆侍送。菩薩於彼壽盡，當下作佛；諸天壽有盡者、不盡者，作願下生，為菩薩檀越。[^160] ^lun-038-226

`1109`復次，諸天下者，欲常侍衛菩薩，以有百億魔怨，恐來惱亂菩薩故。 ^lun-038-227

此菩薩生人中，厭老病死，出家，得阿耨多羅三藐三菩提，如《菩薩本起經》中說。[^161] ^lun-038-228

釋曰： ^lun-038-229

菩薩有二種：一者、生身菩薩，二者、法身菩薩。 ^lun-038-230

一者、斷結使，二者、不斷結使。 ^lun-038-231

法身菩薩斷結使，得六神通；生身菩薩不斷結使，或離欲得五神通。[^163] ^lun-038-232

^得六神通者，不生三界，遊諸世界，供養十方諸佛。[^164] ^lun-038-233

^遊戲神通者，到十方世界度眾生，雨七寶；所至世界，皆一乘清淨，壽無量阿僧祇劫。[^165] ^lun-038-234

問曰：菩薩法應度眾生，何以但至清淨無量壽佛（342b）世界中？ ^lun-038-235

答曰：菩薩有二種：一者、有慈悲心，多為眾生；二者、多集諸佛功德。 ^lun-038-236

樂多集諸佛功德者，至一乘清淨無量壽世界。[^166] ^lun-038-237

好多為眾生者，至無佛法眾處，讚歎三寶之音，[^167]如後章說。[^168] ^lun-038-238

釋曰： ^lun-038-239

此菩薩或生無佛世界，或生有佛世界。 ^lun-038-240

世界不淨，有三惡道，貧窮下劣；或生清淨世界。 ^lun-038-241

至無佛世界，以十善道、四禪乃至四無色定，利益眾生；令信向三寶，稱說五戒及出家戒，令得禪定、智慧功德。 ^lun-038-242

不清淨世界有二種：有現在佛，及佛滅度後。 ^lun-038-243

佛滅度後，或時出家，或時在家，以財施、法施種種利益眾生。 ^lun-038-244

若佛在世，作種種因緣引導眾生，令至佛所。 ^lun-038-245

清淨世界者，眾生未具功德者，令其滿足，是名「在所生處，利益眾生」。 ^lun-038-246

釋曰： ^lun-038-247

有三[^176]種菩薩，利根心堅，[^177]未發心前，久來集諸無量福德智慧；是人遇佛，聞是（342c）大乘法，發阿耨多羅三藐三菩提心，即時行六波羅蜜，入菩薩位，得阿鞞跋致地。所以者何？先集無量福德，利根心堅，從佛聞法故。 ^lun-038-248

譬如遠行，或有乘羊而去，或有乘馬而去，或有神通去者。乘羊者，久久乃到；乘馬者，差[^178]速；乘神通者，發意頃便到。如是不得言：「發意間云何得到？」神通相爾，不應生疑！菩薩亦如是，發阿耨多羅三藐三菩提時，即入菩薩位。 ^lun-038-249

有菩薩初發意，初雖心好，後雜諸惡，時時生念：「^我求佛道，以諸功德迴向阿耨多羅三藐三菩提。」是人久久無量阿僧祇劫，或至、或不至。先世福德因緣薄，而復鈍根，心不堅固──如乘羊者。 ^lun-038-250

有人前世，少有福德利根，發心漸漸行六波羅蜜，若三、若十、若百阿僧祇劫，得阿耨多羅三藐三菩提──如乘馬者，必有所到。 ^lun-038-251

第三、乘神通者，如上說。 ^lun-038-252

是三種發心：一者、罪多福少，二者、福多罪少，三者、但行清淨福德。 ^lun-038-253

清淨有二種：一者、初發心時，即得菩薩道；二者、小住，供養十方諸佛，通達菩薩道故[^180]，入菩薩位，即是阿鞞跋致地。[^181] ^lun-038-254

「阿鞞跋致地菩薩」義，如先說。[^182] ^lun-038-255

次後菩薩，大厭世間，世世已來，常好真實，惡於欺誑。 ^lun-038-256

是菩薩亦利根、堅心，久集無量福德、智慧。初發心時，便得阿耨多羅三藐三菩提，即轉法輪，度無量眾生，入無餘涅槃；法住若一劫、若減一劫，留化佛度眾生。 ^lun-038-257

佛有二種神通力：一者、現在時，二者、滅後。[^184] ^lun-038-258

「劫」義，如上說。[^185] ^lun-038-259

劫中所度眾生，亦復不少！ ^lun-038-260

次後菩薩，亦利根、心堅，久集福德；發心即與般若波羅蜜相（343a）應，得六神通；與無量眾生，共觀十方清淨世界，而自莊嚴其國。 ^lun-038-261

如阿彌陀佛，先世時作法藏比丘，佛將導遍至十方，示清淨國，令選擇淨妙之國，以自莊嚴其國。[^187] ^lun-038-262

---

[^1]: 第四之上＝第四品上【宋】【宮】，＝第四之一【元】【明】。（大正25，336d，n.7）
[^2]: 法要＝妙法【宋】【元】【明】。（大正25，336d，n.10）；〔要〕－【宮】【石】。（大正25，336d，n.11）
[^3]: 〔如〕－【宋】【宮】；如＝知【元】【明】。（大正25，336d，n.14）
[^4]: 《摩訶般若波羅蜜經》卷1〈3 習應品〉：「^佛告舍利弗：『菩薩摩訶薩行般若波羅蜜時，應如是思惟：菩薩但有名字，佛亦但有字，般若波羅蜜亦但有字；色但有字，受、想、行、識亦但有字。舍利弗！如我但有字，一切我常不可得，眾生、壽者、命者、生者、養育、眾數、人者、作者、使作者、起者、使起者、受者、使受者、知者、見者，是一切皆不可得。』」（大正8，221c11-18）
[^5]: 〔中〕－【宋】【元】【明】【宮】。（大正25，336d，n.15）
[^6]: 上＝止【宋】【元】【明】【宮】。（大正25，336d，n.16）
[^7]: 《正觀》（6），p.102： （1）《摩訶般若波羅蜜經》卷1〈3 習相應品〉（大正8，221c13-21）、卷2〈7 三假品〉（大正8，230c5-231a19）、卷3〈9 集散品〉（大正8，234c14-29）、卷4〈16 乘乘品〉（大正8，247b6-19）、卷7〈26 十無品〉（大正8，268c19-269a8）。 （2）《放光般若經》、卷1〈3 假號品〉（大正8，5a2-7）、卷2〈9 行品〉（大正8，11b6-c8）、〈11 本無品〉（大正8，14a27-b11）、卷3〈17 摩訶衍品〉（大正8，21a9-16）、卷5〈26 不可得三際品〉（大正8，34c20-35a5）。
[^8]: ┌世諦，第一義諦 │知名字相，不知名字相 有我無我 ┤初習行，久習行 │著者，不著者 └知它意者，不知它意者 （印順法師，《大智度論筆記》［A009］p.15）
[^9]: 二諦：有我無我。（印順法師，《大智度論筆記》〔C006〕p.191）
[^10]: 〔者〕－【宋】【元】【明】【宮】。（大正25，336d，n.17）
[^11]: 理＋（也）【宋】【元】【明】【宮】。（大正25，336d，n.19）
[^12]: 著＋（者）【元】【明】。（大正25，336d，n.20）
[^13]: 《大正藏》原作「惑」，今依《高麗藏》作「愍」（第14冊，763b7）。
[^14]: 出處待考。
[^15]: （1）《大毘婆沙論》卷66：「^示道沙門者，謂尊者舍利子，無等䨥^※^故、大法將故、常能隨佛轉法輪故。一切無學聲聞應知亦爾。」（大正27，341c25-28） ※[雨/隻]＝雙【宋】【元】【明】【宮】。（大正27，341d，n.5） （2）《順正理論》卷69：「^舍利子聲聞眾中智慧第一，是大法將。」（大正29，719b26-27）
[^16]: （分）＋別【元】【明】。（大正25，336d，n.23）
[^17]: 任：4.能，堪。（《漢語大詞典》（一），p.1196）
[^18]: 牛足比丘宿緣。（印順法師，《大智度論筆記》［G011］p.384）
[^19]: 躑＝擲【宋】【元】【明】【宮】。（大正25，337d，n.1）
[^20]: 參見《大智度論》卷84：「^譬如蜜婆私詫阿羅漢，五百世在獼猴中，今雖得阿羅漢，猶騰跳樹木。愚人見之，即生輕慢：『是比丘似如獼猴。』是阿羅漢無煩惱心而猶有本習。」（大正25，649c10-13）
[^21]: 三性次第：垢心次第不得入無漏心，中間要有善有漏。（印順法師，《大智度論筆記》〔A060〕p.102）
[^22]: 任＋（得道）【宋】【元】【明】【宮】。（大正25，337d，n.2）
[^23]: 利：2.疾，迅猛。《淮南子‧墬形訓》：輕土多利，重土多遲。高誘注：利，疾也。」（《漢語大詞典》（二），p.634）
[^24]: 深：19.深重，嚴重。《韓非子‧喻老》：君有疾在腠理，不治將恐深。」（《漢語大詞典》（五），p.1420）
[^25]: 下二天：指四天王天及忉利天。 ![](media/image1.emf){width="5.74375in" height="1.0in"}
[^26]: （印順法師，《大智度論筆記》［F036］p.368）
[^27]: 〔或〕－【宋】【元】【明】【宮】。（大正25，337d，n.4）
[^28]: 參見《正觀》（6），p.103：《大智度論》卷37（大正25，333b11-28）、卷29（275c1-276b19）。
[^29]: 染累：牽連，連累。（《漢語大詞典》（四），p.938）
[^30]: 入實相：一生補處，是法身──從兜率來（不必成佛）。（印順法師，《大智度論筆記》［A042］p.81）
[^31]: 參見《摩訶般若波羅蜜經》卷2〈4 往生品〉：「^舍利弗！有菩薩摩訶薩不以方便入初禪乃至第四禪，亦行六波羅蜜。是菩薩摩訶薩得禪故生長壽天，隨彼壽終來生是間，得人身，值遇諸佛。是菩薩諸根不利。」（大正8，225b15-18） 另參見《大智度論》卷38〈4 往生品〉（大正25，337b28-c2）。
[^32]: 上二處：指他方佛國來及兜率天來之菩薩。
[^33]: 心身關係：欲界身地大多，心即鈍，以心心數法隨身彊弱故。（印順法師，《大智度論筆記》〔A060〕p.102）
[^34]: 〔故〕－【宋】【元】【明】【宮】。（大正25，337d，n.9）
[^35]: 參見印順法師，《初期大乘佛教之起源與開展》，p.682：「^在〈往生品〉中，行般若波羅蜜相應的，舉他方、兜率天、人間──三處來，與「下品般若」〈相無相品〉所說相合。說到「與般若波羅蜜相應，從此間終，當生何處」時，[廣說修菩薩行人的不同行相，共四十四類]{.underline}。這不但是「下品般若」所未說，也是「中品般若」「後分」所沒有的。這表示了當時佛教界所知道的菩薩，無論是事實的，論理的，傳說的，有那麼多的不同類型。」
[^36]: ┌無方便 ┬味著生天 │ └起不善心生欲界 菩薩行禪（七人） ┤ ┌起悲心，捨禪味生欲界（結業身）三大家（2） │ │生有佛處──（賢劫中當得）（1） └有方便 ┤生六欲天，成就眾生、淨佛世界（3） │作梵天王，尋佛，請轉法輪（4） └生兜率，壽終，百千萬億〔諸天〕圍繞，來此成佛（5） （印順法師，《大智度論筆記》［F036］p.369）
[^37]: 今＝合【宋】【元】【明】【宮】。（大正25，337d，n.11）
[^38]: 二處：過去來生處，往生未來處。
[^39]: 新學：取空相，疑生死業因緣。（印順法師，《大智度論筆記》〔E009〕p.301）
[^40]: ┌若身滅便無 ┬眾生生即有愛喜生即知貪色---┬比知先世曾習因緣 │ └同一父母生，愚智好醜貧富異┘ 證有後世 ┤ ┌此非肉眼所見：天眼所見故可見──現知 │ │煩惱不盡，行業因緣相續故可知 ┐ │ │有知宿命者故 │ └若不見重生 ┤一切經書皆說有故 ├比知及聖教量知 │三業定有善不善故 │ └信聖人所說故 ┘ （印順法師，《大智度論筆記》［F036］p.369）
[^41]: 牝牡（^ㄆㄧㄣˋ ㄇㄨˇ）：1.鳥獸的雌性和雄性。《荀子‧非相》："夫禽獸有父子而無父子之親，有牝牡而無男女之別。"（《漢語大詞典》（六），p.237）
[^42]: 天眼：天眼明見死生。（印順法師，《大智度論筆記》［A053］p.324）
[^43]: （1）是＝見【宋】【元】【明】【宮】【石】。（大正25，338d，n.2） （2）《大正藏》原作「是」，今依【宋】【元】【明】【宮】【石】及《高麗藏》作「見」（第14冊，765a20）。
[^44]: 十二因緣──證有後世：煩惱不盡故，於身情意相續，更生身情意。身情意造業不至後世，而後世果報從是因緣生。（印順法師，《大智度論筆記》［A054］p.92）
[^45]: 乳中著毒喻。（印順法師，《大智度論筆記》［E025］p.324）
[^46]: 《大正藏》原作「等」，今依《高麗藏》作「第」（第14冊，765b10）。
[^47]: （夢）＋行【宋】【元】【明】【宮】。（大正25，338d，n.5）
[^48]: 枯悴：1.憔悴。（《漢語大詞典》（四），p.896）
[^49]: 適＝悅【宋】【元】【明】【宮】，＝澤【石】。（大正25，338d，n.6）
[^50]: 十善十惡：善不善心動，顏色即有悅不悅異，身即有枯悴輕軟異。（印順法師，《大智度論筆記》［A052］p.89）
[^51]: 參見《中論》卷3〈17 觀業品〉：「^雖空亦不斷，雖有亦不常，業果報不失，是名佛所說。」（大正30，22c21-22）
[^52]: （1）佛德──甚深法：諸法畢竟空而亦不斷滅，生死相續亦不常，過去業能生果報而不滅。 （印順法師，《大智度論筆記》〔C002〕p.184） （2）業：無量劫業因緣，雖過去亦能生果報而不滅。（印順法師，《大智度論筆記》〔C011〕p.203）
[^53]: （1）畢竟空：但除法中邪見顛倒，不破後世。（印順法師，《大智度論筆記》〔C006〕p.192） （2）空有決：若都空，不應往生；若實有，不應說畢竟空。為破愛著、邪見、顛倒故說空，不為破後世。（印順法師，《大智度論筆記》〔C006〕p.192）
[^54]: 〔明〕－【宋】【元】【明】【宮】。（大正25，338d，n.10）
[^55]: 無＋（非非有非非無）【石】。（大正25，338d，n.11）
[^56]: 有無决：佛法不著有、無、有無、非有非無，不著亦不著。（印順法師，《大智度論筆記》〔C013〕p.207）
[^57]: 斫＝破【宋】【宮】。（大正25，338d，n.12）
[^58]: 說教：為生隨緣說法，自無所著。（印順法師，《大智度論筆記》〔C007〕p.194）
[^59]: 《中論》卷3〈18 觀法品〉：「^一切實非實，亦實亦非實，非實非非實，是名諸佛法。」（大正30，24a5-6）
[^60]: （1）《中論》卷4〈25 觀涅槃品〉：「^涅槃之實際，及與世間際，如是二際者，無毫釐差別。」（大正30，36a10-11） （2）世間即涅槃：真故。（印順法師，《大智度論筆記》〔C022〕p.224）
[^61]: 參見《大智度論》卷37：「^復次，深念佛故，終不離佛；世世善修念佛三昧故；不失菩薩心故；作不離佛願；願生在佛世故；種值佛業緣常相續不斷故，乃至阿耨多羅三藐三菩提，終不離見佛。」（大正25，333b24-28）
[^62]: 慈悲：達諸法畢竟空，眾生不知而自苦，乃起大悲。（印順法師，《大智度論筆記》［D003］p.243）
[^63]: 深＝染【宋】【元】【明】。（大正25，338d，n.14）
[^64]: 〔間〕－【宋】【元】【明】【宮】。（大正25，338d，n.16）
[^65]: 何故──終不離佛：生慈悲心故。（印順法師，《大智度論筆記》〔F033〕p.366）
[^66]: 佛所化土：十方恆沙等界；佛力能普至，度生者有局。（印順法師，《大智度論筆記》〔C020〕p.220）
[^67]: 無方便：不念眾生，不知回向。（印順法師，《大智度論筆記》〔E025〕p.324）
[^68]: 土＝上【元】【明】。（大正25，339d，n.2）
[^69]: （1）《雜阿含經》卷16（442經）（大正2，114a21-c18）。 （2）另參見《出曜經》卷21〈20 如來品〉（大正4，724b24）、卷24〈28 觀品〉（737a10-12）。 （3）從天墮地獄，猶如大地土。（印順法師，《大智度論筆記》〔G011〕p.385） （4）經：甲頭土多，大地土多。（印順法師，《大智度論筆記》〔H001〕p.390）
[^70]: 利根、鈍根──（1）三緣故利。（2）根：一、慧根，二、五根，三、十八根，四、三［善或不善］根。（印順法師，《大智度論筆記》［C021］p.223）
[^71]: （1）《眾事分阿毘曇論》卷4：「^二十二根，謂眼根、耳根、鼻根、舌根、身根，男根、女根，命根，意根，樂根、苦根、喜根、憂根、捨根，信根、精進根、念根、定根、慧根，未知當知根、已知根、無知根。」（大正26，646b19-22） 案：1、《雜阿含經》卷26（642經）：「^爾時，世尊告諸比丘：有三根：未知當知根、知根、無知根。」（大正2，182a15-16） 2、《眾事分阿毘曇論》卷5：「^云何無知根？所謂阿羅漢盡諸漏結，若無學慧根，謂彼根慧解脫、俱解脫、現法樂住增上無間生，是名無知根。」（大正26，654a24-26） （2）另參見《發智論》卷14（大正26，991b23-26），《大毘婆沙論》卷71（大正27，366a12-16），《俱舍論》卷2（大正29，13a20-23）。其中之三無漏根，譯為：未知當知根，已知根，具知根。
[^72]: 十八根：即二十二根中除女根與三無漏根（未知當知根，已知根，具知根）。因為說一切有部主張菩薩於百劫修相好時唯得男身，故除女根；又於三十四心斷結成道之前仍屬凡夫，故除三無漏根。
[^73]: 參見《妙法蓮華經》卷6〈19 法師功德品〉：「^爾時佛告常精進菩薩摩訶薩：若善男子、善女人，受持是《法華經》，若讀、若誦、若解說、若書寫，是人當得八百眼功德、千二百耳功德、八百鼻功德、千二百舌功德、八百身功德、千二百意功德，以是功德莊嚴六根皆令清淨。是善男子、善女人，父母所生清淨肉眼，見於三千大千世界內外所有山林河海，下至阿鼻地獄，上至有頂，亦見其中一切眾生，及業因緣果報生處，悉見悉知。」（大正9，47c3-11）
[^74]: 〔喜〕－【宋】【元】【明】【宮】。（大正25，339d，n.4）
[^75]: 〔餘〕－【宋】【元】【明】【宮】。（大正25，339d，n.5）
[^76]: 三善根：即無貪、無瞋、無癡。
[^77]: 三無漏根：即未知當知跟、已知根、具知根。
[^78]: 三界諸趣：欲界十處。（印順法師，《大智度論筆記》［A056］p.96）
[^79]: 上二菩薩：指第二類及第三類菩薩。
[^80]: 跋＝颰【宋】【元】【明】【宮】【石】。（大正25，339d，n.9）
[^81]: 《翻梵語》卷10：「^跋陀劫（應云跋陀羅，亦云波陀。《論》曰跋陀者善，譯曰賢也）。」（大正54，1054b8）
[^82]: （1）劫：石劫、城劫［此是大劫］。二種劫。時之大小。（印順法師，《大智度論筆記》〔C010〕p.201） （2）說城劫、石劫。（印順法師，《大智度論筆記》〔G011〕p.385） （3）經：劫──石喻、芥城喻。（印順法師，《大智度論筆記》〔H001〕p.386）
[^83]: （1）澌＝儩【宋】【元】【明】【宮】；＝賜【石】。（大正25，339d，n.10） （2）澌（^ㄙ）：1.盡，消亡。《禮記‧曲禮下》"庶人曰死"漢鄭玄注："死之言澌也。"孔穎達疏："今俗呼盡為澌。"（《漢語大詞典》（六），p.124） （3）儩（^ㄙˋ）：完，盡。《新唐書‧李密傳》："而稟取不節，敖庾之藏，有時而儩，粟竭人散，胡抑而成功？"（《漢語大詞典》（一），p.1733）
[^84]: 參見《雜阿含經》卷34（948經）（大正2，242b16-29），《別譯雜阿含經》卷16（341經）（大正2，487c6-20），《增壹阿含經》卷50〈52 大愛道般涅槃品〉（大正2，825b16-28）。
[^85]: （1）《別譯雜阿含經》卷4（66經）：「^一切妙衣，迦尸衣第一；諸善法中，不放逸第一。餘如上說。」（大正2，396c18-19） （2）《雜阿含經》卷10（264經）：「^比丘！灌頂王法復有八萬四千四種衣服，所謂迦尸細衣、芻摩衣、頭鳩羅衣、拘沾婆衣。」（大正2，68a14-17）
[^86]: 參見《雜阿含經》卷34（949經）（大正2，242c1-12），《別譯雜阿含經》卷16（342經）（大正2，487c21-488a6），《增壹阿含經》卷51〈52 大愛道般涅槃品〉（大正2，825c7-21），《大智度論》卷5（大正25，100c12-17）。
[^87]: 三界諸趣：劫欲盡時眾遠離。（印順法師，《大智度論筆記》〔A056〕p.96）
[^88]: 參見《正觀》（6），p.103：《摩訶般若波羅蜜經》卷11〈41 信毀品〉（或作〈信謗品〉）（大正8，304c）；《放光般若經》卷9〈42 泥犁品〉（大正8，63a）；《大般若經》卷435（大正7，187c）；《道行般若經》卷3（大正8，441b）；《大明度經》卷3（大正8，488a）；《摩訶般若鈔經》卷3（大正8，523a）；《小品般若經》卷3（大正8，550c）。
[^89]: 參見《大智度論》卷31（大正25，290b12-26）。
[^90]: 依據經文，前三禪各有四天。如《摩訶般若波羅蜜經》卷9〈36 尊導品〉：「^梵眾天、梵輔天、梵會天、大梵天，光天、少光天、無量光天、光音天，淨天、少淨天、無量淨天、遍淨天......。」（大正8，289b11-14） 此中說初禪四處：指梵眾天、梵輔天、梵會天、大梵天。 二禪八處：指初禪四天，及第二禪光天、少光天、無量光天、光音天。 三禪十二處：指初禪四天、第二禪四天，及第三禪淨天、少淨天、無量淨天、遍淨天。 但《大智度論》卷9說初禪有三天：「^梵世天者，生處有三種：一者、梵眾天，諸小梵生處；二者、梵輔天，貴梵生處；三者、大梵天，是名中間禪生處。」（大正25，122c16-18）
[^91]: 〔故〕－【宋】【元】【明】【宮】。（大正25，339d，n.13）
[^92]: 記舍利作佛。（印順法師，《大智度論筆記》［G011］p.384）
[^93]: 〔世〕－【宋】【元】【明】【宮】。（大正25，339d，n.14）
[^94]: 依現存《法華經》譯本，說法有別： （1）鳩摩羅什譯，《妙法蓮華經》卷2〈3 譬喻品〉：「^......華光佛壽十二[小]{.underline}劫。......是華光佛滅度之後，正法住世三十二小劫，像法住世亦三十二小劫。」（大正9，11c4-12） （2）［西晉］竺法護譯，《正法華經》卷2：「^......蓮華光佛當壽十二[中]{.underline}劫。......蓮華光佛滅度之後，正法、像法住[二十中劫]{.underline}。」（大正9，74b1-26） （3）［隋］闍那崛多共笈多譯，《添品妙法蓮華經》卷2〈3 譬喻品〉：「^......華光佛壽十二小劫。......是華光佛滅度之後，正法住世三十二小劫，像法住世亦三十二小劫。」（大正9，144b5-28）
[^95]: 參見《妙法蓮華經》卷1〈1 序品〉（大正9，4a23-26）。
[^96]: （1）《大悲經》卷3〈8 禮拜品〉：「^阿難！何故名為賢劫？阿難！此三千大千世界，劫欲成時，盡為一水。時淨居天以天眼觀見此世界唯一大水，見有千枚諸妙蓮華，一一蓮華各有千葉，金色金光、大明普照、香氣芬薰、甚可愛樂；彼淨居天因見此已，心生歡喜，踊躍無量，而讚歎言：『奇哉！奇哉！希有！希有！如此劫中當有千佛出興於世。』以是因緣，遂名此劫號之為賢。」（大正12，958a13-20） （2）淨居天見賢劫千佛出現之相。（印順法師，《大智度論筆記》［G011］p.384）
[^97]: 〔故〕－【宋】【元】【明】。（大正25，339d，n.15）
[^98]: 〔若〕－【宋】【元】【明】【宮】。（大正25，339d，n.16）
[^99]: 者＝身【宋】【元】【明】【宮】。（大正25，340d，n.1）
[^100]: 菩薩行位──七住［八、九、十住同］：法身菩薩變化自在，不大須方便。（印順法師，《大智度論筆記》［A042］p.79）
[^101]: 入禪定方便，參見《大智度論》卷17（大正25，181a11-190a6）。無方便生長壽天，參見《大智度論》卷38（大正25，338c-339a）。有方便不隨禪生，參見《大智度論》卷38（大正25，339b）
[^102]: 各＋（各）【宋】【元】【明】【宮】【石】。（大正25，340d，n.3）
[^103]: 它（他）方世界：惡不淨者名欲界，淨者不名三界［獨菩薩出］。（印順法師，《大智度論筆記》〔C016〕p.211）
[^104]: 它（他）方世界：淨界無惡道及名，無二乘女人，人具三十二相，無量光明，一念頃作無量身，至十方界度無量眾生，非欲非色非無色，大菩薩福德清淨業感。（印順法師，《大智度論筆記》［C016］p.212）
[^105]: 各具殊勝。（印順法師，《大智度論筆記》〔D006〕p.246）
[^106]: （1）地＝他【宋】【元】【明】【宮】【石】。（大正25，340d，n.5） （2）《大正藏》原作「地」，今依【宋】【元】【明】【宮】【石】作「他」。
[^107]: （1）三界異熟──三十三天須浮摩林：聖人所住。（印順法師，《大智度論筆記》［A062］p.102） （2）三十三天上有須浮摩林聖天於中化眾生。（印順法師，《大智度論筆記》〔H027〕p.421）
[^108]: 三界異熟──兜率天：補處所住。（印順法師，《大智度論筆記》［A062］p.102）
[^109]: 〔大〕－【宋】【元】【明】【宮】。（大正25，340d，n.7）
[^110]: （1）〔時〕－【宋】【元】【明】【宮】。（大正25，340d，n.9） （2）時：25.副詞。時常，經常。（《漢語大詞典》（五），p.691）
[^111]: 參見《六度集經》卷3〈1布施度無極章〉（18經）（大正3，12b29-13a4），《六度集經》卷6〈4 精進度無極章〉（57經）（大正3，32c11-33b23），《菩薩本緣經》卷3〈7 鹿品〉（大正3，66c2-68b25），《撰集百緣經》卷4〈37 佛垂般涅槃度五百力士緣〉（大正4，220c16-221b13）。
[^112]: 三＝一【元】【明】＊【石】。（大正25，340d，n.12） 案：《大正藏》原作「三」，今依【元】【明】【石】及《摩訶般若波羅蜜經》、《大般若波羅蜜多經》、《放光般若經》、《光讚經》、梵文本《二萬五千頌般若》各經經文對照作「一」，較為合理，以下同。 （1）《摩訶般若波羅蜜經》卷2〈4 往生品〉：「^舍利弗！有菩薩摩訶薩一生補處行般若波羅蜜，以方便力故入初禪乃至第四禪，入慈心乃至捨，入虛空處乃至非有想非無想處，修四念處乃至八聖道分，入空三昧無相無作三昧，不隨禪生，生有佛處修梵行。」（大正8，225c13-18） （2）《大般若波羅蜜多經》卷404（第二分）〈3 觀照品〉：「^舍利子！復有菩薩摩訶薩修行般若波羅蜜多，有方便善巧故，入初靜慮乃至第四靜慮，入慈無量乃至捨無量，入空無邊處定乃至非想非非想處定，修四念住乃至八聖道支，於空解脫門、無相解脫門、無願解脫門自在現前，不隨靜慮、無量、無色勢力而生，是菩薩摩訶薩一生所繫。」（大正7，18c10-17） （3）《放光般若經》卷2〈4 學五眼品〉：「^復生一生補處菩薩，行般若波羅蜜，以漚惒拘舍羅，具於四禪，具四等意、四無形定、三十七品，空無相無願具足三昧，不隨禪處；常見諸佛，供事世尊。」（大正8，7c17-20） （4）《光讚經》卷2〈3 行空品〉： ^佛告舍利弗：「一生補處開士大士，行智度無極，以善權方便，現行第一禪至四禪、慈悲喜護三昧，至于空慧、識慧、無用慧、有想無思，過是四天，修三十七品，行大哀，行空三昧、無想三昧、無願三昧；開士交遊自在所生也，其人面自見諸佛世尊。」（大正8，156c2-8） （5）*Pañcaviṃśatisāhasrikā Prajñāpāramitā*（《二萬五千頌般若》）作「ekajāti-pratibaddhā」（一生所繫）。（Kimura Takayasu（木村高尉）ed., Tokyo,2007, p.81）
[^113]: 率＝術【宋】【元】【宮】；明註曰：「率」，《北藏》作「術」。（大正25，340d，n.13）
[^114]: 與＝以【宋】【元】【明】【宮】。（大正25，340d，n.14）
[^115]: （1）行位──十住菩薩修行：未入涅槃，要有所行；於天、人中示行修道；猶有習在，猶有未知；今為證故；於佛小故。（印順法師，《大智度論筆記》［A042］p.81） （2）十住即十住地。（印順法師，《大智度論筆記》〔E024〕p.322）
[^116]: 道＝行【宋】【元】【明】【宮】【石】。（大正25，340d，n.15）
[^117]: 參見《大智度論》卷6：「^復次，入三解脫門：空、無相、無作，則得涅槃常樂故，是名甚深法。」（大正25，107a6-7）
[^118]: 能＝所【宋】【元】【明】【宮】。（大正25，340d，n.16）
[^119]: （復）＋作【宋】【元】【明】【宮】。（大正25，340d，n.17）
[^120]: （1）參見《佛說放鉢經》：「^舍利弗白彌勒菩薩言：『仁者高才，功德已滿，智慧備足，次當來佛，當知鉢處。』彌勒菩薩語舍利弗言：『我雖次當來佛，功德成滿，其行具足，不知^※^文殊師利菩薩。譬如十方恒邊沙佛剎滿中萬物草木，及爾所菩薩，不能知佛一步之中所念何等。』」（大正15，449b24-29）但本經內容與《大智度論》所說不同。 ※知＝如【宋】【元】【明】【宮】。（大正15，449d，n.3） （2）文殊不知彌勒舉足下足事。（印順法師，《大智度論筆記》［I028］p.438）
[^121]: （1）三＝一【明】＊。（大正25，340d，n.18） （2）《大正藏》原作「三」，今依【明】作「一」。
[^122]: 諮問：咨詢，請教。（《漢語大詞典》（十一），p.350）
[^123]: 參見《正觀》（6），pp.103-104： （1）鬱多羅比丘惡口毀呰：參見《大智度論》卷27（大正25，261c14-16）。 （2）法身菩薩，種種變化：參見《大智度論》卷6（大正25，106b）、卷12（大正25，146b-c）、卷17（大正25，188c）、卷28（大正25，265b）、卷29（大正25，273b）、卷30（大正25，283a）、卷34（大正25，309b）、卷38（大正25，340a、342a）、卷59（大正25，478a）、卷74（大正25，580a）。
[^124]: （1）菩薩行位──十住菩薩修行：法身菩薩變化度生，一切行唯除重罪。（印順法師，《大智度論筆記》［A042］p.81） （2）毘尼：法身行方便，唯除重罪。（印順法師，《大智度論筆記》［C007］p.195）
[^125]: 覲（^ㄐㄧㄣˋ）見：1.朝見。2.會見，拜見。（《漢語大詞典》（十），p.352）
[^126]: 徑：7.直接。（《漢語大詞典》（三），p.976）
[^127]: 將：28.副詞。乃，方。29.副詞。殆，大概。（《漢語大詞典》（七），p.805）
[^128]: 挽：1.拉，牽引。（《漢語大詞典》（六），p.623）
[^129]: 得：19.知曉，明白。（《漢語大詞典》（三），p.988）
[^130]: 止：19.語氣助詞。用於句末，表確定語氣。《詩‧召南‧草蟲》："亦既見止，亦既覯止，我心則降。"毛傳："止，辭也。"（《漢語大詞典》（五），p.299）
[^131]: 參見《佛說興起行經》卷下《10 佛說苦行宿緣經》（大正4，172c6-174a1），《法苑珠林》卷76（大正53，855c5-7）。
[^132]: （1）三＝一【明】。（大正25，341d，n.4） （2）《大正藏》原作「三」，今依【明】作「一」。
[^133]: 夫＝人【宋】【元】【明】【宮】。（大正25，341d，n.5）
[^134]: 叵（^ㄆㄛˇ）：1.不，不可。（《漢語大詞典》（一），p.957）
[^135]: 關於「佛受九罪報」，參見《大智度論》卷9：「^一者、梵志女孫陀利謗，五百阿羅漢亦被謗；二者、旃遮婆羅門女繫木盂作腹謗佛；三者、提婆達推山壓佛，傷足大指；四者、迸木刺腳；五者、毘樓璃王興兵殺諸釋子，佛時頭痛；六者、受阿耆達多婆羅門請而食馬麥；七者、冷風動故脊痛；八者、六年苦行；九者、入婆羅門聚落，乞食不得，空鉢而還。」（大正25，121c8-15）
[^136]: （1）六年苦行，參見《根本說一切有部毘奈耶破僧事》卷11（大正24，156c27-157a3）；《方廣大莊嚴經》卷7〈17 苦行品〉（大正3，580a22-582b18）；《佛本行集經》卷25〈29 精進苦行品〉（大正3，767c24-771a29）；《佛說興起行經》卷下（大正4，172c6-174a1）。 （2）六年苦行：小乘謂是第八罪報，大乘以二義通。（印順法師，《大智度論筆記》〔C008〕p.197）
[^137]: 大小差別──小乘不說法身祕奧神力，多說斷結取涅槃。（印順法師，《大智度論筆記》［D009］p.252）
[^138]: 在＝作【宋】【元】【明】【宮】。（大正25，341d，n.7）
[^139]: 〔無〕－【宋】【元】【明】【宮】。（大正25，341d，n.8）
[^140]: （1）串＝慣【宋】【元】【明】【宮】。（大正25，341d，n.9） （2）串（ㄍㄨㄢˋ）：1.習慣。《荀子‧大略》："國法禁拾遺，惡民之串以無分得也。"楊倞注："串，習也。2.親近。（《漢語大詞典》（一），p.623）
[^141]: 〔言〕－【宋】【元】【明】【宮】。（大正25，341d，n.10）
[^142]: 二＝三【元】【宮】＊，＝一【明】＊。（大正25，341d，n.13） 案：《大正藏》原作「二」，今依【明】作「一」，下同。
[^143]: 三月食馬麥，參見《十誦律》卷14（大正23，99b29-100b13）、卷26（大正23，187c8-189a4）；《大寶積經》卷108〈38大乘方便會〉（大正11，606b4-c23）；《佛說興起行經》卷下《9 佛說食馬麥宿緣經》（大正4，172a10-c4）。
[^144]: 參見《大毘婆沙論》卷176：「^第三無數劫滿已修妙相業時，亦決定知我當作佛，亦發無畏師子吼言：我當作佛！齊何名菩薩？答：齊能造作增長相異熟業。......復次，修妙相業時，捨五劣事，得五勝事：一、捨諸惡趣，恒生善趣；二、捨下劣家，恒生貴家；三、捨非男身，恒得男身；四、捨不具根，恒具諸根；五、捨有忘失念，恒得自性生念，由此得名真實菩薩。」（大正27，886c25-887a14）
[^145]: 〔十〕－【宋】【宮】；十＋（一）【元】【明】。（大正25，341d，n.15）
[^146]: 二罪：六年苦行及三月食馬麥。
[^147]: （1）印順法師，《原始佛教聖典之集成》，p.100：「^《小部》，起初是屬於《經藏》的一分，所以合稱《五部》、《五阿含》。但佛教界的一般趨勢，是別立為《雜藏》的；性質也與《阿含》不同，所以作為別部來說明。銅鍱部所傳，有很完整的《小部》。漢譯的部分不多，所以漢譯部分，就附列在《小部》下。」 （2）印順法師，《以佛法研究佛法》，pp.181-183： ^南方的佛教，大眾系與分別說系，在經律論以外，又有《雜藏》的結集。《雜藏》中，像《法句》、《義足》等，是古型的精粹的小集。也有本生、本事、譬喻、方等，這裡面含有豐富的大乘思想。這在迦王時代，已經如此了。不久，據《分別功德論》說，《雜藏》的內容更充實，也就是說，佛菩薩行果的成分更多了。「文義非一，多於三藏，故曰《雜藏》。」試問這部帙浩大的《雜藏》，從何而來？大眾分別說系的論藏不發達，傳譯來中國的很少；這不是中國學者有意鄙棄他，實在他本來就不多。但他們，重智慧，重化他，重融攝，他們焉能無所述作！我敢說，《雜藏》就是他們作品的匯集。後來，大乘思想更豐富，舊瓶裝不了新酒，這才離開《雜藏》，自立體系，編集為大乘藏。
[^148]: 毘曇鞞婆沙說。（印順法師，《大智度論筆記》［H011］p.399）
[^149]: （1）《佛五百弟子自說本起經》〈13 薄拘盧品〉：「^我昔曾賣藥，於槃曇摩國，在惟衛佛世，敬諸比丘僧。時有病瘦者，行藥療其疾，供給諸根藥，以惠諸比丘，一歲諸眾僧，令無所乏少。時施諸沙門，與一呵梨勒，於九十一劫，未曾歸惡道，在天上人間，其福自然見。所作德少耳，受福不可量；施一呵梨勒，長久生善處。」（大正4，194b16-26） （2）薄拘羅訶梨果供僧事。（印順法師，《大智度論筆記》［I029］p.439）
[^150]: 餔＝哺【宋】【元】【明】【宮】。（大正25，341d，n.18） 餔（^ㄅㄨ）：5.給食，喂食。（《漢語大詞典》（十二），p.539）
[^151]: （1）參見《佛本行集經》卷8〈6 樹下誕生品〉（大正3，687b3-14）。 （2）本行：初生相。（印順法師，《大智度論筆記》〔H014〕p.405）
[^152]: 能＋（語）【元】【明】。（大正25，341d，n.19）
[^153]: 〔悉〕－【宋】【元】【明】【宮】。（大正25，341d，n.20）
[^154]: 參見《大毘婆沙論》卷178：「^問：何故菩薩唯於睹史多天受天趣最後異熟，不於餘天耶？ 答：脅尊者言：『此不應問，若上、若下，俱亦生疑。然生彼天，不違法相。』 有說：『睹史多天，是千世界天趣之中，猶如臍法，是故菩薩唯生彼天。』 有說：『下天放逸，上天根鈍，唯睹史多天離二過失；菩薩怖畏放逸、厭患鈍根，故唯生彼。』 有說：『下天煩惱利，上天煩惱數，睹史多天離此二種；菩薩厭此二類煩惱，故生彼天。』 有說：『菩薩唯造作增長彼天處業，故唯生彼。』 有說：『唯睹史多天壽量與菩薩成佛及贍部洲人見佛業熟時分相稱，謂人間經五十七俱胝六十千歲，能化、所化善根應熟。彼即是睹史多天壽量，是故菩薩唯生彼天。若生上天，壽量未盡，善根已熟；若生下天，壽量已盡，善根未熟──故不生彼。』 有說：『為化睹史多天無量樂法菩薩眾故。謂彼天中有九廊院，廊各十二踰繕那量，樂法菩薩常滿其中，補處菩薩晝夜六時恒為說法。上、下天處無如是事。』 有說：『菩薩恒時樂處中行，故於最後生處中睹史多天。從彼歿已，生中印度劫比羅筏窣睹城，於夜中分踰城出家，依處中行成等正覺，為諸有情說處中法，於夜中分入般涅槃。由此唯生睹史多天，非餘天處。』 問：何緣菩薩於最後有唯從天歿，不從人來？ 答：有說：『於諸趣中，天趣勝故。』 有說：『從天上來，人所重故。』 有說：『從天來時，有神變事；從人趣來，無如是事。』 有說：『人中無有如是壽量如睹史多與善根熟時相稱可故。』 有說：『睹史多天樂法菩薩業增上力，令此菩薩必生彼天，為說法故。』 有說：『菩薩彼時有生天業，定應受故。』 有說：『若菩薩頻生人中而成佛者，則生厭賤，不受化故。』 問：何不即於睹史多天成正等覺而必來人間耶？ 答：隨諸佛法故。謂過殑伽沙數諸佛世尊皆於人中而取正覺故。 復次，天趣身非阿耨多羅三藐三菩提所依止故。 復次，唯人智見猛利能得阿耨多羅三藐三菩提故。 復次，諸天耽著妙欲，於入正性離生、得果、離染等事非增上故。 復次，人趣根性猛利，多分能受如來正法；天趣不爾。 復次，最後有菩薩必受胎生，天趣唯化生故。 復次，有二事處，佛出世間：一、有厭心，二、有猛利智；當知此二唯人趣有。 復次，人、天並是法器，為欲俱攝，故來人間。若在天上，則人無由往；又不可令天上成佛來人間化人，當疑佛是幻所作，不受法故。是以菩薩人間成佛。」（大正27，892c15-893b3）
[^155]: 軟＝濡【宋】【元】【明】【宮】。（大正25，341d，n.23）
[^156]: 〔後〕－【元】【明】。（大正25，342d，n.1）
[^157]: 終＋（後）【元】【明】。（大正25，342d，n.2）
[^158]: 阿毘三佛。（印順法師，《大智度論筆記》［I044］p.451） （1）《一切經音義》卷9：「^阿惟三佛（此言訛也，正言阿毘三佛。阿毘，此云現；三，此云等；佛陀，此云覺──名現等覺。《長安品經》言成至佛，《大品經》云一切法、一切種。同一義也）」（大正54，356c17-18） 案：《出三藏記集》卷2：「^《摩訶鉢羅若波羅蜜經抄》，五卷（一名《長安品經》，或云《摩訶般若波羅蜜經》。偽秦符（案，符應作苻）堅建元十八年出）。」（大正55，10b1-2） （2）《翻梵語》卷1：「^阿毘三佛，亦云：阿惟三佛，亦云：阿毘三佛陀；譯曰：大覺。」（大正54，981c9）
[^159]: 生兜率壽終無量百千萬億［諸天］圍遶成佛。（印順法師，《大智度論筆記》［F036］p.369）
[^160]: ［唐］義淨撰，《南海寄歸內法傳》卷1：「^梵云陀那鉢底，譯為施主；陀那是施，鉢底是主。而云檀越者，本非正譯。略去那字，取上陀音轉名為檀，更加越字，意道由行檀捨，自可越渡貧窮。妙釋雖然，終乖正本。」（大正54，211b10-12）
[^161]: （1）參見《修行本起經》（大正3，461a3-472b23），《異出菩薩本起經》（大正3，617b14-620c7）。 （2）佛陀出胎、出家、苦行、成道、降魔、說法。（印順法師，《大智度論筆記》［I034］p.442）
[^162]: ┌供養恭敬尊重讚嘆諸佛 ┐ ┌遊諸佛國 ┤彼國無二乘名 ├智增，樂多集諸佛功德 菩薩（法身）得六神通 ┤ └彼國其壽無量 ┘ 不生三界（四人） └遊諸世界---無三寶處讚嘆三寶──悲增，樂多為眾生 （印順法師，《大智度論筆記》［F037］p.370）
[^163]: 二種菩薩：生身──不斷，或得五通；法身──斷結，得六通。（印順法師，《大智度論筆記》〔C012〕p.205）
[^164]: （1）案：此釋第9類菩薩。 （2）菩薩行位──十住菩薩修行：法身菩薩，得六神通，不生三界，遊諸佛［國］土。（印順法師，《大智度論筆記》［A042］p.81）
[^165]: （1）案：此釋第10、11類菩薩。 （2）它（他）方世界：一乘，無量壽世界，法身大士之所遊。（印順法師，《大智度論筆記》〔C016〕p.211）
[^166]: 案：此釋第10、11類菩薩。
[^167]: 案：此釋第12類菩薩。
[^168]: （1）參見《大智度論》卷38〈4 往生品〉：「^至無佛世界，以十善道、四禪乃至四無色定，利益眾生；令信向三寶，稱說五戒及出家戒，令得禪定、智慧功德。」（大正25，342b12-14） （2）二種菩薩：悲增，智增。（印順法師，《大智度論筆記》〔C012〕p.205） （3）菩薩根性：慈心多為眾生，多集功德［法身仍有差別］。（印順法師，《大智度論筆記》〔F020〕p.350）
[^169]: ┌得四禪等，不生三界，常生有益眾生處 │行六度，入菩薩位，得不退┬即時得 菩薩初發意時（四人） ┤ └小住後得（論義） │便得無上菩提，轉法輪，大利眾生 └般若相應（得六神通，論義）與諸菩薩遊諸佛國淨佛世界 （印順法師，《大智度論筆記》［F037］p.370）
[^170]: 菩薩化眾生：它世界淨穢有無佛法而異。（印順法師，《大智度論筆記》〔C018〕p.216）
[^171]: 上＝入【明】。（大正25，342d，n.11）
[^172]: 提＋（便）【元】【明】【石】。（大正25，342d，n.12）
[^173]: 〔為〕－【宋】【元】【明】【宮】。（大正25，342d，n.14）
[^174]: 〔故〕－【宋】【元】【明】【宮】。（大正25，342d，n.16）
[^175]: （1） ┌乘羊 ┬初心好而後雜惡著我─久久無量阿僧衹劫或至或不至［罪多福少］ ┐ │ └先世福德因緣薄，鈍根 ├鈍根 三種發心 ┤乘馬──發心行六度────若三乃至百阿僧衹劫得無上覺［罪少福多］ ┘ │ ┌發心即得菩薩道 ┐ └乘神通---先集無量福德、利根、心堅 ┤發心即成佛 ├［清淨福德］ └發心得六神通，觀諸淨土 ┘ （印順法師，《大智度論筆記》［F037］p.370） （2）參見印順法師，《成佛之道》（增注本），pp.413-417： ^菩薩所修道，三祇歷十地。頓入與漸入，隨機有差別。......。 現在，依龍樹菩薩〈往生品〉說（龍樹又配合了《入定不定印經》的次第），略為開示。 一、福薄根鈍心不堅──發心修行無量阿僧祇劫或至或不至 二、少福德利根────發心漸行六度或三大阿僧祇劫成佛 ┌甲─┬發心入菩薩位...........................（頂位） 三、大福德利根心堅 ┤ └發心小住入菩薩位.....................（頂位） │乙──發心成佛轉法輪........................（初地） └丙──發心般若相應成熟眾生莊嚴佛土...（地上） 一、如乘羊而行的。發心前進，走了很久時間，有的還是不能到。......這也許是最一般的根性了。 二、如乘馬（經說如乘象）而行的。或修三大阿僧祇劫，或者百大阿僧祇劫，才能得阿耨多羅三藐三菩提。 三、如乘神通行的，其中又有三類。 甲（經說如乘日月神通而行）：龍樹又分為二類：有的，初發心就上菩薩位；有的，多少修行，就上菩薩位。菩薩位，雖有多種解說，然依《般若經》說，是頂位，再不墮惡道、下賤家、二乘地了（如約《華嚴經》的行位說，是發心住）。 乙（經說如聲聞神通行）：初發心就成大菩提，八相成道（初地分證，能於百佛世界，現身八相成道）。 丙（經說如來神通行）：初發心就般若相應，成熟眾生，莊嚴佛土。這是方便道菩薩，初地以上到八地。 這可見，初發心就圓滿成佛，這是怎麼也不會的。但發心就入初地，證阿耨多羅三藐三菩提，是有的；還有更高的，初發心就自利圓滿，以方便道度眾生了。第二類或修三大阿僧祇劫，圓滿菩提，是漸機，釋迦佛就是這樣的根機。後三類是頓入的利根，但是希有難得的！
[^176]: 三＝二【宋】【宮】。（大正25，342d，n.17）
[^177]: 三種菩薩利根心堅，指第14、15、16類菩薩，三種都是乘神通行的菩薩。
[^178]: 差（^ㄔㄚ）：3.比較，略微。《漢書‧食貨志下》："白金三品......二曰以重差小，方之，其文馬，直五百。"（《漢語大詞典》（二），p.973）
[^179]: （1）《不必定入定入印經》：「^佛言：文殊師利！此中則有五種菩薩。何等為五？一者、羊乘行，二者、象乘行，三者、月日神通乘行，四者、聲聞神通乘行，五者、如來神通乘行。文殊師利！如是名為五種菩薩。文殊師利！初二菩薩，[不必定阿耨多羅三藐三菩提退無上智道]{.underline}；後三菩薩，必定阿耨多羅三藐三菩提不退無上智道。」（大正15，699c9-16） （2）另參見《入定不定印經》（大正15，706b21-c5）；印順法師，《初期大乘佛教之起源與開展》，pp.658-661，pp.704-712。
[^180]: 〔故〕－【宋】【元】【明】【宮】。（大正25，342d，n.20）
[^181]: 參見印順法師，《成佛之道》（增注本），pp.414-416： ^如乘神通行的，其中又有三類。甲（經說如乘日月神通而行）：龍樹又分為二類：有的，初發心就上菩薩位；有的，多少修行，就上菩薩位。菩薩位，雖有多種解說，然依《般若經》說，是頂位，再不墮惡道、下賤家、二乘地了（如約《華嚴經》的行位說，是發心住）。
[^182]: 參見《大智度論》卷27（大正25，263a-264a）。
[^183]: 參見印順法師，《成佛之道》（增注本），p.416： ^乙（經說如聲聞神通行）：初發心就成大菩提，八相成道（初地分證，能於百佛世界，現身八相成道）。
[^184]: 佛有二種神通力。（印順法師，《大智度論筆記》［J043］p.530）
[^185]: 參見《大智度論》卷5（大正25，100c）、卷38（大正25，339b-c）。
[^186]: 參見印順法師，《成佛之道》（增注本），p.416： ^丙（經說如來神通行）：初發心就般若相應，成熟眾生，莊嚴佛土。這是方便道菩薩，初地以上到八地。這可見，初發心就圓滿成佛，這是怎麼也不會的。但發心就入初地，證阿耨多羅三藐三菩提，是有的；還有更高的，初發心就自利圓滿，以方便道度眾生了。
[^187]: （1）《佛說無量壽經》卷上（大正12，267a14-c15）。 （2）法積比丘至十方觀淨土。（印順法師，《大智度論筆記》［I023］p.436） （3）參見《大智度論》卷10： ^問曰：「更有十方諸清淨世界，如阿彌陀佛安樂世界等，何以故但以普華世界為喻？ 答曰：「阿彌陀佛世界不如華積世界。何以故？法積比丘，佛雖將至十方觀清淨世界，功德力薄，不能得見上妙清淨世界，以是故世界不如。」（大正25，134b4-10） （4）《大智度論》卷50：「^有菩薩以神通力飛到十方，觀諸清淨世界，取相欲自莊嚴其國。有菩薩佛將至十方，示清淨世界，取淨國相，自作願行。如世自在王佛將法積比丘至十方，示清淨世界。」（大正25，418a26-b1）