【經】 ^jin-68-1

慧[^2]命須菩提白佛言：「世尊！是善男子、善女人發阿耨多羅三藐三菩提心，行六波羅蜜，成就眾生、淨佛世界──佛已讚歎說其功德。世尊！云何善男子、善女人求於佛道生諸留難[^3]？」 ^jin-68-2

佛告須菩提：「樂說辯[^4]不即生──當知是菩薩魔事。」 ^jin-68-3

須菩提言：「世尊！何因緣故，樂說辯不即生是菩薩魔事？」 ^jin-68-4

佛言：「有菩薩摩訶薩行般若波羅蜜時，難具足六波羅蜜。以是因緣故，樂說辯不即生是菩薩魔事。[^5] ^jin-68-5

復次，須菩提[^6]！樂說[^7]辯卒[^8]起──當知亦是菩薩魔事。 ^jin-68-6

「世尊！何因緣故，樂說辯[^9]卒起復是魔事？」 ^jin-68-7

\`1925\`佛言：「菩薩摩訶薩行檀波羅蜜乃至般若波羅蜜，著樂說法；以是因緣故，樂說辯卒起──當知是菩薩魔事。[^10] ^jin-68-8

復次，須菩提！書是般若波羅蜜經時，偃𠐻[^11]傲慢──當知是菩薩魔事。 ^jin-68-9

復次，須菩提！書是經時，戲笑[^12]亂心──當知是菩薩魔事。 ^jin-68-10

復次，須菩提！若書是經時，輕笑[^13]不敬──當知是菩薩魔事。 ^jin-68-11

復次，須菩提！若書是經時，心亂不定──當知是菩薩魔事。 ^jin-68-12

復次，須菩提！若書是經時，各各不和合──當知是菩薩魔事。[^14] ^jin-68-13

復次，須菩提！善男子、善女人作是念：『我不得是經中滋味。』便棄捨去──當知是菩薩魔事。 ^jin-68-14

復次，須菩提！受持般若波羅蜜，讀、誦、說、若正憶念時，偃𠐻傲慢──當知是菩薩魔事。（533b） ^jin-68-15

復次，須菩提！若受持般若波羅蜜經，親近、正憶念時，轉相形笑──當知是菩薩魔事。 ^jin-68-16

復次，須菩提！若受持般若波羅蜜經，讀、誦、正憶念、修行時，共相輕蔑[^15]──當知是菩薩魔事。 ^jin-68-17

若受持般若波羅蜜，讀、誦乃至正憶念時，散亂心──當知是菩薩魔事。 ^jin-68-18

若受持般若波羅蜜，讀、誦乃至正憶念時，心不和合──當知是菩薩魔事。」[^16] ^jin-68-19

須菩提白佛言：「世尊！世尊說：『善男子、善女人作是念：「我不得經中滋味。」便棄捨去──當知是菩薩魔事。』世尊！何因緣故，菩薩不得經中滋味，便棄捨去？」[^17] ^jin-68-20

佛言：「是菩薩摩訶薩前世不久行般若波羅蜜、禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜，是人聞說是般若波羅蜜，便從坐起，作是念言：『我於般若波羅蜜中無記。』心不清淨，便從坐起去──當知是菩薩魔事。」[^18] ^jin-68-21

須菩提白佛言：「世尊！何因緣故不與受[^19]記，聞說是深般若波羅蜜時，便從坐起\`1927\`去？」 ^jin-68-22

佛告須菩提：「若菩薩未入法位中，諸佛不與受[^20]阿耨多羅三藐三菩提記。[^21] ^jin-68-23

復次，須菩提！聞說般若波羅蜜時，菩薩作是念：『我是中無名字。』心不清淨──當知是菩薩魔事。」 ^jin-68-24

須菩提言：「何因緣故，是深般若波羅蜜中，不說是菩薩名字？」 ^jin-68-25

佛言：「未受[^22]記菩薩，諸佛不說名字。」 ^jin-68-26

復次，須菩提！是菩薩摩訶薩作是念：『是般若波羅蜜中，無我生處名字，若聚落、城邑。』是人不欲聽聞般若波羅蜜，便從會中起去。 ^jin-68-27

是人如所起念時，念念却[^23]一劫，甫[^24]當更勤精進求阿耨多羅三藐三菩提。[^25] ^jin-68-28

【經】 ^jin-68-29

復次，須菩提！菩薩學餘經，棄捨般若波羅蜜，終不能至薩婆若。 ^jin-68-30

善男子、善女人為捨[^74]其根而攀枝葉──當知亦是菩薩魔事。」 ^jin-68-31

須菩提白佛言：「世尊！何等是餘經，善男子、善女人所[^75]學，不能至薩婆若？」 ^jin-68-32

佛言：「是聲聞所應行經，所謂四念處、四正勤、四如意足、五根、五力、七覺分、八聖道分，空、無相、無作解脫門。善男子、善女人住是中，得須陀洹果、斯陀含果、阿那含果、阿羅漢果──是名聲聞所行經[^76]，不能至薩婆若。如是，善男子、善女人捨般若波羅蜜，親近是餘經。 ^jin-68-33

何以故？須菩提！般若波羅蜜中，出生諸菩薩摩訶薩，成就世間、出世間法。[^77]須菩提！菩薩摩訶薩學般若波羅蜜時，亦學世間、出世間法。[^78] ^jin-68-34

須菩提！譬如狗不（535a）從大家求食，反從[^79]作務[^80]者索。如是，須菩提！當來世有善男子、善女人棄捨[^81]深般若波羅蜜而攀枝葉──聲聞、辟支佛所應行經，當知是為菩薩魔事。[^82] ^jin-68-35

須菩提！譬如有人欲得見象，見已，反觀其跡[^83]。須菩提！於汝意云何？是人為黠[^84]不？」 ^jin-68-36

須菩提言：「為不黠。」 ^jin-68-37

佛言：「諸求佛道善男子、善女人亦復如是，得深般若波羅蜜，棄捨去，取聲聞、辟支佛所應行經。須菩提！當知是為菩薩魔事。 ^jin-68-38

須菩提！譬如人欲見大海，見已，反[^85]求牛跡水。作是念：『大海水能與此等不？』須菩提！於汝意云何？是人為黠不？」 ^jin-68-39

須菩提言：「為不黠。」 ^jin-68-40

\`1935\`佛言：「當來世有求佛道[^86]善男子、善女人亦如是，得深般若波羅蜜，棄捨去，取聲聞、辟支佛所應行經──當知是亦菩薩[^87]摩訶薩魔事。 ^jin-68-41

須菩提！譬如工匠、若工匠[^88]弟子欲擬作釋提桓因勝殿[^89]，而揆[^90]則[^91]日月宮殿[^92]。須菩提！於汝意云何？是人為黠不？」[^93] ^jin-68-42

須菩提言：「為不黠。」 ^jin-68-43

「如是，須菩提！當來世有薄福德善男子、善女人求佛道者，得是深般若波羅蜜，棄捨去，取[^94]聲聞、辟支佛所應行經中求薩婆若。須菩提！於汝意云何？是人為黠不？」 ^jin-68-44

須菩提言：「為不黠。」 ^jin-68-45

佛言：「當知亦是菩薩魔事。 ^jin-68-46

須菩提！譬如有人欲見轉輪聖王，見而不識，後見諸小國王，取其相貌，作[^95]如是言：『轉輪聖王與此何異？』須菩提！於汝意云何？是人為黠不？」 ^jin-68-47

須菩提言：「為不黠。」 ^jin-68-48

「須菩提！當來世有薄福德善男子、善女人求佛道者得是深般若波羅蜜，棄捨去，取聲聞、辟支佛所應行經，持求薩婆若。須菩提！於汝意云何？是人為黠不？」（535b） ^jin-68-49

須菩提言：「為不黠。」 ^jin-68-50

「當知是為[^96]菩薩魔事。 ^jin-68-51

須菩提！譬如飢人得百味食，棄捨去，反食六十日穀飯。須菩提！於汝意云何？是\`1936\`人為黠不？」[^98] ^jin-68-52

須菩提言：「為不黠。」 ^jin-68-53

佛言：「當來世有求佛道善男子、善女人得聞深般若波羅蜜，棄捨去，取聲聞、辟支佛所應行經，持求薩婆若，於汝意云何？是人為黠不？」 ^jin-68-54

須菩提言：「為不黠。」 ^jin-68-55

「當知是亦菩薩魔事。[^99] ^jin-68-56

須菩提！譬如人得無價[^100]摩尼珠，反持比[^101]水精珠。須菩提！於汝意云何？是人為黠不？」 ^jin-68-57

須菩提言：「為不黠。」 ^jin-68-58

佛言：「當來世有求[^102]佛道善男子、善女人得聞深般若波羅蜜，棄捨去，取聲聞、辟支佛所應行經，持求薩婆若，是人為黠不？」 ^jin-68-59

須菩提言：「為不黠。」 ^jin-68-60

「當知是亦菩薩魔事。 ^jin-68-61

復次，須菩提！是[^103]求佛道善男子、善女人書是深般若波羅蜜時，樂說不如法事，不得書成般若波羅蜜。所謂樂說色、聲、香、味、觸、法，樂說持戒、禪定、無色定，樂說檀波羅蜜乃至般若波羅蜜，樂說四念處乃至阿耨多羅三藐三菩提。 ^jin-68-62

何以故？須菩提！是般若波羅蜜中無樂說相。 ^jin-68-63

須菩提！般若波羅蜜不可思議相，般若波羅蜜不生不滅相，般若波羅蜜不垢不淨相，般若波羅蜜不亂不散相，般若波羅蜜無說[^104]相，般若波羅蜜無言無義[^105]相，般若波\`1937\`羅蜜無所得相。何以故？須菩提！是般若波羅蜜中無是諸相[^106]。 ^jin-68-64

須菩提！若有善男子、善女人求菩薩道者書是般若波羅蜜經時，以是諸法散亂心──當知是亦菩薩魔事。」[^107] ^jin-68-65

須菩提白佛言：「世尊！是般若波羅蜜可書耶？」 ^jin-68-66

佛言：「不可書。何以故？般若波羅蜜自性（535c）無故，禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜，乃至一切種智自性無故[^108]；若自性無，是不名為性[^109]，無法不能書[^110]無法。 ^jin-68-67

須菩提！若求菩薩道善男子、善女人作是念：『無法是深般若波羅蜜。』當知即是菩薩魔事。」[^111] ^jin-68-68

「世尊！是求菩薩道善男子、善女人用文[^112]字書般若波羅蜜，自念：『我書是[^113]般若波羅蜜。』以字[^114]著般若波羅蜜──當知亦是[^115]菩薩魔事。 ^jin-68-69

何以故？世尊！是般若波羅蜜無文字，禪波羅蜜、毘梨[^116]耶波羅蜜、羼提波羅蜜、尸羅波羅蜜、檀波羅蜜無有文字。世尊！色無文字，受、想、行、識無文字，乃至一切種智無文字。世尊！若求菩薩道善男子、善女人著無文字般若波羅蜜，乃至著無文字一切種智──當知亦是菩薩魔事。[^117] ^jin-68-70

讀、誦、說、正憶念、如說修行，亦如是。」 ^jin-68-71

「復次，須菩提！求佛道善男子、善女人書般若波羅蜜時，若[^118]國土念起、聚落念起、城邑念起、方念起，若聞謗毀其師念起[^119]，若念父母及兄弟姊妹諸餘親里、若念賊、若念旃[^120]陀羅[^121]、若念眾女、若念婬女──如是等種種諸餘異念留難；惡魔復益其念，\`1939\`破壞書般若波羅蜜，破壞讀[^122]、誦、說、正憶念、如說修行。須菩提！當知是亦菩薩[^123]魔事。[^124] ^jin-68-72

復次，須菩提！求佛道善男子、善女人得名譽、恭敬、布施、供養，所[^125]謂衣服、飲食、臥床、疾藥、種種樂具，善男子、善女人書是般若波羅蜜經，受[^126]、讀、誦[^127]乃至正憶念時，愛[^128]著是事，不得書成般若波羅蜜，乃至正憶念──當知是亦菩薩魔事。[^129] ^jin-68-73

復次，須菩提！求佛道善男子、善女人書般若波羅蜜（536a）乃至如說修行時，惡魔方便持諸餘深經與是菩薩摩訶薩；有方便[^130]者，不應貪著惡魔所與諸餘深經。何以故？是經不能令人至薩婆若故。 ^jin-68-74

是中無方便菩薩摩訶薩聞是諸餘深經，便捨深般若波羅蜜。 ^jin-68-75

須菩提！我──是般若波羅蜜中，廣說諸菩薩摩訶薩方便道；諸菩薩摩訶薩應當從是中求。須菩提！今善男子、善女人求菩薩道，捨是深般若波羅蜜，於魔所與聲聞、辟支佛深經中求方便道──當知亦是菩薩魔事。[^131] ^jin-68-76

【經】 ^jin-68-77

復次，須菩提！聽法人欲書、持般若波羅蜜，讀、誦、問義、正憶念；說法人懈墮，不欲為說──當知是為[^166]菩薩摩訶薩魔事。 ^jin-68-78

須菩提！說法之人心不懈墮，欲令書、持般若波羅蜜；聽法者不欲受之──二心不和，當知是為[^167]魔事。 ^jin-68-79

復次，須菩提！聽法人若欲書、持般若波羅蜜，讀、誦乃至正憶念；說法者欲至他方──當知是為魔事。 ^jin-68-80

須菩提！說法人欲令書、持般若波羅蜜；聽法者欲至他方──二心不和，當知是為魔事。 ^jin-68-81

復次，須菩提！說法人貴重布施衣服、飲食、臥具、醫藥、資生[^168]之物；聽法人少\`1944\`欲知足，行遠離行，攝念精進，一心智慧。兩不和合，不得書般[^169]若波羅蜜，受持、讀、誦、問義、正憶念──當知是為魔事。 ^jin-68-82

須菩提！說法人少欲知足，行遠離行，攝念精進，一心智慧；聽法者貴重布施衣服、飲食、臥具、醫藥、資生之物。兩不和合，不得書、持般若波羅蜜，讀、誦、問義、正憶念──當知是為魔事。 ^jin-68-83

復次，須菩提！說法者受十二頭陀：一、作阿蘭若，二、常乞食，三、納衣[^170]，四、一坐食，五、節量食，六、中後不飲漿，七、塚間住，八、樹下住，九、露地住，十、常坐不臥，十一、次第乞食，十二、但三衣；[^171]聽法人不受十二頭陀──不作阿蘭若乃至不受但三衣。兩不和合，不得書、持般若波羅蜜，讀、誦、問義、正憶念──當知是為魔事。 ^jin-68-84

須菩提！聽法者受十二頭陀，作阿蘭若乃至受但三衣；說法人不受十二頭陀──不作阿蘭若乃至不受但三衣。兩不和合，不得書、持般若波羅蜜，讀、誦、問義、正憶念──當知是為魔事。」 ^jin-68-85

---

[^1]: （大智度......八）十六字＝（大智度論卷第六十八釋魔事品第四十六訖四十七品上）二十三字【宋】【元】，＝（大智度論卷第六十八釋魔事品第四十六）十七字【明】，＝（大智度論卷第六十八釋魔事品第四十六品訖四十七品上）二十四字【宮】，＝（大智度論釋第四十五品魔事品六十八，訖第四十六品上）二十三字【聖】，＝（摩訶般若波羅蜜品第四十五覺魔七十二）十七字【聖乙】，＝（摩訶般若波羅蜜經覺魔品第四十五）十五字【石】。（大正25，533d，n.1）

[^2]: （爾時）＋慧【元】【明】。（大正25，533d，n.3）

[^3]: 留難：無端阻留，故意刁難。（《漢語大詞典》（七），p.1333）

[^4]: （1）辯＝辨【聖】【聖乙】＊。（大正25，533d，n.5）

（2）辯：3.駁正。7.辯論。8.指論說、分析。（《漢語大詞典》（十一），p.509）

[^5]: 《大般若波羅蜜多經》卷440〈44 魔事品〉：

佛言善現：「若菩薩摩訶薩樂為有情宣說法要，應時言辯不速現前──當知是為菩薩魔事。」

具壽善現白言：「世尊！何緣菩薩摩訶薩樂為有情宣說法要，應時言辯不速現前，說為魔事？」

佛言：「善現！諸菩薩摩訶薩修行般若波羅蜜多時，由是因緣，所修般若波羅蜜多乃至布施波羅蜜多難得圓滿。故說菩薩摩訶薩樂為有情宣說法要，應時言辯不速現前，以為魔事。」（大正7，215c13-21）

[^6]: 提＝薩【明】。（大正25，533d，n.6）

[^7]: 〔說〕－【聖】。（大正25，533d，n.7）

[^8]: 卒（ㄘㄨˋ）：突然。（《漢語大詞典》（一），p.876）

[^9]: 辯＝辨【聖】【聖乙】。（大正25，533d，n.5-4）

[^10]: 《大般若波羅蜜多經》卷440〈44 魔事品〉：

「復次善現！若菩薩摩訶薩樂修勝行，辯乃卒生，當知是為菩薩魔事。」

具壽善現白言：世尊！何緣菩薩摩訶薩樂修勝行辯乃卒生說為魔事？」

佛言善現：「諸菩薩摩訶薩修行布施波羅蜜多乃至般若波羅蜜多，無方便善巧故，辯乃卒生，廢修彼行，故說菩薩摩訶薩樂修勝行辯乃卒生以為魔事。」（大正7，215c21-28）

[^11]: （1）案：《大正藏》作「偃𠐻」，《摩訶般若波羅蜜經》作「偃蹇」。

參見《摩訶般若波羅蜜經》卷13〈46
魔事品〉：「復次，須菩提！書是般若波羅蜜經時，偃蹇慠慢，當知是菩薩魔事。」（大正8，318b27-29）

（2）偃蹇（ㄧㄢˇ
ㄐㄧㄢˇ）：3.驕傲，傲慢。（《漢語大詞典》（一），p.1536）

[^12]: 笑＝咲【聖】【聖乙】【石】。（大正25，533d，n.8）

[^13]: 輕笑：輕蔑譏笑。（《漢語大詞典》（九），p.1267）

[^14]: 《大般若波羅蜜多經》卷440〈44
魔事品〉：「復次，善現！住菩薩乘諸善男子、善女人等，書寫般若波羅蜜多甚深經時，頻申欠呿、無端戲笑、互相輕凌、身心躁擾、文句倒錯、迷惑義理、不得滋味、橫事欻起，書寫不終，當知是為菩薩魔事。」（大正7，215c28-216a3）

[^15]: （1）輕蔑＝輕慢【宋】【宮】。（大正25，533d，n.12）

（2）輕蔑：亦作"輕衊"。輕看，蔑視。（《漢語大詞典》（九），p.1274）

[^16]: （1）《小品般若波羅蜜經》卷5〈11
魔事品〉：「須菩提！書讀誦說般若波羅蜜時，傲慢自大。菩薩當知，是為魔事。須菩提！書讀誦說般若波羅蜜時，互相嗤笑。菩薩當知，是為魔事。須菩提！書讀誦說般若波羅蜜時，互相輕蔑。菩薩當知，是為魔事。須菩提！書讀誦說般若波羅蜜時，其心散亂。菩薩當知，是為魔事。須菩提！書讀誦說般若波羅蜜時，心不專一。菩薩當知，是為魔事。」（大正8，555c21-29）

（2）《大般若波羅蜜多經》卷440〈44
魔事品〉：「復次，善現！住菩薩乘諸善男子、善女人等受持、讀、誦、思惟、修習、說聽般若波羅蜜多甚深經時，頻申欠呿、無端戲笑、互相輕凌、身心躁擾、文句倒錯、迷惑義理、不得滋味、橫事欻起，所作不成──當知是為菩薩魔事。」（大正7，216a3-8）

[^17]: 《大般若波羅蜜多經》卷440〈44 魔事品〉：

時，具壽善現白佛言：「世尊！何因緣故，有菩薩乘諸善男子、善女人等，聞說般若波羅蜜多甚深經時，忽作是念：『我於此經不得滋味，何用勤苦聽此經為？』作是念已即便捨去？受持、讀誦、思惟、修習、書寫、解說亦復如是？」（大正7，216a8-13）

[^18]: 《大般若波羅蜜多經》卷440〈44 魔事品〉：

佛言：「善現！是善男子、善女人等，於過去世未久修行般若、靜慮、精進、安忍、淨戒、布施波羅蜜多，是故於此甚深般若波羅蜜多聽受等時不得滋味，情不忍可即便捨去。

復次，善現！住菩薩乘諸善男子、善女人等，聞說般若波羅蜜多甚深經時，若作是念：『我於無上正等菩提不得受記，何用聽受如是經為？』彼由此緣，心不清淨不得滋味，便從坐起厭捨而去，當知是為菩薩魔事。」（大正7，216a13-21）

[^19]: 受＝授【明】。（大正25，533d，n.16）

[^20]: 受＝授【元】【明】＊，【聖】【聖乙】【石】。（大正25，533d，n.18）

[^21]: 《大般若波羅蜜多經》卷440〈44 魔事品〉：

時，具壽善現白佛言：「世尊！何因緣故，於此般若波羅蜜多甚深經中，不授如是諸善男子、善女人等無上正等大菩提記，令其不忍厭捨而去？」

佛言：「善現！菩薩未入正性離生，不應授彼大菩提記，若授彼記增彼憍逸，有損無益故不為記。」（大正7，216a21-27）

[^22]: 受＝授【元】【明】＊，【聖】【聖乙】【石】。（大正25，533d，n.18-1）

[^23]: （1）却：同" 卻 "。（《漢語大字典》（一），p.313）

（2）卻：亦作" 郤
"。1.退，使退。2.推後，後。8.回轉，返回。（《漢語大詞典》（二），p.540）

[^24]: （1）甫＝轉【聖乙】。（大正25，533d，n.22）

（2）甫：2.開始。3.方才，剛剛。（《漢語大詞典》（一），p.524）

[^25]: 《大般若波羅蜜多經》卷440〈44 魔事品〉：

「復次，善現！住菩薩乘諸善男子、善女人等，聞說般若波羅蜜多甚深經時，若作是念：『此中不說我等生處城邑聚落，何用聽為？』心不清淨不得滋味，便從坐起厭捨而去，當知是為菩薩魔事。」

時，具壽善現白佛言：「世尊！何因緣故，於此般若波羅蜜多甚深經中，不記說彼菩薩生處城邑聚落？」

佛言：「善現！若未記彼菩薩名字，不應說其生處差別。

復次，善現！若菩薩摩訶薩聞說般若波羅蜜多甚深經時，心不清淨不得滋味而捨去者，隨彼所起不清淨心，厭捨此經，舉步多少，便減爾所劫數功德，獲爾所劫障菩提罪，受彼罪已，更爾所時，發勤精進求趣無上正等菩提，修諸菩薩難行苦行，方可復本。是故菩薩若欲速證無上菩提，不應厭捨甚深般若波羅蜜多。」（大正7，216b5-20）

[^26]: 釋厚觀、郭忠生合編，〈《大智度論》之本文相互索引〉，《正觀》（6），p.177：《大智度論》卷67〈45
歎信行品〉（大正25，529a8-24）、卷56〈30
顧視品〉（大正25，459b1-b26）、卷56〈31
滅諍亂品〉（大正25，461b23-b26）。

[^27]: ┌非眾生法──飢渴寒熱等

魔 ┤ ┌外──魔鬼、邪見人、虎狼等

└眾 生 法 ┴內──憂愁不得法味，心生邪見
（印順法師，《大智度論筆記》［B025］p.160）

[^28]: （1）沮＝爼【聖】【聖乙】。（大正25，533d，n.26）

（2）沮（ㄐㄩˇ）：2.敗壞，毀壞。（《漢語大詞典》（五），p.1069）

[^29]: 沮壞：毀壞，敗壞，破壞。（《漢語大詞典》（五），p.1072）

[^30]: 槌壓＝推壓【宋】【元】【明】，＝推押【宮】【聖】【聖乙】。（大正25，533d，n.27）

[^31]: 賊＋（者）【聖】。（大正25，533d，n.31）

[^32]: 《正觀》（6），p.178：《大智度論》卷68（大正25，533c15-18）。

[^33]: （1）《大智度論》卷7〈1
序品〉：「如《迦旃延子阿毘曇》義中說：十纏，九十八結，為百八煩惱。」（大正25，110b6-7）

（2）《大智度論》卷7〈1
序品〉：「十纏：瞋纏、覆罪纏、睡纏、眠纏、戲纏、掉纏、無慚纏、無愧纏、慳纏、嫉纏。」（大正25，110a26-27）

（3）九十八結，參見《大毘婆沙論》卷50：「七隨眠，謂欲貪隨眠、瞋恚隨眠、有貪隨眠、慢隨眠、無明隨眠、見隨眠、疑隨眠。問：此七隨眠以何為自性？答：以九十八事為自性。謂欲貪、瞋恚隨眠，各欲界五部為十事；有貪隨眠，色、無色界各五部為十事；慢、無明隨眠，各三界五部為三十事；見隨眠，三界各十二為三十六事；疑隨眠，三界各四部為十二事。由此七隨眠以九十八事為自性。」（大正27，257a18-25）

另參見《阿毘達磨集異門足論》卷17（大正26，439a18-29）。

※五部：見苦所斷、見集所斷、見滅所斷、見道所斷及修惑所斷。

※見隨眠有五種：有身見、邊見、邪見、見取見、戒禁取見。

※身見、邊見唯苦諦，戒禁取唯苦諦、道諦，修惑無五見、疑，上界無瞋。

※九十八隨眠中，見惑有八十八隨眠，修惑有十隨眠。

[^34]: （1）［隋］吉藏，《維摩經義疏》卷6〈11
菩薩行品〉：「三毒、等分，此四，是諸煩惱根。從一一根，出二萬一千，合八萬四千。」（大正38，983b28-29）

（2）［隋］慧遠，《大乘義章》卷12：「或復分為八萬四千諸度法門，如《賢劫經》說。彼說：如來三十二相、八十種好、十力、無畏、一切功德，令有三百五十種門；一一門中皆以六度行修為因，便有二千一百度門。用此對四大及六衰、十種之患，便有二萬一千度門。言四大者，地水火風自身之患。言六衰者，謂外色聲香味觸法六塵之患。此六大賊衰耗善法，故名為衰。以此二萬一千度門化四眾生，故有八萬四千度門。四眾生者，一是多嗔，二是多貪，三是多癡，四是三毒等分。」（大正44，706c15-25）

[^35]: 想＝相【聖】。（大正25，533d，n.34）

[^36]: 《大智度論》卷36〈3 習相應品〉：

佛說有四種想：有小想、大想、無量想、無所有想。

小想者，覺知小法。如說小法者，小欲、小信、小色、小緣相，名為小想。

復次，欲界繫想名為「小」，色界繫想名為「大」，三無色天繫想名為「無量」，無所有處繫想是名「無所有想」。

復次，煩惱相應想名為「小想」，煩惱覆故；有漏無垢想名為「大想」；諸法實相想名為「無所有想」；無漏想名為「無量想」，為涅槃無量法故。（大正25，325b11-19）

[^37]: 相＝想【聖乙】。（大正25，533d，n.35）

[^38]: （1）斷＝熱【元】，明註曰「斷」，南藏作「熱」。（大正25，534d，n.1）

（2）《大正藏》原作「斷」，今依【元】作「熱」。此「三法」即「識、煖、壽」。

[^39]: 雖＝唯【元】【明】【聖乙】。（大正25，534d，n.2）

[^40]: 雜＝離【聖乙】。（大正25，534d，n.4）

[^41]: 免＝勉【聖乙】【石】。（大正25，534d，n.5）

[^42]: 已＝以【聖乙】【石】。（大正25，534d，n.6）

[^43]: 參見《大智度論》卷56〈30 顧視品〉（大正25，458b10-c8）、卷40〈4
往生品〉（大正25，350a19-22）、卷68〈46
魔事品〉（大正25，536c4-22）。

[^44]: 三魔指五眾魔、煩惱魔和天魔。

[^45]: 《正觀》（6），p.178：此項應是呼應《大智度論》卷68（大正25，533c7-9）所說：「佛上說菩薩功德，所謂諸佛、菩薩、諸天所護，而未說怨賊相。以佛憐愍故，先雖略說；今須菩提請，佛廣說留難事。」

[^46]: 惟：1.思考，思念。（《漢語大詞典》（七），p.598）

[^47]: 串（ㄍㄨㄢˋ）：1.習慣。《荀子‧大略》："國法禁拾遺，惡民之串以無分得也。"楊倞
注："串，習也。"（《漢語大詞典》（一），p.623）

[^48]: 〔見〕－【宋】【元】【明】【宮】。（大正25，534d，n.12）

[^49]: 佛問壽命阿難三不答。（印順法師，《大智度論筆記》［H027］p.421）

[^50]: 久＋（久）【聖】【石】。（大正25，534d，n.13）

[^51]: 《長阿含經》卷2（2經）《遊行經》：

佛告阿難：「諸有修四神足，多修習行，常念不忘，在意所欲，可得不死一劫有餘。阿難！佛四神足，已多修行，專念不忘，在意所欲，如來可止一劫有餘；為世除冥，多所饒益，天人獲安。」

爾時，阿難默然不對。如是再三，又亦默然。

是時阿難為魔所蔽，曚曚不悟，佛三現相而不知請。（大正1，15b19-26）

[^52]: 自恣：放縱自己，不受約束。（《漢語大詞典》（八），p.1324）

[^53]: 逸馬：奔逃的馬。（《漢語大詞典》（十），p.1006）

[^54]: 漲＝長【宮】【聖】【聖乙】【石】。（大正25，534d，n.17）

[^55]: 渾雜：混雜，混合攙雜。（《漢語大詞典》（五），p.1525）

[^56]: 〔心〕－【宋】【元】【明】【宮】。（大正25，534d，n.18）

[^57]: 案：《大正藏》原缺「若」字，今依《高麗藏》補上「若」（第14冊，1052c8）。

[^58]: 〔波羅蜜〕－【宋】【元】【明】【宮】【聖】。（大正25，534d，n.19）

[^59]: （復）＋作【聖】。（大正25，534d，n.20）

[^60]: 《正觀》（6），p.178：參見《大智度論》卷68（大正25，534b12-18）。經文先說到書寫經卷的魔事，再說到受持、讀、誦等的魔事。

[^61]: 〔持〕－【宋】【元】【明】【宮】。（大正25，534d，n.22）。

[^62]: 〔無相輕賤〕－【聖】【石】。（大正25，534d，n.24）

[^63]: 賤＋（以是故無）【宋】【元】【明】【宮】【聖乙】。（大正25，534d，n.25）

[^64]: 〔諸〕－【宋】【元】【明】【宮】。（大正25，534d，n.26）

[^65]: （夫）＋人【聖乙】【石】。（大正25，534d，n.27）

[^66]: 般若有味無味。（印順法師，《大智度論筆記》［E020］p.318）

[^67]: 〔不〕－【聖乙】。（大正25，534d，n.28）

[^68]: 〔薄〕－【宋】【元】【明】【宮】【聖乙】【石】。（大正25，534d，n.29）

[^69]: 參見《大智度論》卷71〈52 善知識品〉：

「依處」者，一切有為法從和合因緣生故，無有自力、不可依止。眾生為苦所逼來依止佛，佛為說「無依止法」者是真實，所謂無餘涅槃，色等五眾滅更不相續；不相續即是不生不滅；不生不滅即是畢竟空，無依止處。......依止有二種：一者、以愛、見等諸煩惱依止有為法，二者、清淨智慧說依止涅槃。煩惱見故說「無依止」。（大正25，559b1-9）

[^70]: 以＋（故）【石】。（大正25，534d，n.30）

[^71]: 受＝授【元】【明】＊，【聖】【聖乙】【石】。（大正25，533d，n.18-2）

[^72]: 仙人＝化人【聖】【聖乙】。（大正25，534d，n.32）

[^73]: 聖本有傍註「補或本」三字。（大正25，534d，n.36）

[^74]: 〔捨〕－【宋】【元】【明】【宮】。（大正25，535d，n.2）

[^75]: 所＝取【聖】。（大正25，534d，n.37）

[^76]: 〔經〕－【宋】【元】【明】【宮】。（大正25，534d，n.38）

[^77]: 學般若時，即學世出世法。（印順法師，《大智度論筆記》［E020］p.319）

[^78]: 《大般若波羅蜜多經》卷440〈44 魔事品〉：

「復次，善現！住菩薩乘諸善男子、善女人等，棄捨般若波羅蜜多甚深經典，求學餘經，當知是為菩薩魔事。何以故？善現！是善男子、善女人等，棄捨一切相智根本甚深般若波羅蜜多，而攀枝葉諸餘經典，終不能得大菩提故。」

時，具壽善現白佛言：「世尊！何等餘經猶如枝葉，不能引發一切相智？」

佛言：「善現！若說聲聞及獨覺地相應之法，謂四念住、四正斷、四神足、五根、五力、七等覺支、八聖道支及空、無相、無願解脫門等所有諸經，若善男子、善女人等於中修學，得預流果、得一來果、得不還果、得阿羅漢果、得獨覺菩提，不得無上正等菩提，是名餘經猶如枝葉，不能引發一切相智。甚深般若波羅蜜多定能引發一切相智，有大勢用猶如樹根。是善男子、善女人等，棄捨般若波羅蜜多甚深經典求學餘經，定不能得一切相智。何以故？善現！如是般若波羅蜜多甚深經典，出生菩薩摩訶薩眾世、出世間功德法故。是故，善現！若菩薩摩訶薩修學般若波羅蜜多甚深經典，則為修學一切菩薩摩訶薩眾世、出世間功德善法。」（大正7，216b20-c12）

[^79]: 〔從〕－【石】。（大正25，535d，n.1）

[^80]: 作務：勞作，服役。（《漢語大詞典》（一），p.1254）

[^81]: 〔捨〕－【宋】【元】【明】【宮】。（大正25，535d，n.2）

[^82]: 《大般若波羅蜜多經》卷440〈44
魔事品〉：「復次，善現！譬如餓狗棄大家食，反從僕使而求覓之；於當來世有菩薩乘諸善男子、善女人等，棄捨一切佛法根本甚深般若波羅蜜多，求學二乘相應經典，亦復如是，當知是為菩薩魔事。」（大正7，216c12-16）

[^83]: （1）跡：亦作"蹟"。（《漢語大詞典》（十），p.480）

（2）蹟：1.腳印，足跡。（《漢語大詞典》（十），p.537）

[^84]: 黠（ㄒㄧㄚˊ）：1.聰慧，機敏。（《漢語大詞典》（十二），p.1363）

[^85]: 見已反＝水【聖】，聖本有傍註「反或本」三字，〔見已〕－【宋】【元】【明】【宮】【聖乙】【石】。（大正25，535d，n.4）

[^86]: 道＋（者）【聖乙】【石】。（大正25，535d，n.5）

[^87]: （諸）＋菩薩【聖乙】。（大正25，535d，n.6）

[^88]: 匠＋（若工匠）【石】。（大正25，535d，n.8）

[^89]: 〔元〕念常，《佛祖歷代通載》卷1：「城中有帝釋殿曰最勝處，亦曰殊勝殿，其狀四方，高四百由旬半，面各二百五十由旬，周千由旬。」（大正49，485c1-4）

[^90]: 揆（ㄎㄨㄟˊ）：1.度量，揣度。（《漢語大詞典》（六），p.782）

[^91]: 《一切經音義》卷9：「揆則（集癸反。《詩》云：揆之以日。《傳》曰：揆，度也；謂度量軌法也）。」（大正54，360a1）

[^92]: 〔陳〕真諦譯，《佛說立世阿毘曇論》卷5〈19 日月行品〉：

從剡浮提地，高四萬由旬，是處日月行半須彌山等遊乾陀山，是日月宮殿，團圓如鼓。是月宮者，厚五十由旬、廣五十由旬、周迴一百五十由旬；是月宮殿，琉璃所成、白銀所覆、水大分多、下際水分復為最多。......是日宮者，厚五十一由旬、廣五十一由旬、周迴一百五十三由旬；是日宮殿，頗梨所成、赤金所覆、火大分多、下際火分復為最多。（大正32，195a10-b4）

[^93]: 《大般若波羅蜜多經》卷440〈44
魔事品〉：「復次，善現！如有工匠或彼弟子，欲造大殿如天帝釋殊勝殿量，見彼殿已而反揆模日月宮殿。於意云何？如是工匠或彼弟子，能造大殿量如帝釋殊勝殿不？」（大正7，216c28-217a3）

[^94]: 取＝於【宋】【元】【明】【宮】【聖】。（大正25，535d，n.10）

[^95]: 〔作〕－【宋】【元】【明】【宮】【聖】【聖乙】。（大正25，535d，n.11）

[^96]: 為＝亦【聖乙】【石】。（大正25，535d，n.12）

[^97]: 稗（ㄅㄞˋ）：3.壞敗，不良。《漢語大詞典》（八），p.100）

[^98]: （1）《放光般若經》卷10〈47 覺魔品〉：

佛言：「是為菩薩魔事。譬如飢人得百味食，更念欲得六十味食，捨百味去，食六十味。」（大正8，73c9-11）

（2）《大般若波羅蜜多經》卷509〈14
魔事品〉：「復次，善現！如有飢人得百味美食，棄而求噉六十日穀飯。於意云何？彼人黠不？」（大正7，597b4-6）

[^99]: 《大般若波羅蜜多經》卷440〈44 魔事品〉：

「復次，善現！如有飢人得百味食，棄而求噉稊^※^、稗等飯。於汝意云何？是人為黠不？」

善現對曰：「是人非黠。」

佛言：「善現！於當來世，有菩薩乘諸善男子、善女人等，棄大般若波羅蜜多甚深經典，求學二乘相應經典，於中欲求一切相智亦復如是。彼善男子、善女人等徒設劬勞，定不能得一切相智，當知是為菩薩魔事。」（大正7，217a19-26）

※案：《大正藏》原作「瞰梯」，今依《高麗藏》作「噉稊」。（第3冊，1172c16）。

[^100]: 價＝賈【聖乙】。（大正25，535d，n.14）

[^101]: （1）比：10.等同。（《漢語大詞典》（五），p.258）

（2）比：3.類，輩。4.類似，相類。（《漢語大詞典》（五），p.259）

[^102]: 求＝緣【聖乙】。（大正25，535d，n.15）

[^103]: 〔是〕－【宋】【元】【明】【宮】。（大正25，535d，n.16）

[^104]: 說＋（無示）【元】【明】。（大正25，535d，n.17）

[^105]: 義＝議【聖乙】。（大正25，535d，n.18）

[^106]: （法）＋相【宋】【元】【明】，相＝法【宮】【聖】。（大正25，535d，n.19）

[^107]: 《大般若波羅蜜多經》卷440〈44
魔事品〉：「復次，善現！住菩薩乘諸善男子、善女人等，書大般若波羅蜜多甚深經時，欻然發起下劣尋伺，由此尋伺令所書寫甚深般若波羅蜜多不得究竟。何等名為下劣尋伺？謂色尋伺，或聲、香、味、觸、法尋伺，或起布施、淨戒、安忍、精進、靜慮、般若尋伺，乃至或起無上正等菩提尋伺，令所書寫甚深般若波羅蜜多不得究竟，當知是為菩薩魔事。何以故？善現！甚深般若波羅蜜多無尋伺故、難思議故、無思慮故、無生滅故、無染淨故、無定亂故、離名言故、不可說故、不可得故。所以者何？善現！甚深般若波羅蜜多中，如前所說法，皆無所有，都不可得。住菩薩乘諸善男子、善女人等，書寫般若波羅蜜多甚深經時，如是諸法擾亂其心，令不究竟，是故說為菩薩魔事。」（大正7，217b4-19）

[^108]: 故＝法【宋】【宮】。（大正25，535d，n.20）

[^109]: 性＝法【聖乙】【石】。（大正25，535d，n.21）

[^110]: 書＝盡【聖乙】。（大正25，535d，n.22）

[^111]: （1）《放光般若經》〈47 覺魔品〉卷10：

「世尊！是般若波羅蜜可得書耶？」

佛言：「不也！何以故？般若波羅蜜者，其實不可見，至檀波羅蜜實不可見，乃至薩云若亦不可見──諸所有者皆不可見。何以故？無所有故。無所有者不可書也。須菩提！善男子、善女人行菩薩道者作是念言：『是深般若波羅蜜無所有者。』是為菩薩魔事。」（大正8，74a3-9）」

（2）《大般若波羅蜜多經》卷440〈44 魔事品〉：

爾時，具壽善現白佛言：「世尊！甚深般若波羅蜜多可書寫不？」

佛言：「善現！甚深般若波羅蜜多不可書寫。何以故？善現！般若波羅蜜多自性無所有不可得，靜慮、精進、安忍、淨戒、布施波羅蜜多自性亦無所有不可得；內空自性無所有不可得，乃至無性自性空自性亦無所有不可得；四念住自性無所有不可得，廣說乃至十八佛不共法自性亦無所有不可得；一切智自性無所有不可得，道相智、一切相智自性亦無所有不可得。善現！諸法自性皆無所有不可得故即是無性，如是無性即是般若波羅蜜多。非無性法能書無性，是故般若波羅蜜多不可書寫。善現！住菩薩乘諸善男子、善女人等，若於如是甚深般若波羅蜜多起無性想，當知是為菩薩魔事。」（大正7，217b20-c5）

[^112]: 〔文〕－【宋】【宮】【聖乙】。（大正25，535d，n.23）

[^113]: （成）＋是【聖乙】【石】。（大正25，535d，n.24）

[^114]: （文）＋字【聖】。（大正25，535d，n.25）

[^115]: 亦是＝是亦【聖】【聖乙】【石】。（大正25，535d，n.26）

[^116]: 梨＝離【聖】。（大正25，535d，n.27）

[^117]: （1）《放光般若經》卷10〈47 覺魔品〉：

須菩提言：「世尊！諸行菩薩道者，書是深般若波羅蜜經字已，入是字中，便言：『我書般若波羅蜜。』世尊！是六波羅蜜無有字法。所以者何？六波羅蜜無有文字，五陰亦無有文字，乃至薩云若亦無文字。世尊！善男子、善女人行菩薩道者，從六波羅蜜乃至薩云若，作無文字入般若波羅蜜者，亦是菩薩魔事。」（大正8，74a9-16）

（2）《大般若波羅蜜多經》卷440〈44 魔事品〉：

時，具壽善現復白佛言：「世尊！住菩薩乘諸善男子、善女人等，書寫如是甚深般若波羅蜜多，若作是念：『我以文字書寫如是甚深般若波羅蜜多。』彼依文字執著般若波羅蜜多，當知是為菩薩魔事。」

佛言：「善現！如是！如是！如汝所說。何以故？善現！於此般若波羅蜜多甚深經中，色無文字，受、想、行、識亦無文字；眼處無文字，耳、鼻、舌、身、意處亦無文字；色處無文字，聲、香、味、觸、法處亦無文字；眼界無文字，耳、鼻、舌、身、意界亦無文字；色界無文字，聲、香、味、觸、法界亦無文字；眼識界無文字，耳、鼻、舌、身、意識界亦無文字；眼觸無文字，耳、鼻、舌、身、意觸亦無文字；眼觸為緣所生諸受無文字，耳、鼻、舌、身、意觸為緣所生諸受亦無文字；般若波羅蜜多無文字，靜慮、精進、安忍、淨戒、布施波羅蜜多亦無文字；內空無文字，外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空亦無文字；四念住無文字，廣說乃至十八佛不共法亦無文字；一切智無文字，道相智、一切相智亦無文字。是故不應執有文字能書般若波羅蜜多。

善現！住菩薩乘諸善男子、善女人等若作是執：『於此般若波羅蜜多甚深經中，無文字是色，無文字是受、想、行、識；如是乃至無文字是一切智，無文字是道相智、一切相智。』當知是為菩薩魔事。」（大正7，217c5-218a3）

[^118]: 〔若〕－【宋】【宮】【聖】，若＝起【聖乙】。（大正25，535d，n.28）

[^119]: 〔起〕－【聖乙】【石】。（大正25，535d，n.29）

[^120]: 旃＝栴【聖乙】。（大正25，535d，n.30）

[^121]: （1）《翻梵語》卷3：「旃陀羅，舊譯曰：又云旃荼羅，謂瞋，亦云惡。持律者云下賤惡人。聲論者云外國音，應云旃陀羅，翻為惡人。旃陀羅，謂是屠殺惡人，加此屠肉五兵等類。」（大正54，1006b29-c3）

（2）《一切經音義》卷9：「旃陀羅（或云旃荼羅，此云嚴熾，謂屠殺者種類之名也。一云主殺人獄卒也。案：《西域記》云：其人若行則搖鈴自摽，或柱破頭之竹，若不然，王即與其罪也）。」（大正54，358a21-22）

[^122]: （持）＋讀【聖乙】【石】。（大正25，535d，n.31）

[^123]: 〔菩薩〕－【宋】【元】【明】【宮】。（大正25，535d，n.32）

[^124]: 《大般若波羅蜜多經》卷440〈44
魔事品〉：「復次，善現！住菩薩乘諸善男子、善女人等書寫、受持、讀誦、修習、思惟、演說如是般若波羅蜜多甚深經時，若起國土作意，若起城邑作意，若起王都作意，若起方處作意，若起親教軌範作意，若起同學、善友作意，若起父母、妻子作意，若起兄弟、姊妹作意，若起親戚、朋侶作意，若起國王、大臣作意，若起盜賊、惡人作意，若起猛獸、惡鬼作意，若起眾聚遊戲作意，若起婬女歡娛作意，若起酬怨、報恩作意，若起諸餘種種作意，若於作意復起作意，皆是惡魔之所引發，為障般若波羅蜜多所引無邊殊勝善法，當知是為菩薩魔事。」（大正7，218a4-15）

[^125]: （所）＋所【聖乙】。（大正25，535d，n.33）

[^126]: 受＋（持）【元】【明】【聖】。（大正25，535d，n.34）

[^127]: 〔誦〕－【宋】【宮】。（大正25，535d，n.35）

[^128]: 愛＝受【聖】。（大正25，535d，n.36）

[^129]: 《大般若波羅蜜多經》卷440〈44
魔事品〉：「復次，善現！住菩薩乘諸善男子、善女人等，書寫、受持、讀誦、修習、思惟、演說如是般若波羅蜜多甚深經時，得大名聞恭敬供養，所謂衣服、飲食、臥具、病緣醫藥及餘資財，是善男子、善女人等愛著此事，退失般若波羅蜜多所引無邊殊勝善業，當知是為菩薩魔事。」（大正7，218a15-21）

[^130]: 方便＋（力）【元】【明】【聖】【聖乙】。（大正25，536d，n.1）

[^131]: 《大般若波羅蜜多經》卷440〈44
魔事品〉：「善現！我此般若波羅蜜多甚深經中，廣說菩薩摩訶薩道善巧方便。若菩薩摩訶薩於此中求善巧方便，精勤修學諸菩薩行，速證無上正等菩提。善現！若菩薩乘諸善男子、善女人等，棄捨般若波羅蜜多甚深經典所說菩薩摩訶薩道善巧方便，受學惡魔世俗書論，或復二乘相應經典，當知是為菩薩魔事。」（大正7，218b4-11）

[^132]: 法＝師僧【宋】【元】【明】【宮】，（師僧）＋法【聖】。（大正25，536d，n.2）

[^133]: 〔於〕－【宋】【元】【明】【宮】【聖】。（大正25，536d，n.3）

[^134]: （1）參見印順法師，《說一切有部為主的論書與論師之研究》，p.121：

[六足](http://127.0.0.1:8080/accelon/homepage.csp?db=yinshun&bk=29&t=2676453&rr=2549#3)論是：《阿毘達磨法蘊足論》、《阿毘達磨集異門足論》、《阿毘達磨施設足論》、《阿毘達磨品類足論》、《阿毘達磨界身足論》、《阿毘達磨識身足論》。

（2）阿毘曇：六分毘曇作者。（印順法師，《大智度論筆記》〔H011〕，p.397）

[^135]: （1）參見印順法師，《永光集》，p.76：

摩偷羅傳來的《十誦律》，是有部中舊阿毘達磨師、犍陀羅所承用的。阿毘達磨的主流，迦濕彌羅系之鞞婆沙師所用的律典，也是從摩偷羅傳來的，但含攝了多少本生、譬喻、因緣，也就是稱為「[八十部律](http://127.0.0.1:8080/accelon/homepage.csp?db=yinshun&bk=42&t=4148000&rr=3724#3)」或「摩偷羅國毘尼」的《根本說一切有部毘奈耶》。

（2）八十部律。（印順法師，《大智度論筆記》〔H010〕，p.397）

[^136]: 本生：三藏中本生。（印順法師，《大智度論筆記》［H013］p.404）

[^137]: 堅＝經【聖】。（大正25，536d，n.4）

[^138]: 般若是三藏本。（印順法師，《大智度論筆記》［E014］p.310）

[^139]: 是＋（故）【宋】【元】【明】【宮】。（大正25，536d，n.5）

[^140]: 三乘共法，從大乘邊望之實是不共，三句相應故＝通別義據此當責。（印順法師，《大智度論筆記》［E020］p.319）

[^141]: 狗＝狛【聖乙】。（大正25，536d，n.6）

[^142]: 〔當〕－【宋】【元】【明】【宮】。（大正25，536d，n.8）

[^143]: 令＝今【宋】【元】【明】。（大正25，536d，n.9）

[^144]: 〔王〕－【聖乙】。（大正25，536d，n.10）

[^145]: 及＝乃【聖乙】。（大正25，536d，n.11）

[^146]: 說法之相。（印順法師，《大智度論筆記》［E020］p.319）

[^147]: 染＝深【宮】。（大正25，536d，n.13）

[^148]: 取＋（相）【聖乙】。（大正25，536d，n.14）

[^149]: （1）般若與畢竟空同異［有同有異］。（印順法師，《大智度論筆記》〔E014〕p.310）

（2）畢竟空、無所有，亦非般若相。（印順法師，《大智度論筆記》［E020］p.319）

[^150]: 穩＝隱【宮】。（大正25，536d，n.16）

[^151]: 疾病＝病疾【聖】【聖乙】【石】。（大正25，536d，n.18）

[^152]: （1）詣＝諸【聖乙】。（大正25，536d，n.19）

（2）詣：2.前往，到。（《漢語大詞典》（十一），p.197）

[^153]: 眾＋（女）【宋】【元】【明】【宮】【聖】【聖乙】。（大正25，536d，n.20）

[^154]: 愛＝受【宋】【宮】【聖】。（大正25，536d，n.22）

[^155]: 或＝感【聖乙】。（大正25，536d，n.23）

[^156]: 受＝愛【石】。（大正25，536d，n.24）

[^157]: 熱＝然【宋】【元】【明】【宮】。（大正25，536d，n.26）

[^158]: 〔好〕－【宋】【元】【明】【宮】。（大正25，536d，n.27）

[^159]: 苦＝若【宮】。（大正25，536d，n.28）

[^160]: （1）酥＝蘇【宮】【聖】【聖乙】。（大正25，536d，n.29）

（2）酥：1.酪類，用牛羊乳製成的食品。（《漢語大詞典》（九），p.1400）

[^161]: 勢＝熱【宮】【聖】【聖乙】。（大正25，536d，n.30）

[^162]: 卷第六十八終【石】，道＋（釋第四十五品竟）【聖乙】【石】，竟＋（大智度經論卷第六十八）【石】。（大正25，536d，n.31）

[^163]: 合＝含【元】。（大正25，537d，n.2）

[^164]: 七＋（上）【宋】【元】，七＋（之上（經作兩不和合過品））【明】。（大正25，537d，n.3）

[^165]: 卷第六十九首【石】，〔大智度論〕－【明】，（大智......七）十四字＝（大智度論釋第四十七品上兩過品）十四字【宮】，（大智度論釋第四十六品上兩不和合品）十六字【聖】，（摩訶般若波羅蜜不和合品第四十六）十五字【聖乙】，（摩訶般若波羅蜜品第四十六卷六十九兩不和合品）二十一字【石】。（大正25，537d，n.1）

[^166]: 〔為〕－【宋】【元】【明】【宮】。（大正25，537d，n.4）

[^167]: 為＝菩薩【聖乙】。（大正25，537d，n.5）

[^168]: 資生：1.賴以生長，賴以為生。3.指經濟。（《漢語大詞典》（十），p.201）

[^169]: （持）＋般【聖乙】。（大正25，537d，n.6）

[^170]: 納衣：2.即衲衣。取人棄去之布帛縫衲之僧衣。也稱百衲衣。納，通" 衲
"。（《漢語大詞典》（九），p.759）

[^171]: 十二頭陀行。（印順法師，《大智度論筆記》［E014］p.310）

[^172]: 攢＝鑽【宋】【元】【明】【聖】，〔攢〕－【聖乙】。（大正25，537d，n.7）

[^173]: 燧（ㄙㄨㄟˋ）：2.古代取火用具。木燧，按季節用不同的木料製成，鑽以取火。《論語‧陽貨》："舊穀既沒，新穀既升，鑽燧改火，期可已矣。"《資治通鑒‧隋文帝開皇二十年》："時衛士皆佩火燧。"胡三省
注："燧，取火之木也。"3.猶鑽。參見" 燧木
"。（《漢語大詞典》（七），p.264）

[^174]: 鑽＝錯【聖】，＝攢【聖乙】。（大正25，537d，n.8）

[^175]: （1）《中阿含經》卷20（81經）《念身經》：「猶人求火，以槁木為母，以燥鑽鑽。」（大正1，557a22-23）

（2）《中阿含經》卷45（173經）《浮彌經》：「猶如有人欲得火者，以燥木作火母，以燥鑽鑽，彼必得火。」（大正1，711b1-2）

[^176]: 〔正〕－【聖乙】。（大正25，537d，n.9）

[^177]: 知＝和【聖】。（大正25，537d，n.10）

[^178]: （1）《高麗藏》作「必」（第14冊，1057a4）。

（2）印順法師，《大智度論》（標點本），p.2534：「『必』字疑『心』之誤。」

[^179]: 〔不能知〕－【宋】【元】【明】【宮】。（大正25，537d，n.11）

[^180]: 更無餘處＝處無餘受【聖乙】。（大正25，537d，n.12）

[^181]: （1）諮＝證【聖乙】。（大正25，537d，n.13）

（2）諮：1.商議，徵詢。（《漢語大詞典》（十一），p.349）

[^182]: （慈）＋悲【聖】。（大正25，537d，n.14）

[^183]: 信等五善根：信根、精進根、念根、定根、慧根。

[^184]: 同能＝因緣【聖乙】。（大正25，537d，n.15）

[^185]: 因＝內【聖】。（大正25，537d，n.16）

[^186]: （1）雖＝離【宮】【聖】。（大正25，537d，n.17）

（2）案：《大正藏》原作「雖」，今依《高麗藏》作「離」（第14冊，1057a13）。若取「離」字，則解讀為「內煩惱發、外天子魔作因緣，令菩薩遠離般若。」

[^187]: 土＝生【聖乙】。（大正25，537d，n.18）

[^188]: （得）＋追【聖】，（追）＋追【石】。（大正25，537d，n.19）

[^189]: 《正觀》（6），p.178：《大智度論》卷68（大正25，537b6-8）。

[^190]: （1）印順法師，《初期大乘佛教之起源與開展》（pp.203-204）：

「頭陀」，是修治身心，陶練煩惱的意思（或譯作「抖擻」）。在原始的經律中，本沒有「十二頭陀」說。如《雜阿含經》說到：波利耶聚落比丘，修「阿練若行、糞掃衣、乞食」，也只是衣、食、住──三類。大迦葉所讚歎的，也只是這三類。但與此相當的《相應部》，就加上「但三衣」，成為四頭陀行了。後起的《增壹阿含經》，就說到十二支。總之，起初是三支，後來有四支、八支、九支、十二支、十三支、十六支等異說。這裡，且依「十二頭陀行」說。十二支，還只是三類：「衣」：糞掃衣、但三衣。「食」：常乞食、次第乞食、受一食法、節量食、中後不飲漿。「住」：阿蘭若處住、塚間住、樹下住、露地坐、但坐不臥。衣服方面：「糞掃衣」而外，更受佛制的「但三衣」，不得有多餘的衣服。飲食方面：「常乞食」，還要「次第乞」，不能為了貧富，為了信不信佛法，不按次第而作選擇性的乞食，名為「平等乞食」。「受一食法」，每天只日中一餐（有的改作「一坐食」）。「節量食」，應該節省些，不能吃得過飽。如盡量大吃，那「一食」制就毫無意義了。「中後不飲漿」：漿，主要是果汁（要沒有酒色酒味的才是漿），石蜜（冰糖）也可以作漿。「日中」以後，不得飲用一切漿，只許可飲水（唐代禪者，許可飲茶）。坐臥處方面：「阿蘭若處住」，是住在沒有囂雜聲音的林野。「塚間」是墓地，尸骨狼藉，是適於修習不淨觀的地方。「樹下住」，是最一般的。「露地坐」，不在簷下、樹下。但塚間、樹下等住處，是平時的，在「安居」期中，也容許住在有覆蓋的地方，因為是雨季。「但坐不臥」，就是「脇不著席」。不是沒有睡（人是不能不睡的），而只是沒有躺下來睡，不會昏睡，容易警覺。這一支，在其他的傳說中是沒有的。

（2）十二頭陀行。（印順法師，《大智度論筆記》〔E014〕，p.310）

[^191]: 鄙薄：3.輕視，厭棄。（《漢語大詞典》（十），p.680）

[^192]: 責＝惰【宮】，＝㥽【石】，責＝怡-台+責\]【聖乙】，聖本有傍註「㥽或」二字。（大正25，537d，n.25）

[^193]: 憂＝愛【明】。（大正25，537d，n.26）

[^194]: 斷事：決斷事情。（《漢語大詞典》（六），p.1088）

[^195]: （1）擯＝儐【宮】【聖】【聖乙】。（大正25，537d，n.27）

（2）擯（ㄅㄧㄣˋ）：1.排斥，棄絕。（《漢語大詞典》（六），p.944）

[^196]: 料＝斷【宮】【聖】【聖乙】【石】。（大正25，537d，n.28）

[^197]: 料理：2.安排，處理。3.整治，整理。（《漢語大詞典》（七），p.333）

[^198]: 處分：2.調度，指揮。3.吩咐。（《漢語大詞典》（八），p.837）

[^199]: 作：20.委派，役使。（《漢語大詞典》（一），p.1245）

[^200]: 使：1.派遣。3.役使，使喚。（《漢語大詞典》（一），p.1325）

[^201]: 妨＝好【聖乙】。（大正25，537d，n.29）

[^202]: 常＝當【聖】。（大正25，537d，n.30）

[^203]: 《正觀》（6），p.178：《大智度論》卷68（大正25，537c8-15）。

[^204]: 念＝命【石】。（大正25，537d，n.32）

[^205]: 妨＝好【聖】【聖乙】。（大正25，537d，n.33）

[^206]: 小食：原指早餐，後泛指點心、零食。（《漢語大詞典》（二），p.1613）

[^207]: 中食：2.指佛教徒於中午進齋食。（《漢語大詞典》（一），p.597）

[^208]: 損：7.降抑，克制。（《漢語大詞典》（六），p.799）

[^209]: 數數：2.屢次，常常。（《漢語大詞典》（五），p.510）

[^210]: 量＋（食法）【聖】【聖乙】。（大正25，538d，n.2）

[^211]: 〔所〕－【聖乙】。（大正25，538d，n.3）

[^212]: 穩＝隱【宮】。（大正25，536d，n.16-1）

[^213]: 〔之〕－【聖】。（大正25，538d，n.4）

[^214]: 參見南傳《長老偈》983偈。

[^215]: 〔中〕－【宮】【聖】【聖乙】。（大正25，538d，n.5）

[^216]: （1）不＝可【宮】【聖】【聖乙】，（可）＋不【石】。（大正25，538d，n.6）

（2）參見〔唐〕道宣撰，《四分律刪繁補闕行事鈔》卷3：

如經中說：「舍利弗云：『我若食五口、六口，足之以水，則足支身。』」於秦人食，可十口許。（大正40，130b14-16）

（3）案：《大正藏》原作「不」，今依【宮】【聖】【聖乙】作「可」。

（4）可：1.表示同意，許可。6.可以，能夠。（《漢語大詞典》（三），p.31）

[^217]: 食＝貪【聖乙】。（大正25，538d，n.7）

[^218]: 心＋（生）【宋】【元】【明】【宮】【聖】【聖乙】【石】。（大正25，538d，n.8）

[^219]: 〔轡〕－【宮】【聖】【聖乙】【石】。（大正25，538d，n.9）

[^220]: （1）勒：1.帶嚼子的馬絡頭。2.拉緊韁繩以止住牲口。（《漢語大詞典》（二），p.796）

（2）轡勒（ㄆㄟˋ
ㄌㄜˋ）：駕馭牲口用的韁繩和帶嚼子的籠頭。（《漢語大詞典》（九），p.1338）

[^221]: 噉草＝嚴菓【聖】，＝嚴草【聖乙】。（大正25，538d，n.10）

[^222]: 路＝略【聖乙】。（大正25，538d，n.11）

[^223]: 〔不〕－【宋】【元】【明】【宮】【聖】【聖乙】【石】。（大正25，538d，n.13）

[^224]: 噉草＝嚴菓【聖】，＝嚴草【聖乙】。（大正25，538d，n.10-1）

[^225]: （初）＋門【元】【明】。（大正25，538d，n.14）

[^226]: （1）藉＝𧂐【聖】。（大正25，538d，n.15）

（2）狼藉：1.縱橫散亂貌。2.指多而散亂堆積。（《漢語大詞典》（五），p.64）

[^227]: 《大正藏》原作「嗅」，今依《高麗藏》作「臭」（第14冊，1057c21）。

[^228]: （1）相＝想【宋】【元】【明】【宮】。（大正25，538d，n.16）

（2）《大智度論》卷21〈1
序品〉：「九相：脹相、壞相、血塗相、膿爛相、青相、噉相、散相、骨相、燒相。」（大正25，217a6-7）

[^229]: 〔能作〕－【宋】【元】【明】【宮】。（大正25，538d，n.17）

[^230]: 道＝著【聖】。（大正25，538d，n.18）

[^231]: 蔭＝陰【聖乙】。（大正25，538d，n.19）

[^232]: （1）者＝著【聖】。（大正25，538d，n.20）

（2）《大正藏》原作「者」，今依《高麗藏》作「著」（第14冊，1058a6）。

[^233]: 露＝路【石】。（大正25，538d，n.21）

[^234]: 蟲＝虫【宋】【宮】【聖乙】。（大正25，538d，n.22）

[^235]: 脫＝服【聖】。（大正25，538d，n.23）

[^236]: 伺：1.窺伺，窺探，觀察。"2.守候，等待。（《漢語大詞典》（一），p.1283）

[^237]: 伺便：等待合適的時機。（《漢語大詞典》（一），p.1284）

[^238]: 〔第〕－【聖】。（大正25，538d，n.24）

[^239]: 趣：7.通"取"。僅僅。（《漢語大詞典》（九），p.1142）

[^240]: 蓋＝善【聖】，聖本有傍註「蓋或本」三字。（大正25，538d，n.25）

[^241]: 〔但〕－【宋】【宮】。（大正25，538d，n.26）

[^242]: 〔法〕－【宋】【元】【明】【宮】。（大正25，538d，n.27）

[^243]: 佛意。（印順法師，《大智度論筆記》［E003］p.290）

[^244]: 陀＝隨【聖乙】。（大正25，538d，n.28）

[^245]: 我＝或【聖乙】。（大正25，538d，n.29）

[^246]: 棄＝疾【聖乙】。（大正25，538d，n.30）

[^247]: 〔古〕－【聖乙】。（大正25，538d，n.31）

[^248]: （1）《長阿含經》卷8（9經）《眾集經》：「復有四法，謂四賢聖族。於是，比丘衣服知足......亦能教人成辦此事，是為第一知足住賢聖族。......飯食、牀臥具、病瘦醫藥，皆悉知足，亦復如是。」（大正1，51a1-8）

（2）《大智度論》卷27〈1
序品〉：「復有四聖種道：不擇衣、食、臥具醫藥，樂斷苦修定。」（大正25，258a19-20）

（3）印順法師，《初期大乘佛教之起源與開展》，p.201：

四聖種是：隨所得衣服喜足；隨所得飲食喜足；隨所得房舍喜足；欲斷樂斷，欲修樂修。......

律制又有「四依」，是受具足時所受的，內容為：糞掃衣、常乞食、樹下住、陳棄藥。

「四依」，其實就是「四聖種」，《僧祇律》說：「依此四聖種，當隨順學」！稱四依為四聖種，足以說明四依是依四聖種而轉化來的。《長部》的《等誦（結集）經》，立四聖種，而《長阿含》的《眾集經》，就稱第四為「病瘦醫藥」。所以，「四依」是除去第四聖種，而改為「陳棄藥」，作為出家者不能再簡僕的生活標準。

[^249]: 〔是〕－【聖乙】【石】。（大正25，538d，n.32）

[^250]: 佛法智慧為本。（印順法師，《大智度論筆記》〔E020〕p.319）

[^251]: 隨道＝道首【聖】【聖乙】。（大正25，538d，n.33）