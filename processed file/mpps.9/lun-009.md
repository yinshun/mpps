問曰：佛以何力故於一切眾生中其德特尊，光明、威德巍巍乃如是耶？如轉輪聖王、諸天、聖人亦有大力、光明、威德，何以獨言佛德特尊？ ^lun-9-1

答曰： ^lun-9-2

此諸賢聖雖有光明、威德，有量有限。譬如眾星，日光既出，則沒不現。 ^lun-9-3

佛從無量阿僧祇劫（121c）集大功德，一切具足，因緣大故果報亦大；餘人無此。 ^lun-9-4

復次，佛世世修諸苦行，無量無數頭、目、髓、腦常施眾生，豈唯國、財、妻、子而已！一切種種戒、種種忍、種種精進、種種禪定，及無比清淨不可壞不可盡智慧[^4]，世世修行，已具足滿。此果力故，得不可稱量殊特威神，以是故言「因緣大故果報亦大」。 ^lun-9-5

問曰：若佛神力無量，威德巍巍，不可稱說，何以故受九罪報？[^6]一者、梵志女孫陀利謗，五百阿羅漢亦被謗；[^7]二者、旃遮婆羅門女繫木盂[^8]作腹謗佛；三者、提婆達推山[^9]壓佛，傷足大指；[^10]四者、迸[^11]木刺腳；[^12]五者、毘樓璃王興兵殺諸釋子，佛時頭痛；[^13]六者、受阿耆達多婆羅門請而食馬麥；[^14]七者、冷風動故脊痛；[^15]八者、六年苦行；[^16]九者、入婆羅門聚落，乞食不得，空鉢而還。[^17] ^lun-9-6

復有冬至前後八夜，寒風破竹，索三衣禦寒。[^18]又復患熱，阿難在後扇佛。 ^lun-9-7

如是等世界小事，佛皆受之。 ^lun-9-8

若佛神力無量，三千大千世界乃至東方恒河沙等諸佛世界，南西北方、四維、上下，光明色像威德巍巍，何以故受諸罪報？ ^lun-9-9

答曰： ^lun-9-10

\`237\`佛在人中生，人[^19]父母，受人身力，一指節力勝千萬億那由他白象力，神通力無量無數、不可思議。是淨飯王子，厭老、病、死苦，出家得佛道------是人豈受罪報，為寒熱等所困！如佛神力不可思議，不可思議法中，何有寒熱諸患？ ^lun-9-11

復次，佛有二種身：一者、法性身，二者、父母生身。[^20] ^lun-9-12

是法性身滿十方虛空，無量無邊，色像端正，相好莊嚴，無量光明，無量音聲，聽法眾亦滿虛空（此眾亦是法性身，非生死人所得見也）[^21]（122a）；常出種種身、種種名號、種種生處、種種方便度眾生，常度一切，無須臾[^22]息時。如是法性身佛，能度十方世界眾生。 ^lun-9-13

受諸罪報者是生身佛，生身佛次第說法如人法。 ^lun-9-14

以有二種佛故，受諸罪無咎。[^23] ^lun-9-15

復次，佛即得道時，一切不善法盡斷，一切善法皆成就，云何今實有不善法報可受？但憐愍未來世眾生故，現方便受此諸罪。 ^lun-9-16

復次，如阿泥盧豆與一辟支佛食故受無量世樂[^24]，心念飲食應意即得；何況佛世世割肉、出髓以施眾生，而乞食不得空鉢而還？以是事故，知佛方便為度眾生故受此諸罪。 ^lun-9-17

云何方便憐愍未來世？五眾佛弟子施福薄故，乞種種自活之具不能得。 ^lun-9-18

諸白衣言：「汝衣食不能得，有病不能除，何能得道以益於人？」 ^lun-9-19

是五眾當答：「我等雖無活身小事，有行道福德。我等今日眾苦，是先身罪報；今之功德，利在將來。我等大師佛入婆羅門聚落乞食，尚亦不得，空鉢而還；佛亦有諸病，釋子畢罪時佛亦頭痛，何況我等薄福下人！」 ^lun-9-20

諸白衣聞已，瞋心則息，便以四種供養供給比丘，身得安隱，坐禪得道。是為方便\`238\`故，非實受罪。 ^lun-9-21

如《毘摩羅詰經》[^25]中說： ^lun-9-22

佛在毘耶離國，是時佛語阿難：「我身中熱風氣發，當用牛乳。汝持我鉢乞牛乳來。」 ^lun-9-23

阿難持佛鉢，晨朝入毘耶離，至一居士門[^26]立。 ^lun-9-24

是時，毘摩羅詰在是中行，見阿難持鉢而立，問阿難：「汝何以晨朝持鉢立此？」 ^lun-9-25

阿難答言：「佛身小疾，當用牛乳，故我到此。」 ^lun-9-26

毘摩羅詰言：「止！止！阿難！勿謗如來！佛（122b）為世尊，已過一切諸不善法，當有何疾？勿使外道聞此麁語，彼當輕佛，便言：佛自疾不能救，安能救人？」 ^lun-9-27

阿難言：「此非我意，面受佛勅當須牛乳。」 ^lun-9-28

毘摩羅詰言：「此雖佛勅，是為方便，以今五惡之世故，以是像度脫一切。若未來世，有諸病比丘當從白衣求諸湯藥。白衣言：『汝自疾不能救，安能救餘人？』諸比丘言：『我等大師猶尚有病，況我等身如艸[^27]芥[^28]能不病耶？』以是事故諸白衣等以諸湯藥供給比丘，使得安隱，坐禪行道。有外道、仙人能以藥艸、呪術除他人病，何況如來一切智德，自身有病而不能除？汝且默然，持鉢取乳，勿令餘人異學得聞知也。」[^29] ^lun-9-29

以是故知佛為方便，非實病也。諸罪因緣皆亦如是。 ^lun-9-30

以是故言「佛其德特尊，光明色像，威德巍巍」。 ^lun-9-31

\`239\` ^lun-9-32

問曰：佛何以故以常身示此三千大千世界中一切眾生？ ^lun-9-33

答曰：佛欲說摩訶般若波羅蜜，入三昧王三昧，從足下相輪光明上至肉髻光焰大明。 ^lun-9-34

譬如劫盡燒時，諸須彌山王隨次燃盡。是光明遍滿三千大千世界，乃至十方恒河沙等諸佛世界皆悉大明。眾生見者畢至阿耨多羅三藐三菩提。是[^34]佛欲說般若波羅蜜（122c）初神力。[^35] ^lun-9-35

第二、一切毛孔皆悉微笑。[^36] ^lun-9-36

第三、放常光明，面各一丈。[^37] ^lun-9-37

第四、舌相遍覆三千大千世界而笑。[^38] ^lun-9-38

第五、入師子遊戲三昧，三千大千世界六反震動。[^39] ^lun-9-39

第六、佛坐師子座，現最勝身光明色像，威德巍巍。[^40] ^lun-9-40

以此神力感動眾生，其有信者皆至阿耨多羅三藐三菩提；其中疑者，示常身，便得信解，而各說言：「今所見者是佛真身。」以佛力故，此三千大千世界中人見佛常身，遠近無礙。是時三千大千世界眾生皆大歡喜言「此真是佛身！佛初生時、初成佛時、初轉法輪時皆以此身」------如是思惟，此真是佛身。 ^lun-9-41

問曰：何以故名為「淨居天」、「梵世天」？ ^lun-9-42

答曰： ^lun-9-43

第[^42]四禪有八種[^43]：五種是阿那含住處，是名淨居[^44]；三種[^45]，凡夫、聖人共住。 ^lun-9-44

過是八處，有十住菩薩住處，亦名「淨居」，號大自在天王。[^46] ^lun-9-45

「梵世天」者，生處有三種：一者、梵眾天，諸小梵生處；二者、梵輔天，貴梵生處；三者、大梵天，是名中間禪生處。 ^lun-9-46

問曰：離欲是同，何以故有貴賤異處？ ^lun-9-47

答曰：初禪三種：下、中、上。若修下禪生梵眾，若修中禪生梵輔，若修上禪生大梵。 ^lun-9-48

慈行亦如是。如妙眼師念言：「我為眾人說法皆生梵天中，我今不應與弟子同處，當修上慈。」修上慈故生大梵天中。[^49] ^lun-9-49

復次，第一清淨心故，生大梵天中。 ^lun-9-50

問曰：何以故於四禪中但說初、後，不說中間？ ^lun-9-51

答曰：初門離欲難故，最後微妙難得故；中間易入故不說。 ^lun-9-52

復次，言「梵世」已攝色界；[^50]以第四禪第一妙故別說。 ^lun-9-53

復次，以人多識梵天、不識餘天，是故但說梵天。以淨居天常憐（123a）愍眾生、常勸請佛故。 ^lun-9-54

復次，佛說法聲至梵天；[^51]佛得道時諸天展轉唱告乃至淨居天。[^52]以是故說初、後，不說中間。 ^lun-9-55

復次，梵天近欲界故應聞；淨居天是色界主是故應聞。譬如守門人識客，客至其主，主則識之。中間無事故不說。 ^lun-9-56

\`241\`復次，二禪大喜、三禪大樂，喜、樂放逸[^53]，是故不說。 ^lun-9-57

問曰：何以名「他化自在」？ ^lun-9-58

答曰：此天奪他所化而自娛樂，故言「他化自在」。 ^lun-9-59

「化自樂」者，自化五塵而自娛樂故言「化自樂」。 ^lun-9-60

「兜率」名知足天。 ^lun-9-61

「夜摩」名善分天。 ^lun-9-62

第二名「三十三天」。 ^lun-9-63

最下天是「四天王諸天」。 ^lun-9-64

須彌山高八萬四千由旬，上有三十三天城。 ^lun-9-65

須彌山邊有山，名由揵陀羅，高四萬二千由旬。此山有四頭，頭各有城，四天王各居一城。 ^lun-9-66

夜摩等諸天，七寶地在虛空中，有風持之令住。 ^lun-9-67

乃至淨居亦復如是。 ^lun-9-68

如是諸天見佛身清淨、大光明淨，持諸供具水陸諸華------陸地生華須漫提為第一，水中生華青蓮華為第一。若樹生華、若蔓生華，是諸名華種種異色、種種香熏，各持天華來詣佛所。以此諸華色好、多香、柔軟、細滑，是故以此為供養具。 ^lun-9-69

云何為天華？天華芬熏，香氣逆風。 ^lun-9-70

諸天瓔珞懸在佛上，天澤香以塗佛地，天末香以散佛上。 ^lun-9-71

天蓮華青、赤[^57]、紅、白。何以無黃？黃屬火，火非水華所宜[^58]故。天寶蓮華琉璃為莖，金剛為臺，閻浮那陀金為葉，柔軟且香。 ^lun-9-72

并天樹葉香，持詣佛所。 ^lun-9-73

問曰：若諸天供養應持天華，人及非人云何得天華？ ^lun-9-74

答曰：佛以神足放大光明，地六種震動。諸天雨種種妙華，（123b）滿三千大千世界，以供養佛；是人、非人或取此華而以供養。 ^lun-9-75

復次，天竺國法，名諸好物皆名天物。是人華、非人華，雖非天上華，以其妙好故名為天華。是故言「人、非人持諸天華」，是則無咎。 ^lun-9-76

問曰：何以以華散佛身上？ ^lun-9-77

答曰： ^lun-9-78

恭敬供養故。又佛光照，皆遙見佛，心大歡喜，供養佛故，皆以諸華而散佛上。 ^lun-9-79

復次，佛於三界第一福田，以是故華散佛上。 ^lun-9-80

問曰：何以化作此臺在虛空中？ ^lun-9-81

答曰：所散華少而化為大臺，以示眾生因少果多。 ^lun-9-82

問曰：何以故臺在虛空中住而不墮落？ ^lun-9-83

答曰：佛以神力欲示眾生令知佛為福田得報不失，乃至成佛其福不滅。 ^lun-9-84

問曰：若佛自有神力，何以因所散華而變為臺？ ^lun-9-85

答曰：欲令人心信清淨故。是人見所供養變成此臺，心大歡喜，因歡喜故得大福德。 ^lun-9-86

有人言：「轉輪聖王四世界主，梵天王千世界主，佛三千大千世界主。」[^59] ^lun-9-87

\`243\`是語非實！[^60]以是故，佛所變化，乃至十方恒河沙等諸佛世界。 ^lun-9-88

問曰：佛以一身示三千大千世界及十方，今[^62]諸眾生何以各各見佛在前說法？ ^lun-9-89

答曰： ^lun-9-90

佛有二種神力：一者、一處坐說法，令諸眾生遠處皆見、遠處皆聞；二者、佛在一處說法，能令一一眾生各自見佛在前說法。譬如日出，影現眾水。 ^lun-9-91

復次，眾生不同：有人見佛身遍三千大千世界而得淨信，有人各各見佛在前說法，得心清淨，信樂歡喜。以是故，佛今各各在前而為說法。 ^lun-9-92

問曰：佛上已多放光明，今以何故復放斯光？ ^lun-9-93

答曰：先放光明，各各有事，如先說。[^65]今以彼此眾會兩未相見故，以光明神力，令彼此世界一切大會兩得相見。 ^lun-9-94

問曰：如弟子中天眼第一大阿羅漢長老阿泥盧豆，暫觀見小千世界，諦觀[^66]見二千世界；大辟支佛暫觀見二千世界，諦觀見三千大千世界。[^67]今一切人云何能見東方恒河沙等諸佛世界？ ^lun-9-95

答曰：是佛神力令彼得見，非眾生力也。設阿羅漢及[^68]辟支佛等亦以佛力故所見無限。譬如轉輪聖王飛行，一切營[^69]從[^70]及諸象馬眾畜皆亦隨去。今佛神力故，\`245\`眾生雖在遠處亦得相見。 ^lun-9-96

又如般舟三昧[^71]力故，雖不得天眼而（124a）見十方佛，眼耳[^72]無礙。 ^lun-9-97

亦如劫盡燒時，一切眾生自然皆得禪定，得天眼、天耳。[^73] ^lun-9-98

佛以神力故，令一切眾生皆得遠見亦復如是。 ^lun-9-99

「爾時，世尊在師子座而笑」，笑[^74]如先說，[^75]餘未說者今當說。 ^lun-9-100

問曰：此間眾生遠見彼方是佛神力，彼間眾生亦見此方是誰力耶？ ^lun-9-101

答曰：是釋迦牟尼佛力，令彼得見此間三千大千世界，及見釋迦牟尼佛并一切眾會；南西北方、四維、上下亦復如是。 ^lun-9-102

〈初品中十方諸菩薩來釋論第十五[^76]〉 ^lun-9-103

（大正25，124a10-127b14） ^lun-9-104

問曰：如佛所說「一切世界無量無邊」，云何言「其世界最在邊」？ ^lun-9-105

「最在邊」者，是墮有邊相；若世界有邊，眾生應盡。何以故？無量諸佛，一一佛度無量阿僧祇眾生令入無餘涅槃，更無新眾生，故者應盡！ ^lun-9-106

\`246\`答曰： ^lun-9-107

佛經雖言世界無量，此方便說，非是實教。如實無神，方便故說言有神。[^77] ^lun-9-108

此十四難，世界有邊、無邊俱為邪見。[^78] ^lun-9-109

若無邊，佛不應有一切智。何以故？智慧普知，無物不盡，是名一切智。 ^lun-9-110

若世界無邊，是有所不盡。 ^lun-9-111

若有邊，如先說咎。 ^lun-9-112

此二俱邪見。何以故？依無邊以破有邊故。[^79] ^lun-9-113

是多寶世界非一切世界邊，是釋迦牟尼佛因緣眾生可應度者最在邊。譬如一國中最在邊，不言一閻浮提最在邊。 ^lun-9-114

「若無邊，佛不應一切智[^80]」者，如上佛義中答，[^81]佛智無量故應知，譬如函大故蓋亦大。[^82] ^lun-9-115

問曰：世界名多寶。寶有二種：財寶、法寶。（124b）何等寶多名為「多寶世界」？ ^lun-9-116

答曰：二種皆有。 ^lun-9-117

又多菩薩照法性等諸寶（言此寶大菩薩所有，以為寶冠；寶冠中皆見諸佛。又了達一切諸法之性），多故名為「多寶」。 ^lun-9-118

是中有佛名「寶積」。以無漏根、力、覺、道等法寶集故，名為「寶積」。 ^lun-9-119

問曰：若爾者，一切佛皆應號寶積！何以獨稱彼佛為「寶積」？ ^lun-9-120

答曰： ^lun-9-121

雖一切諸佛皆有此寶，但彼佛即以此寶為名。如彌勒名為慈氏，諸佛雖皆有慈，但彌勒即以慈為名。 ^lun-9-122

復次，如寶華佛生時，一切身邊有種種華色光明故，名寶華太子。 ^lun-9-123

如燃燈佛生時，一切身邊如燈故，名燃燈太子，作佛亦名燃燈（丹注云：舊名定光佛也）。 ^lun-9-124

寶積佛亦如是，應當初生時亦多諸寶物生，或地生、或天雨，種種寶集故名為「寶積」。 ^lun-9-125

問曰： ^lun-9-126

唯有釋迦牟尼一佛，無十方佛。何以故？是釋迦文尼佛無量威力、無量神通，能度一切眾生，更無餘佛。[^84] ^lun-9-127

\`248\`如說：阿難一心思惟：「過去諸佛寶華、燃燈等，皆生好世，壽命極長，能度一切眾生。今釋迦牟尼佛，惡世生，壽命短，將無不能度一切弟子耶？」如是心疑。佛時即知阿難心之所念，即以日出時入日出三昧。爾時，佛身一切毛孔出諸光明，亦如日邊出諸光明，其光遍照閻浮提內；其明滿已，照四天下；照四天下滿已，照三千大千世界；照三千大千世界滿已，照十方無量世界。爾時世尊從臍邊出諸寶蓮華，如偈說： ^lun-9-128

青光琉璃莖，千葉黃金色，金剛為華臺，琥珀為華飾， ^lun-9-129

莖軟不麁曲，其高十餘丈，（124c）真青琉璃色，在佛臍中立。 ^lun-9-130

其葉廣而長，白光間妙色，無量寶莊嚴，其華有千葉。 ^lun-9-131

妙華色如是，從佛臍中出；是四華臺上，寶座曜天日。 ^lun-9-132

一一諸寶坐，[^85]座各有坐佛；如金山四首[^86]，光曜等如一。 ^lun-9-133

從四佛臍中，各出妙寶華；華上有寶座，其座各有佛。 ^lun-9-134

從是佛臍中，展轉出寶華，華華皆有座，座座各有佛。 ^lun-9-135

如是展轉化，乃至淨居天。若欲知近遠，當以譬喻說： ^lun-9-136

有一大方石，縱廣如太[^87]山，從上放令下，直過無所礙； ^lun-9-137

萬八千三百，八十有三歲，如是年歲數，爾乃得到地。 ^lun-9-138

於是兩中間，化佛滿其中，其光大盛明，踰於火日月。 ^lun-9-139

有佛身出水，亦有身出火；或復現經行，有時靜默坐。 ^lun-9-140

有佛行乞食，以此福眾生；或復說經行[^88]，有時放光明。 ^lun-9-141

或到三惡趣，氷闇火地獄。和氣[^89]濟[^90]寒氷，光明照闇獄， ^lun-9-142

熱處施涼風，隨事救其害，安之以無患，度之以法樂！ ^lun-9-143

如是種種方便，一時頃[^91]能度十方無量眾生；度眾生已，還入本處住佛臍中。 ^lun-9-144

爾時，世尊（125a）從日出三昧起，問阿難言：「汝見此三昧神通力不？」 ^lun-9-145

阿難白佛：「唯然[^92]！已見。」重白佛言：「若佛住世一日之中，所度弟子可滿虛空，何況在世八十餘年！」[^93] ^lun-9-146

以是故言一佛功德神力無量，現化十方，無異佛也。 ^lun-9-147

復次，如佛所言「女人不得作轉輪聖王，不得作天帝釋、魔天王、梵天王，不得作佛」[^94]；「轉輪聖王不得一處並治，十力世尊亦無一世二佛」[^95]。 ^lun-9-148

又佛說言「佛言不虛，世無二佛」；「一[^96]法難值，是[^97]佛世尊也」[^98]；「無量億劫時時一有。是九十一劫中，三劫有佛。賢劫之前九十一劫，初有佛名鞞婆尸（秦言種種見）。第三十一劫中有二佛：一名尸棄（秦言火），二名鞞恕婆附（秦言一切勝）。是賢劫中有四佛：一名迦羅鳩飡陀，二名迦那伽牟尼（秦言金仙人也），三名迦葉，四名釋迦牟尼。除此餘劫皆空無佛，甚可憐愍」[^99]。 ^lun-9-149

若有十方佛，何以故言「餘劫無佛，甚可憐愍」？ ^lun-9-150

答曰： ^lun-9-151

雖釋迦文尼佛有無量神力，能變化作佛，在十方說法、放光明、度眾生，亦不能盡度一切眾生，[^100]墮有邊故，則無未來世佛故。然眾生不盡，以是故應更有餘佛。 ^lun-9-152

復次，汝言：「佛自說：女人不得作五事；二轉輪聖王不得同時出世，佛亦如是，同時一世亦無二佛。」 ^lun-9-153

汝不解此義！佛經有二義：有易了義，有深遠難解義。 ^lun-9-154

如佛欲入涅槃時，語諸比丘：「從今日應依法不依人，應依義不依語，應依智不依識，應依了義經不依未了義。」[^101] ^lun-9-155

^\`250\`（1）^「依法」者，法有十二部[^102]，應隨此法，不應隨人。 ^lun-9-156

^（2）^「依義」者，義中無諍好（125b）惡、罪福、虛實故，語以得義，義非語也。 ^lun-9-157

如人以指指月以示惑者，惑者視指而不視月，人語之言：「我以指指月令汝知之，汝何看指而不視月？」 ^lun-9-158

此亦如是，語為義指，語非義也。是以故不應依語。 ^lun-9-159

^（3）^「依智」者，智能籌量、分別善惡；識常求樂、不入正要。是故言「不應依識」。 ^lun-9-160

^（4）^「依了義經」者：有一切智人佛第一，一切諸經書中佛法第一，一切眾生中比丘僧第一；布施得大富，持戒得生天------如是等是了義經。 ^lun-9-161

如說法師說法有五種利：一者大富，二者人所愛，三者端正，四者名聲，五者後得涅槃------是為未了義。 ^lun-9-162

云何「未了」？施得大富，是為了了可解；說法無財施而言「得富」，「得富」者，說法人種種讚施，破人慳心，亦自除慳，以是因緣得富，是故言「未了」。[^103] ^lun-9-163

是《多持經》方便說，非實義。是經中佛雖言世無二佛俱出，不言一切十方世界；雖言世無二轉輪聖王，亦不言一切三千大千世界無，但言四天下世界中無二轉輪聖王，作福清淨故獨王一世，無諸怨敵；若有二王不名清淨。雖佛無嫉妬心，然以行業世世清淨故，亦不一世界有二佛出。 ^lun-9-164

百億須彌山，百億日月，名為三千大千世界[^104]。如是十方恒河沙等三千大千世界，是名為一佛世界。是中更無餘佛，實一釋迦牟尼佛。是一佛世界中，常化作諸佛種種法門、種種身、種種因緣、種種方便以度眾生。 ^lun-9-165

以是故，《多持經》中一時一世界無二佛，不言十方無佛。[^105] ^lun-9-166

復次，如汝言：「佛言：一事難值，是佛（125c）世尊。」又言：「九十一劫，三劫有佛，餘劫皆空無佛，甚可憐愍。」 ^lun-9-167

佛為此重罪不種見佛善根人，說言：「佛世難值，如優曇波羅樹華，時時一有。」[^107]如是罪人輪轉三惡道，或在人天中，佛出世時，其人不見。 ^lun-9-168

如說：舍衛城中九億家，三億家眼見佛，三億家耳聞有佛而眼不見，三億家不聞不見。佛在舍衛國二十五年，而此眾生不聞不見，何況遠者！ ^lun-9-169

復次，佛與阿難入舍衛城乞食，是時有一貧老母立在道頭。阿難白佛：「此人可愍，佛應當度。」佛語阿難：「是人無因緣。」阿難言：「佛往近之，此人見佛相好光明，發歡喜心，為作因緣。」佛往近之，迴身背佛；佛從四邊往，便四向背佛，仰面上向；佛從上來，低頭下向；佛從地出，兩手覆眼不肯視佛。佛語阿難：「復欲作何因緣？」[^109] ^lun-9-170

有如是人無度因緣，不得見佛。以是故佛言：「佛難得值，如優曇波羅樹華。」譬如水雨雖多，處處易得，餓鬼常渴，不能得飲。 ^lun-9-171

汝言：「九十一劫，三劫有佛。」 ^lun-9-172

為一佛世界故，不為一切餘諸世界。 ^lun-9-173

「是處劫空無有佛出，甚可憐愍」者， ^lun-9-174

亦是此間一佛世界，非為一切餘諸世界也。 ^lun-9-175

以是故知有十方佛。 ^lun-9-176

復次，聲聞法中有十方佛，汝自不解。 ^lun-9-177

如《雜阿含經》中說：「譬如大雨連注，渧渧無間，不可知數。諸世界亦如是，我見東方無量世界，有成、有住、有壞，其數甚多，不可分別；如是乃至十方。是十方世界中，無量眾生有三種身苦：老、病、死；三種心苦：婬、瞋、癡；三種後世苦：地獄、餓鬼、畜生。」[^110] ^lun-9-178

\`252\`一切世界（126a）皆有三種人：下、中、上。下人著現世樂；中人求後世樂；上人求道，有慈悲心，憐愍眾生。有因緣云何無果報？佛言：「若無老、病、死，佛不出世。」[^111]是人見老、病、死苦惱眾生，心中作願：「我當作佛，以度脫之，拔其心病，濟後世苦。」 ^lun-9-179

如是十方世界皆有佛出因緣，何以故獨言「此間有佛，餘處無」耶？ ^lun-9-180

譬如有人言「有木無火，有濕地而無水」，是不可信。 ^lun-9-181

佛亦如是，眾生身有老、病、死苦，心有婬、瞋、癡病，佛為斷此三苦，令得三乘故出世。一切世界中皆有此苦，云何無佛？ ^lun-9-182

復次，盲人無量而言唯須一醫，此亦不然。以是故，應更有十方佛。 ^lun-9-183

復次，《長阿含》中有經言： ^lun-9-184

有鬼神王守北方，與眾多百千萬鬼神後夜到佛所，頭面禮佛足，一面住，放清淨光，普照祇桓，皆令大明。合掌讚佛說此二偈： ^lun-9-185

大精進人我歸命！佛二足中尊最上，智慧眼人能知見，諸天不解此慧事。 ^lun-9-186

過去未來今諸佛，一切我皆稽首禮！如是我今歸命佛，亦如恭敬三世尊。[^112] ^lun-9-187

如是偈中有十方佛。 ^lun-9-188

鬼神王稽首三世佛，然後別歸命釋迦牟尼佛。若無十方現在佛，當應但歸命釋迦文尼佛，不應言過去、未來、現在諸佛。是故知有十方佛。 ^lun-9-189

復次，過去世有無量佛，未來世亦有無量佛，以是故現在亦應有無量佛。 ^lun-9-190

復次，若佛於聲聞法中言有十方無數無量佛，眾生當言「佛易可遇」，不勤求脫；「若不值此佛，當遇彼佛」，如是懈怠，不勤求度。 ^lun-9-191

譬如鹿未被（126b）箭時不知怖畏，既被箭已，踔[^113]圍而出。 ^lun-9-192

\`253\`人亦如是，有老、病、死苦，聞唯有一佛，甚難可遇，心便怖畏，勤行精進，疾得度苦。以是故佛於聲聞法中不言有十方佛，亦不言無。 ^lun-9-193

若有十方佛，汝言無，得無限罪；若無十方佛，而我言有，生無量佛想，得恭敬福。 ^lun-9-194

所以者何？善心因緣福德力大故。 ^lun-9-195

譬如慈心三昧[^114]力觀一切眾生皆見受樂，雖無實益，以慈觀故，是人得無量福。 ^lun-9-196

十方佛想亦復如是。若實有十方佛而言無，得破十方佛無量重罪。何以故？破實事故。 ^lun-9-197

肉眼人雖俱不知，但心信言有，其福無量；若實有而意謂無，其罪甚重。人自用心尚應信有，何況佛自說摩訶衍中言實有十方佛而不信耶？ ^lun-9-198

問曰：若有十方無量諸佛及諸菩薩，今此眾生多墮三惡道中，何以不來？ ^lun-9-199

答曰： ^lun-9-200

眾生罪重故，諸佛菩薩雖來不見。又法身佛常放光明、常說法，而以罪故不見、不聞。譬如日出，盲者不見；雷霆振地，聾者不聞。如是法身常放光明、常說法，眾生有無量劫罪垢厚重不見、不聞。 ^lun-9-201

如明鏡淨水，照面則見；垢翳[^115]不淨，則無所見。如是眾生心清淨則見佛[^116]，若心不淨則不見佛。今雖實有十方佛及諸菩薩來度眾生，而不得見。 ^lun-9-202

復次，如釋迦牟尼佛在閻浮提中生，在迦毘羅國，多遊行東天竺六大城[^117]。有時飛到南天竺億耳居士舍受供養[^118]。有時暫來北天竺月氏國降阿波羅龍王[^119]。又至月氏國西，降女羅剎[^120]；佛在彼石窟中一宿，于今佛影猶在，有（126c）人就內看之則不見，出孔遙觀光相如佛。有時暫飛至罽賓隸跋陀仙人山上，住虛空中，降此仙人[^121]；\`254\`仙人言：「我樂住此中，願佛與我佛髮、佛爪，起塔供養。」塔于今現存（此山下有離越寺；「離越」應云隸跋陀）。人與佛同國而生猶不遍見，何況異處！ ^lun-9-203

以是故，不可以不見十方佛故而言無也。 ^lun-9-204

復次，彌勒菩薩有大慈悲而在天宮不來此間，可以不來故便謂無彌勒耶？彌勒近而不來不以為怪，十方佛遠，何足怪也？ ^lun-9-205

復次，十方佛不來者，以眾生罪垢深重不種見佛功德，是故不來。 ^lun-9-206

復次，佛知一切眾生善根熟、結使薄然後來度。如說： ^lun-9-207

諸佛先觀知有人，一切方便不可度，或有難度或易化，或復有遲或有疾， ^lun-9-208

或以光明或神足，種種因緣度眾生：有欲作逆佛愍除，或欲作逆佛不遮； ^lun-9-209

剛強難化用麁言，心柔易度用軟言；雖有慈悲平等心，知時智慧用方便。 ^lun-9-210

以是故，十方佛雖不來，不應言無。 ^lun-9-211

復次，佛智慧力、方便、神通，舍利弗等大阿羅漢、大菩薩彌勒等尚不能知，何況凡人！ ^lun-9-212

復次，諸佛大菩薩，有時眾生恐懼急難，一心念，或時來度之。 ^lun-9-213

如大月氏西佛肉髻住處國，一佛圖[^122]中，有人癩風病，來至遍吉菩薩像邊，一心自歸念遍吉菩薩功德，願除此病。是時遍吉菩薩像即以右手寶𤦲[^123]光明摩其身，病即除愈。[^124] ^lun-9-214

復一國中，有一阿蘭若比丘大讀摩訶衍，其國王常布髮令蹈上而過。有一比（127a）丘語王言：「此人摩訶羅（mahalla）[^125]，不多讀經，何以大供養如是？」王言：「我一日夜半欲見此比丘，即往到其住處。見此比丘在窟中讀《法華經》，見一金色光明人騎白象、合手[^126]供養，我轉近便滅。我即問大德：『以我來故，金色光明人滅？』比丘言：『此即遍吉菩薩。遍吉菩薩自言：「若有人誦讀《法華經》者，我當乘白象來教導之。」[^127]我誦《法華經》故，遍吉自來。』」（遍吉，《法華經》名為普賢）[^128] ^lun-9-215

\`255\`復有一國，有一比丘誦《阿彌陀佛經》及《摩訶般若波羅蜜》，是人欲死時語弟子言：「阿彌陀佛與彼大眾俱來。」 ^lun-9-216

即時動身自歸，須臾命終。命終之後弟子積薪燒之。 ^lun-9-217

明日，灰中見舌不燒。誦《阿彌陀佛經》故，見佛自來[^129]；誦《般若波羅蜜》故，舌不可燒。 ^lun-9-218

此皆今世現事。如經中說：諸佛菩薩來者甚多。如是處處，有人罪垢結薄、一心念佛、信淨不疑，必得見佛，終不虛也。[^130] ^lun-9-219

以是諸因緣故知實有十方佛。 ^lun-9-220

「菩薩」義，如〈讚菩薩品〉中已說。[^131] ^lun-9-221

問曰：云何名「普明」？ ^lun-9-222

答曰：其明常照一切世界，是故名「普明」。 ^lun-9-223

地動、佛身、光明如先說。[^132] ^lun-9-224

問曰：是普明菩薩於諸菩薩中最尊第一，應自知因緣，何以問佛？ ^lun-9-225

答曰： ^lun-9-226

是普明菩薩雖大，不能知諸佛智慧、神力；譬如月光雖大，日出則滅。以是故問佛。 ^lun-9-227

復次，菩薩常欲見佛，心無厭足；無因緣尚欲見佛，（127b）何況有大因緣！ ^lun-9-228

復次，是事不應疑。譬如犢子隨母，未足怪也！又如小王朝宗[^133]大王，法應爾故。諸大菩薩亦如是，得利大故常欲隨佛。是菩薩見是事，心即覺知是必大事，見無數無量世界皆得相見，以是故問。 ^lun-9-229

復次，有人言：是菩薩自有神力能知，亦是釋迦牟尼佛力令知；但為諸小菩薩不知故問佛。諸小菩薩怖難未除，不能問佛，是故為之發問。是普明菩薩發[^134]其世界，與諸小男子、小女人俱，以是故知不能問佛。譬如大象能劈大樹，令諸小象得食枝葉。是故問佛：「大德！何因何緣有此大光明、地大震動，又見佛身？」 ^lun-9-230

---

[^1]: （大智度...九）十五字＝（大智度論卷第九釋初品中現普身第十五）十七字【宋】，＝（大智度論卷第九釋初品中現普身）十四字【元】【明】，＝（大智度論卷第九釋初品中現普身第十二）十七字【宮】，＝（大智度經論釋初品中現普身九）十三字【石】。（大正25，121d，n.11）

[^2]: 《般若經》中八現神力：一、出身分光，《大智度論》卷7（大正25，113a9-114b19）。二、出毛孔光，《大智度論》卷7（大正25，114b20-c1）。三、示丈光相，《大智度論》卷8（大正25，114c11-115a3），四、現舌相光，《大智度論》卷8（大正25，115a4-116c6），五、地六震動，《大智度論》卷8（大正25，116c7-121b12），六、現尊特身，《大智度論》卷9（大正25，121b21-122b16），七、示現常身，《大智度論》卷9（大正25，122b17-123c10），八、放光令見，《大智度論》卷9（大正25，123c11-124a9）。（印順法師，《大智度論筆記》〔A003〕p.6）

[^3]: 巍巍：1.崇高偉大。（《漢語大詞典》（三），p.875）

[^4]: 般若：無比清淨不可壞不可盡智慧。（印順法師，《大智度論筆記》〔D003〕p.242）

[^5]: （1）關於「佛受九罪報」，參見《長阿含經》卷2《遊行經》（大正1，15a11-b19）；《雜阿含經》卷44（1181經）（大正2，319b15-c12）；《雜阿含經》卷39（1095經）（大正2，288a11-29）；《增壹阿含經》卷26（2經）〈34
等見品〉（大正2，690a13-693c9）；《增壹阿含經》卷47（9經）〈49
放牛品〉（大正2，803b11-20）；《佛說興起行經》（大正4，163c11-174b3）；《佛說義足經》卷下《須陀利經》（大正4，176b12-177c19）；《菩薩從兜術天降神母胎說廣普經》卷7（大正12，1055c15-1056b27）；《十誦律》卷26（大正23，187b6-189a5）；《根本說一切有部毘奈耶藥事》卷18（大正24，94a11-97a23）等。

（2）印順法師，《初期大乘佛教之起源與開展》，pp.164-168：「大眾部是佛身出世無漏的。對於佛的生病服藥，解說為「為眾生故」，與《大智度論》所說相合。所以《大智度論》對於受罪疑問的解說，實際是淵源於大眾部的見解。方便，即暗示了真實的佛是並不如此的。」

[^6]: 釋疑：佛德難思，不應受於九罪疑。（印順法師，《大智度論筆記》〔D019〕p.263）

[^7]: 孫陀利女謗佛。（印順法師，《大智度論筆記》〔I025〕p.437）

[^8]: 木盂＝大杅【宋】【宮】，＝木杆【石】。（大正25，121d，n.16）

《高麗藏》作「木杅」（第14冊，458a3-4）。

[^9]: 印順法師，《大智度論》（標點本），p.350校勘：「山」字應是「石」字之誤。

[^10]: 提婆達傷佛足指。（印順法師，《大智度論筆記》〔I025〕p.437）

[^11]: 迸（ㄅㄥˋ）：3.散裂，斷裂。（《漢語大詞典》（十），p.802）

[^12]: 迸木刺腳。（印順法師，《大智度論筆記》〔I025〕p.437）

參見《佛說興起行經》卷1〈佛說木槍刺脚因緣經第6〉（大正4，168a13-170b4），《根本說一切有部毘奈耶藥事》卷18（大正24，94b13-c5）。

[^13]: 毗樓璃滅釋種佛頭痛。（印順法師，《大智度論筆記》〔I025〕p.437）

[^14]: 參見《大智度論》卷38（大正25，341b17-21），《中本起經》卷2〈13
佛食馬麥品〉（大正4，162c16-163c6）。

[^15]: 佛冷風動脊痛。（印順法師，《大智度論筆記》〔I025〕p.437）

[^16]: 參見《大智度論》卷38（大正25，341a26-b14）。

[^17]: 佛入婆羅門聚落乞食不得。（印順法師，《大智度論筆記》〔I025〕p.437）

參見《根本說一切有部毘奈耶藥事》卷18（大正24，94c10-95a3），《大智度論》卷8（大正25，115a14-c1）。

[^18]: 佛冬至前後索三衣禦寒。（印順法師，《大智度論筆記》〔I025〕p.437）

參見《十誦律》卷27（大正23，195a6-18），《四分律》卷40（大正22，856c24-857a12），《彌沙塞部和醯五分律》卷20（大正22，136a18-b2），《摩訶僧祇律》卷8（大正22，291a17-b10）。

[^19]: 人＝有【宋】【元】【明】。（大正25，121d，n.18）

[^20]: 佛身：法性身、父母生身。（印順法師，《大智度論筆記》〔C002〕p.181）

關於「佛的二身說」，參見《大智度論》卷3（大正25，77b22-c3），卷10（大正25，131c6-7），卷29（大正25，274a12），卷30（大正25，278a19-20），卷33（大正25，303b21-22），卷34（大正25，310b24-25）等。

[^21]: 法身佛常放光說法。（印順法師，《大智度論筆記》〔C002〕p.181）

法性生身之聽眾是法性身。（印順法師，《大智度論筆記》〔D032〕p.282）

《大智度論》卷30：「如是法性身佛有所說法，除十住菩薩，三乘之人皆不能持，惟有十住菩薩不可思議方便智力悉能聽受。」（大正25，278a26-28）

[^22]: 須臾（ㄩˊ）：3.片刻，短時間。（《漢語大詞典》（十二），p.248）

[^23]: 參見印順法師，《初期大乘佛教之起源與開展》，pp.166-168。

[^24]: 參見《中阿含經》卷13〈1
王相應品〉《說本經》（大正1，508c18-509b26）；《佛五百弟子自說本起經》（大正4，198b29-c20）等。

[^25]: 毘摩羅佶呵阿難乞乳。（印順法師，《大智度論筆記》〔I025〕p.437）

[^26]: 門＋（下）【宋】【元】【明】【宮】。（大正25，122d，n.5）

[^27]: 艸（ㄘㄠˇ）：同"草"。（《漢語大詞典》（九），p.270）

[^28]: 芥（ㄐㄧㄝˋ）：2.小草。（《漢語大詞典》（九），p.308）

草芥：亦作"草介"。草和芥。常用以比喻輕賤。《孟子‧離婁上》："視天下悅而歸己，猶草芥也，惟舜為然。"（《漢語大詞典》（九），p.368）

[^29]: 參見［吳］支謙譯，《佛說維摩詰經》卷上（大正14，523b20-c12），鳩摩羅什譯，《維摩詰所說經》卷上（大正14，542a1-23），玄奘譯，《說無垢稱經》卷2（大正14，564a24-b26）。

[^30]: 首陀會（śuddhāvāsa）天：即淨居天。

[^31]: 印順法師，《大智度論》（標點本），p.324校勘：「梵眾天，應為梵世天。」

又《大智度論》卷9：「問曰：何以故名為淨居天、梵世天。」（大正25，122c12-13）

[^32]: 磨＝摩【宋】【元】【明】【宮】。（大正25，122d，n.10）

[^33]: 葉＝華【宋】。（大正25，122d，n.11）

[^34]: 是＝時【宋】【元】【明】，〔是〕－【宮】。（大正25，122d，n.12）

[^35]: 出身分光：參見《大智度論》卷7（大正25，111a23-114b19）。

[^36]: 出毛孔光：參見《大智度論》卷7（大正25，114b20-c1）。

[^37]: 示丈光相：參見《大智度論》卷8（大正25，114c11-115a3）。

[^38]: 現舌相光：參見《大智度論》卷8（大正25，115a4-116c6）。

[^39]: 地六震動：參見《大智度論》卷8（大正25，116c7-121b12）。

[^40]: 現尊特身：參見《大智度論》卷9（大正25，121b21-122b16）。

[^41]: 四禪有八處：五那含，三凡聖雜。（印順法師，《大智度論筆記》〔A056〕p.93）

[^42]: 〔第〕－【元】【明】。（大正25，122d，n.13）

[^43]: 《大毘婆沙論》卷150：「第四靜慮有八天處，謂無雲、福生、廣果、無煩、無熱、善現、善見、色究竟。」（大正27，766a9-11）

[^44]: 五淨居天：無煩天、無熱天、善現天、善見天、色究竟天。

[^45]: 三種：無雲天、福生天、廣果天。

[^46]: 十住菩薩住處。淨居天上。（印順法師，《大智度論筆記》〔C020〕p.220）

（1）參見《十住經》卷4：「諸佛子！菩薩摩訶薩亦如是，住是法雲地中，......。舉要言之，具足為說，至一切智道。佛子！是名菩薩摩訶薩第十菩薩法雲地。菩薩摩訶薩住是地中，多作摩醯首羅天王。」（大正10，531b28-c9）

另參見［東晉］佛馱跋陀羅譯，《大方廣佛華嚴經》卷27（大正9，574b26-c8）；［唐］實叉難陀譯，《大方廣佛華嚴經》卷39（大正10，208b15-27）；［唐］尸羅達摩譯，《佛說十地經》卷9（大正10，571c7-20）。

（2）《瑜伽師地論》卷4：

「復有諸聖住止不共五淨宮地，謂無煩、無熱、善現、善見、及色究竟，由軟、中、上、上勝、上極品雜熏修第四靜慮故。復有超過淨宮大自在住處，有十地菩薩，由極熏修第十地故得生其中。」（大正30，295a9-14）

（3）關於菩薩於色究竟天成佛的思想，參見印順法師，《初期大乘佛教之起源與開展》，pp.471-472。

[^47]: 梵世天三處：小梵、貴梵、中間禪生處。（印順法師，《大智度論筆記》〔A056〕p.93）

[^48]: 初禪三品：生梵世三天。（印順法師，《大智度論筆記》〔A057〕p.97）

[^49]: 妙眼修慈生大梵天。（印順法師，《大智度論筆記》〔I025〕p.437）

關於「妙（善）眼」的本生故事，參見《中阿含經》卷2（8經）《七日經》（大正1，429b11-c14），卷30（130經）《教曇彌經》（大正1，619b28-c15）；《大毘婆沙論》卷82（大正27，424c15-425c12）；《大智度論》卷31（大正25，290b-c）等。

[^50]: 另參見《大智度論》卷10（大正25，135a5-6），卷20（大正25，211b5-8），卷35（大正25，315c3-4）。

[^51]: 參見《大智度論》卷25：「佛在波羅柰轉法輪，阿若憍陳如得道，聲徹梵天，故名梵輪。」（大正25，245b6-8）

[^52]: 參見《雜阿含經》卷15（大正2，104a13-28）；《長阿含經》卷1（大正1，9a12-18）；《大毘婆沙論》卷177（大正27，890a5-13），卷183（大正27，915c9-916b12）等。

[^53]: 二禪三禪喜樂放逸。（印順法師，《大智度論筆記》〔A057〕p.97）

[^54]: 六欲天釋名。（印順法師，《大智度論筆記》〔A056〕p.94）

[^55]: 三十三天及四王天住處。（印順法師，《大智度論筆記》〔A056〕p.94）

[^56]: 夜摩等空居。（印順法師，《大智度論筆記》〔A056〕p.94）

[^57]: 赤：1.淺朱色，亦泛指紅色。《禮記‧月令》："﹝季夏之月﹞天子居明堂右個，乘朱路，駕赤騮。"孔穎達疏："色淺曰赤，色深曰朱。"（《漢語大詞典》（九），p.1156）

[^58]: 《大正藏》原作「宣」，今依《高麗藏》作「宜」（第14冊，460a17）。

[^59]: （1）參見《鞞婆沙論》卷4：「如村中主，國中王，四天下轉輪王，大千國梵王，三千大千世界佛世尊。」（大正28，441c25-26）另參見《阿毘曇毘婆沙論》卷37（大正28，272c14-17）；《大毘婆沙論》卷142（大正27，730c19-22）。

（2）《大智度論》亦提到「梵天王」為三千大千世界主，如《大智度論》卷1：「是時三千大千世界主梵天王名式棄，及色界諸天等，釋提桓因及欲界諸天等，并四天王，皆詣佛所，勸請世尊初轉法輪。」（大正25，58a25-28）又見卷10（大正25，133c21-23），卷32（大正25，300a21-25）。

[^60]: 參見《大智度論》卷10：「如人請貴客，若一家請則莊嚴一家，一國主則莊嚴一國，轉輪聖王則莊嚴四天下，梵天王則莊嚴三千大千世界，佛為十方無量恒河沙等諸世界中主。」（大正25，133c20-23）

《大智度論》卷2：「轉輪聖王若極多領四天下，佛領無量諸世界。」（大正25，70b25-26）

[^61]: ┌一處（坐）說法，眾生遠處皆見皆聞......有人見佛身徧大千界而信---┐

佛二種神力 ┤ ├眾生二種機感

└佛在一處說法，眾生各見佛為自說法......有人各各見佛在前說法而信 ┘

（印順法師，《大智度論筆記》〔A004〕p.6）

[^62]: 今＝令【明】。（大正25，123d，n.10）

[^63]: 熙（ㄒㄧ）怡：和樂，喜悅。（《漢語大詞典》（七），p.221）

[^64]: 光從口出＝笑光【宋】【元】【明】【宮】【石】。（大正25，123d，n.13）

[^65]: 參見釋厚觀、郭忠生合編，〈《大智度論》之本文相互索引〉，《正觀》（6），p.29：《大智度論》卷7（大正25，113a9-116c6）。

[^66]: 諦觀：審視，仔細看。《百喻經‧伎兒著戲羅剎服共相驚怖喻》："時行伴中從睡寤者，卒見火邊有一羅剎，竟不諦觀，捨之而走。"（《漢語大詞典》（十一），p.354）

[^67]: 三乘聖果不同：天眼大羅漢一二，大辟支二三。（印順法師，《大智度論筆記》〔C008〕p.196）

（1）《大毘婆沙論》卷150：

問：聲聞、獨覺及佛天眼能見幾世界色？

答：聲聞天眼不作加行見小千界，若作加行見中千界。獨覺天眼不作加行見中千界，若作加行見大千界。世尊天眼不作加行見大千界，若作加行能見無量無邊世界。

如天眼通，天耳通等亦爾。（大正27，767a28-b4）

另參見《大毘婆沙論》卷186（大正27，934c27-935a5）。

（2）《大智度論》卷5：「小阿羅漢小用心見一千世界，大用心見二千世界。大阿羅漢小用心見二千世界，大用心見三千大千世界；辟支佛亦爾。」（大正25，98a25-28）

但《大智度論》卷24，明佛「十力」處，說法不同：

「生死智力者：佛用天眼見眾生生死處。凡夫人用是天眼，極多見四天下；聲聞人極多傍見小千世界，上、下亦遍見。

問曰：大梵王亦能見千世界，有何等異？

答曰：大梵王自於千世界中立則遍見，若在邊立則不見餘處；聲聞人則不爾，在所住處常見千世界。

辟支佛見百千世界；諸佛見無量無邊諸世界。」（大正25，240b19-26）

案：此處卷9云：「天眼第一大阿羅漢長老阿泥盧豆，暫觀見小千世界，諦觀見二千世界。」但卷5云：「小阿羅漢小用心見一千世界，大用心見二千世界。大阿羅漢小用心見二千世界，大用心見三千大千世界。」大阿羅漢所見範圍二說不同。

（3）《瑜伽師地論》卷37：

「云何諸佛菩薩天耳智通？謂佛菩薩以淨天耳，能於種種天聲、人聲、聖聲、非聖聲、大聲、小聲、辯聲、非辯聲、化聲、非化聲、遠聲、近聲，皆悉得聞。

聞天聲者：若不作意，下從欲界上至色究竟宮，其中受生諸有情類種種音聲皆悉能聞。

若作意時，過是已上諸世界聲皆亦能聞。」（大正30，494a13-19）

（4）《瑜伽師地論》卷37：

「云何諸佛菩薩威力與聲聞獨覺有共、不共？略由三相應知不共：一者、微細故；二者、品類故；三者、界故。諸佛菩薩於無量無數諸有情類及無量無數威力方便如所應作諸利益事，皆如實知，無不能作──是名微細。一切品類神通威力、法威力、俱生威力悉皆成就──是名品類。以一切世界一切有情界為威力境──是名為界。聲聞但以二千世界及有情界為神通境，獨覺但以三千世界為神通境。何以故？由彼唯為調伏一身而修正行，非諸有情，是故最極唯以一界為神通境。

除上所說，所餘諸佛菩薩威力，當知麁相與諸聲聞、獨覺等共。如是諸佛菩薩威力，聲聞、獨覺尚不能及，何況所餘一切天、人、異生、外道！」（大正30，496b4-18）

[^68]: 及＋（餘處）【宋】【元】【明】【宮】。（大正25，123d，n.20）

[^69]: 營：2.同" 縈
"。圍繞，纏繞。《公羊傳‧莊公二十五年》："以朱絲營社。"陸德明釋文："﹝營﹞本亦作縈，同。"（《漢語大詞典》（七），p.265）

《增壹阿含經》卷8：「玉女營從，不可稱計。」（大正2，584a27-28）「營從」：圍繞。

[^70]: 從：2.跟，隨。指隨從的人。（《漢語大詞典》（三），p.1001）

[^71]: 般舟三昧：無天眼見十方佛。（印順法師，《大智度論筆記》〔A057〕p.97）

念佛三昧：未得天眼能見諸佛。（印順法師，《大智度論筆記》〔C002〕p.181）

[^72]: 耳＝可【石】。（大正25，124d，n.1）

印順法師，《大智度論》（標點本），p.332校勘：「耳」乃「見」字之形誤。

[^73]: 參見《長阿含經》卷6（大正1，37b28-c1）；《摩訶僧祇律》卷1（大正22，229c7-12）；《摩訶僧祇律》卷2（大正22，239b18-22）；《大智度論》卷38（大正25，339b27-c4），《大智度論》卷81（大正25，629c17-19）；《瑜伽師地論》卷2（大正30，285c12-286b3）等。

[^74]: 〔笑〕－【宮】。（大正25，124d，n.3）

[^75]: 參見《大智度論》卷7（大正25，112c10-113a8）。

[^76]: （大智...五）十七字＝（大智度論釋初品中十方諸菩薩來第十六）十七字【宋】，＝（大智度論釋初品中十方諸菩薩來）十四字【元】，＝（釋初品中十方諸菩薩來）十字【明】，＝（十方諸菩薩來品第十一）十字【石】，（大智...五）十七字＝（大智度論釋初品中十方諸菩薩來第十六）十七字【宮】，〔大智...五〕十七字－【宮】。（大正25，124d，n.4）

[^77]: 參見《雜阿含經》卷22（581經）：「已離於我慢，無復我慢心，超越我我所，我說為漏盡。於彼我我所，心已永不著，善解世名字，平等假名說。」（大正2，154c7-10）

[^78]: 參見《雜阿含經》卷34（965經）（大正2，247c14-248a15）；《別譯雜阿含經》卷11（199經）（大正2，447b19-c16）；《中阿含經》卷60（220經）《見經》（大正1，803c8-804a21），《中阿含經》卷60（222經）《箭喻經》（大正1，804a20-805c10）；《大智度論》卷2（大正25，74c8-75a19）等。

[^79]: 世界有邊、無邊是邪見 ┬ 有邊 ── 眾生應可度盡

└ 無邊 ── 佛不應有一切智（印順法師，《大智度論筆記》〔A011〕p.21）

顯正 ┬ 說世界無量是方便說，非實教

└ 無邊破有邊亦無咎，佛智亦無量故
（印順法師，《大智度論筆記》〔A011〕p.21）

[^80]: 智＝知【宋】【元】【明】【宮】。（大正25，124d，n.6）

[^81]: 參見《大智度論》卷2（大正25，74b27-c2）。

[^82]: 參見《大智度論》卷28：

眾生雖無邊，一切種智亦無邊，譬如函大蓋亦大。若智慧有邊，眾生無邊者，應有是難；今智慧及眾生俱無邊故，汝難非也！

復次，若言有邊、無邊，此二於佛法中是置答，是十四事虛妄，無實無益故，不應以為難。

問曰：若有邊、無邊二俱不實，而佛處處說無邊，如眾生有癡愛已來，無始無邊，十方亦無邊際。

答曰：眾生無邊，佛智慧無邊，是為實。若人著無邊，取相戲論故，佛說是邪見；譬如世間常、無常，二俱顛倒入十四難中，而佛多以無常度眾生，少用有常。若著無常取相戲論，佛說是邪見虛妄。若不著無常，知無常即是苦，苦即是無我，無我即是空。能如是依無常觀，入諸法空便是實。（大正25，266a7-20）

另參見《大智度論》卷2（大正25，74b-c），卷11（大正25，138b28-29）。

[^83]: ┌ 一、十方皆有身心苦故

應有十方佛之理 ┤ 二、阿含亦說有十方故

│ 三、一佛應度一切生故

└ 四、緣苦發心應非一故

（印順法師，《大智度論筆記》〔A022〕p.42）〔參見《大智度論》卷4（大正25，93b-c）〕

┌ 例如過未現應多故

有十方佛之理 ┴ 摩訶衍中說十方故

（印順法師，《大智度論筆記》〔A022〕p.42）〔參見《大智度論》卷9（大正25，126a24-b15）〕

參見印順法師，《初期大乘佛教之起源與開展》，〈第三章‧第三節‧佛陀觀的開展‧第一項‧三世佛與十方佛〉，pp.152-158。

[^84]: 關於「一佛不能盡度一切眾生」，參見《大智度論》卷4（大正25，93b25-29），卷8（大正25，118b10-17），卷20（大正25，210b27-c3），卷30（大正25，284c2-6），卷38（大正25，338c26-27）等。

[^85]: 依【宋】【元】【明】【宮】【石】本增補「一一諸寶坐」五字。（大正25，124d，n.12）

[^86]: 首：16.表示方位。相當於面，邊。（《漢語大詞典》（十二），p.666）

[^87]: 太＝大【元】【明】。（大正25，124d，n.13）

[^88]: 行＝法【宋】【元】【明】【宮】。（大正25，124d，n.15）

[^89]: 和氣：2.引申指能導致吉利的祥瑞之氣。漢王充《論衡‧講瑞》："瑞物皆起和氣而生。"（《漢語大詞典》（三），p.271）

[^90]: 濟：8.停止。《詩‧鄘風‧載馳》："既不我嘉，不能旋濟。"毛傳："濟，止也。"《莊子‧齊物論》："厲風濟則眾竅為虛。"郭象注："濟，止也。"（《漢語大詞典》（六），p.190）

[^91]: （1）《大正藏》原作「頓」，今依《高麗藏》作「頃」（第14冊，462b8）。

（2）釋迦化佛遍度十方（小乘）。（印順法師，《大智度論筆記》〔I025〕p.437）

[^92]: 《一切經音義》卷27：「唯然（上弋誰反。說文：諾也。廣雅：譍也。禮記：父召無諾，先生召無諾，唯而起。鄭玄曰：唯者，譍之敬辭。唯恭於諾。又，借音，弋水反──亦語辭也。然，順可也）。」（大正54，484c24-25）

唯然：很恭敬的回應，而且心悅誠服的受教。

[^93]: 另參見《大智度論》卷21（大正25，220b5-24），卷34（大正25，312b4-21）。

[^94]: 參見《中阿含經》卷28《瞿曇彌經》（大正1，607b10-15），《中部》《多界經》（日譯南傳11下，pp.62-63；漢譯南傳12，pp.45-46），《增支部》「一集」（日譯南傳17，pp.40-41；漢譯南傳19，p.35），《大智度論》卷2（大正25，72b27-28），《大智度論》卷56（大正25，459a5-7）。

[^95]: 《中阿含經》卷47《多界經》（大正1，723c27-724a2），《中部》《多界經》（日譯南傳11下，p.62；漢譯南傳12，p.45），《增支部》「一集」（日譯南傳17，p.40；漢譯南傳19，p.35）。

[^96]: 〔一〕－【元】【明】。（大正25，125d，n.1）

[^97]: 〔是〕－【宋】【宮】。（大正25，125d，n.2）

[^98]: 如《長阿含經》卷4《遊行經》（大正1，26b14-16）等說。

[^99]: 參見《長阿含經》卷1《大本經》（大正1，1c19-2a3）；《七佛經》（大正1，150a17-24）；《增壹阿含經》卷45（大正2，790a27-b13）等。

[^100]: 參見《大智度論》卷8（大正25，118b6-17）。

[^101]: 佛臨涅槃說四依。（印順法師，《大智度論筆記》〔I025〕p.437）

依法不依人，依義不依語，依智不依識，依了義不依不了義。（印順法師，《大智度論筆記》〔I078〕p.474）

關於「四依」，參見《大方便佛報恩經》卷7（大正3，162b22-25），《大寶積經》卷82〈19
郁伽長者會〉（大正11，478a9-12），《大般涅槃經》卷6（大正12，401b25-402c10），《大方等大集經》卷29〈12-3
無盡意菩薩品〉（大正13，205a1-205c11），《自在王菩薩經》卷上（大正13，926c13-927b13），《瑜伽師地論》卷11（大正30，332b7-29），《瑜伽師地論》卷45（大正30，539a8-28），《顯揚聖教論》卷2（大正31，490c5-17），《成實論》卷2（大正32，250a29-b19）等。

[^102]: 十二部：即十二分教，玄奘譯為：契經、應頌、記說、伽陀、自說、因緣、譬喻、本事、本生、方廣、希法、論議。參見《阿毘達磨大毘婆沙論》卷126（大正27，659c8-10）。

[^103]: （1）關於「了義」與「不了義」的定義，經論中說法不同，參見印順法師，《成佛之道》（增注本），p.375：「勝義，是一切法的究極真性，沒有更過上的，所以勝義就是了義。這是中觀論者，承《般若》、《無盡意經》而確立的見地。

但《解深密經》以了義與深密（不了義）相對論：說得顯明易了的，是了義；說得深隱微密的，是不了義。因此，在勝義諦中，又有深密與了義的分別。依佛說的《解深密經》去理解，勝義法空性，所以有深密與了義，是根機的問題。」

（2）案：「了義」與「不了義」略分為二說：

第一說：「了義」，即顯揚勝義的真實說；「不了義」，即隨順世俗的方便說。如《大寶積經》卷39〈菩薩藏會•11
如來不思議性品〉（大正11，228a17-25），《大寶積經》卷52〈菩薩藏會•11
般若波羅蜜多品〉（大正11，304b7-c5），《大方等大集經》卷29〈12-3
無盡意菩薩品〉（大正13，205b10-24），《自在王菩薩經》卷上（大正13，927a9-18），宗喀巴造，法尊譯，《菩提道次第廣論》卷17引《無盡慧經》、《三摩地王經》等說（福智之聲出版社，民國84年，pp.402-403）。

第二說：「了義」，即說得顯明易了；「不了義」，即說得深隱微密。如《解深密經》卷2（大正16，694b25-696a29；697a23-b14）等說。

此中，中觀系多採第一說，唯識系則以第二說為正；但《大智度論》此處似採第二說。

[^104]: 參見《大智度論》卷7（大正25，113c16-27）。

[^105]: 另參見《十住毘婆沙論》卷11（大正26，82b13-17）。

[^106]: 參見《大智度論》卷4（大正25，93c）。

佛出世難之密意：1、約一世界不言十方，2、勉人恭敬勤求佛道，3、眾生罪多難可值佛。（印順法師，《大智度論筆記》〔A022〕p.43）

[^107]: 如《長阿含經》卷4《遊行經》：「時世尊披鬱多羅僧，出金色臂，告諸比丘：汝等當觀如來時時出世，如優曇鉢花，時一現耳！」（大正1，26b14-16）

[^108]: 佛不能度貧母。（印順法師，《大智度論筆記》〔I025〕p.437）

[^109]: 參見《菩薩本生鬘論》卷4（大正3，341a13-342b9），《佛說觀佛三昧海經》卷6（大正15，675c15-677a23）。

[^110]: 三種身苦，三種心苦，三種後世苦。（印順法師，《大智度論筆記》〔I078〕p.474）

參見《雜阿含經》卷34（954經）（大正2，243a21-b3）；《別譯雜阿含經》卷16（347經）（大正2，488b12-20）；《雜阿含經》卷34（946經）（大正2，242a8-28）；《別譯雜阿含經》卷16（339經）（大正2，487b2-16）。

[^111]: 佛說三種苦。（印順法師，《大智度論筆記》〔I025〕p.437）

參見《雜阿含經》卷28（760經）（大正2，199c27-200a13）；《大智度論》卷4（大正25，93b29-c2），《大智度論》卷34（大正25，312b28-c13）等。

[^112]: 參見《大智度論》卷4（大正25，93b6-13）。

又《佛說毘沙門天王經》有類似的內容：

爾時，毘沙門天王與百千無數藥叉眷屬於[初夜分]{.underline}俱來佛所，放大光明照祇陀園一切境界，五體投地禮世尊足，住立一面，合掌向佛，以偈讚曰：

歸命大無畏，正覺二足尊，諸天以天眼，觀我無所見。

過現未來佛，三世慈悲主，一一正遍知，我今歸命禮。（大正21，217a8-15）

[^113]: 踔（ㄔㄨㄛ）：1.騰躍，跳躍。《後漢書‧馬融傳》："陵喬松，履脩樠，踔攳枝，杪標端。"李賢注："踔，跳也。"（《漢語大詞典》（十），p.495）

[^114]: 慈心三昧：無實益而有功德。（印順法師，《大智度論筆記》〔A057〕p.97）

[^115]: 翳（ㄧˋ）：2.遮蔽，隱藏，隱沒。《楚辭‧離騷》："百神翳其備降兮，九疑繽其并迎。"王逸注："翳，蔽也。"（《漢語大詞典》（九），p.676）

[^116]: 心淨見佛。（印順法師，《大智度論筆記》〔C020〕p.221）

[^117]: 關於「六大城」，各種傳說稍有不同。參見《十誦律》卷40：「佛在舍衛國，長老優波離問佛：世尊！我等不知佛在何處說修多羅、毘尼、阿毘曇。我等不知云何？佛言：在六大城：瞻波國、舍衛國、毘舍離國、王舍城、波羅奈、迦維羅衛城。何以故？我多在彼住，種種變化皆在是處。」（大正23，288b26-c1）

《大般涅槃經》卷27〈23
師子吼菩薩品〉：「十六大國有六大城，所謂舍婆提城、婆枳多城、瞻婆城、毘舍離城、波羅㮈城、王舍城，如是六城世中最大。」（大正12，784c15-17）

《大智度論》卷3亦提到佛住八大城，其中更多住王舍城、舍婆提（舍衛城）：「波羅柰、迦毘羅婆、瞻婆、婆翅多、拘睒鞞、鳩樓城等，雖有住時，而多住王舍城、舍婆提。」（大正25，76c24-26）

[^118]: 佛至南天億耳居士舍受供。（印順法師，《大智度論筆記》〔I025〕p.437）

[^119]: 佛至月氏降阿波羅羅龍王。（印順法師，《大智度論筆記》〔I025〕p.436）

[^120]: 佛至月氏降女羅剎。（印順法師，《大智度論筆記》〔I025〕p.436）

[^121]: 佛至罽賓降隸陀陀仙人。（印順法師，《大智度論筆記》〔I025〕p.436）

[^122]: 佛圖，又譯浮圖、窣堵波，即佛塔。

[^123]: （1）𤦲：同"璩"。（《漢語大字典》（二），p.1121）

（2）璩（ㄑㄩˊ）：1.玉名。（《漢語大詞典》（四），p.634）

[^124]: 月氏一癩者歸命遍吉而愈。（印順法師，《大智度論筆記》〔I024〕p.436）

[^125]: 玄應《一切經音義》卷43：「摩訶羅（此譯云無知也，或言老也）。」（大正54，597a17）

另參見《翻梵語》卷2（大正54，995c23），《翻譯名義集》卷5（大正54，1137c16）等。

[^126]: 手＝掌【宋】【元】【明】【宮】。（大正25，127d，n.2）

[^127]: 參見《妙法蓮華經》卷7〈28
普賢菩薩勸發品〉（大正9，61a22-b17），《正法華經》卷7〈26
樂普賢品〉（大正9，133a8-b4），《添品妙法蓮華經》卷7〈26
普賢菩薩勸發品〉（大正9，194c12-195a8）。

[^128]: 一比丘讀法華，遍吉來教。（印順法師，《大智度論筆記》〔I024〕p.436）

[^129]: 一比丘誦彌陀經，感佛來迎。（印順法師，《大智度論筆記》〔I024〕p.436）

念佛：誦彌陀經彌陀來迎。（印順法師，《大智度論筆記》〔C021〕p.221）

[^130]: 念佛：結薄淨信一心念佛必得見佛。（印順法師，《大智度論筆記》〔C021〕p.221）

[^131]: 參見釋厚觀、郭忠生合編，〈《大智度論》之本文相互索引〉，《正觀》（6），p.29：《大智度論》卷4（大正25，86a-b）。

[^132]: 參見釋厚觀、郭忠生合編，〈《大智度論》之本文相互索引〉，《正觀》（6），p.29：

「地動」，參見《大智度論》卷8（大正25，116c7-121b12）。

「佛身」，參見《大智度論》卷9（大正25，121b21-123c10）。

「光明」，參見《大智度論》卷7～卷8（大正25，113a9-116c6），卷9（大正25，123c11-124a9）。

[^133]: 朝（ㄔㄠˊ）宗：1.古代諸侯春、夏朝見天子。後泛稱臣下朝見帝王。《周禮‧春官‧大宗伯》："春見曰朝，夏見曰宗，秋見曰覲，冬見曰遇。"2.指下屬進見長官。晉陶潛《晉故征西大將軍長史孟府君傳》："太傅河南褚裒，簡穆有器識，時為豫章太守，出朝宗亮（庾亮）。"（《漢語大詞典》（六），p.1318）

[^134]: 發：3.出發，起程。《詩‧齊風‧東方之日》："在我闥兮，履我發兮。"毛傳："發，行也。"（《漢語大詞典》（八），p.540）