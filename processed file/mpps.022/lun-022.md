念法者，如佛演說，行者應念：是法巧出，得今世果[^1]，無熱[^2]惱，不待時，能到善處，通達無礙。 ^lun-022-1

「巧出」者， ^lun-022-2

二諦不相違故，[^3]所謂世諦、第一義諦是[^4]；智者不能壞、愚者不起諍故。[^5] ^lun-022-3

是法亦離二邊，所謂若受五欲樂，若受苦行；復離二邊：若常、若斷，若我、若無我，若有、若無──如是等二邊不著。[^6] ^lun-022-4

是名「巧出」。 ^lun-022-5

諸外道輩自貴其法、毀賤他法故，不能巧出。 ^lun-022-6

「^得今世果」者， ^lun-022-7

`601`離愛因緣世間種種苦，離邪見因緣種種論議鬪諍，身心得安樂。如佛說：「^持戒者安樂，身心不熱惱，臥安覺亦安，名聲[^7]亦遠聞。」[^8] ^lun-022-8

復次，此佛法中因緣展轉生果，所謂持戒清（221c）淨故心不悔，心不悔故生法歡喜，法歡喜故身心快樂，身心快樂故能攝心，攝心故如實知，如實知故得厭，得厭故離欲，離欲故得解脫，得解脫果報得涅槃。[^9] ^lun-022-9

是名「得今世果」。 ^lun-022-10

外道法空行苦，無所得。如閻浮阿羅漢得道時自說： ^lun-022-11

「^我昔作外道，五十有五[^10]年，但食乾牛屎，裸形臥棘上。 ^lun-022-12

我受如是辛苦，竟無所得；不如今得見佛聞法，出家三日[^11]，所作事辦，得阿羅漢。」[^12] ^lun-022-13

以是故，知佛法得今世果。 ^lun-022-14

問曰：若佛法得今世果，何以故佛諸弟子有無所得者？ ^lun-022-15

答曰： ^lun-022-16

行者能如佛所說，次第修行，無不得報；如病人隨良醫教，將和治法，病無不差[^13]。若不隨佛教，不次第行，破戒亂心，故無所得，非法不良也！ ^lun-022-17

復次，諸未得道者，今世雖不得涅槃，後世得受福樂，漸次當得涅槃，終不虛也。如佛所說：「^其有出家為涅槃者，若遲若疾，皆當得涅槃。」[^14] ^lun-022-18

如是等能得今世果。 ^lun-022-19

「^無熱惱」者， ^lun-022-20

熱惱有二種：身惱，心惱。[^15] ^lun-022-21

身惱者，繫縛牢獄、拷[^16]掠、刑戮等。 ^lun-022-22

心惱者，婬欲、瞋恚、慳貪、嫉妬因緣故，生憂愁、怖畏等。 ^lun-022-23

此佛法中，持戒清淨故，身無是繫縛牢獄、拷掠、刑戮等惱；心離五欲、除五蓋、得實道故，無是婬欲、瞋恚、慳貪、嫉妬、邪疑等惱──無惱故無熱。 ^lun-022-24

復次，無漏禪定生喜樂，遍身受故，諸熱則除；譬如人大熱悶，得入清涼池中，冷然清了，無復熱惱。 ^lun-022-25

復次，諸煩惱若屬見、若屬愛，是名「熱」；佛法中無此故，名「無熱惱」。 ^lun-022-26

「^不待時」者，（222a）佛法不待時而行，亦不待時與果。 ^lun-022-27

外道法，日未出時受法，日出時不受法；或有日出時受，日未出不受；有晝受夜不受，有夜受晝不受。 ^lun-022-28

佛法中無受待[^17]時，隨修八聖道時，便得涅槃。譬如火得薪便然；無漏智慧生時，便能燒諸煩惱，不待時也。 ^lun-022-29

問曰：如佛說，有時藥、時衣、時食；[^18]若人善根未熟，待時當得，何以言無時？ ^lun-022-30

答曰：此「時」者，隨世俗法，為佛法久住故，結時戒；若為修道得涅槃及諸禪定、智慧微妙法，不待時也。 ^lun-022-31

諸外道法皆待時節，佛法但待因緣具足。若雖持戒、禪定，而智慧未成就，不能成道；若持戒、禪定、智慧皆成就，便得果，不復待時。 ^lun-022-32

復次，久久得果名為時，即[^19]得不名時。譬如好染一入便成；心淨人亦如是，聞法即染[^20]，得法眼淨，是名「不待時」。 ^lun-022-33

「^能到善處」者，是三十七無漏道法，能將[^21]人到涅槃；譬如入恒河，必得至大海。諸餘外道法，非一切智人所說，邪見雜故，將至惡處；或時將至天上，還墮受苦，皆無常故，不名善處。 ^lun-022-34

問曰：無有將去者，云何得將至善處？ ^lun-022-35

答曰：雖無將去者，但諸法能將諸法去；無漏善五眾[^22]斷，五眾中強名眾生，將去入涅槃。如風吹塵，如水漂草；雖無將去者，而可有去。 ^lun-022-36

復次，因緣和合無有作，亦無有將去者，而果報屬因緣，不得自在，是即名為去。 ^lun-022-37

「^通達無礙」者，得佛法印[^23]故，通達無礙；如得王印，則無所留難[^24]。 ^lun-022-38

問曰：何等是佛法印？ ^lun-022-39

答曰：佛法印有三種：一者、一切有為法念念生滅皆無常，二者、一（222b）切法無我，三者、寂滅涅槃。[^25] ^lun-022-40

行者知三界皆是有為生滅作法，先有今無，今有後無，念念生滅，相續相似生故，可得見知；如流水、燈焰、長風[^26]，[^27]相似相續故，人以為一。[^28]眾生於無`604`常法中常顛倒故，謂去者是常住──是名「一切作法無常印」。 ^lun-022-41

一切法無我：諸法內無主、無作者、無知、無見、無生者、無造業者，一切法皆屬因緣，屬因緣故不自在，不自在故無我，[^29]我相不可得故；如〈破我品〉[^30]中說──是名「無我印」。 ^lun-022-42

問曰：何以故但作法無常，一切法無我？ ^lun-022-43

答曰： ^lun-022-44

不作法無因無緣故，不生不滅；不生不滅故，不名為無常。 ^lun-022-45

復次，不作法中不生心著顛倒，以是故不說是「無常」，可說言「無我」。有人說：「^神是常遍知相。」以是故說「一切法中無我」。 ^lun-022-46

寂滅者是涅槃，三毒、三衰[^31]火滅故，名[^32]「寂滅印」。 ^lun-022-47

問曰：寂滅印中，何以但一法，不多說？ ^lun-022-48

答曰： ^lun-022-49

初印中說五眾，二印中說一切法皆無我，第三印中說二印果，是名「寂滅印」。 ^lun-022-50

一切作法無常，則破我所外五欲等；若說無我，破內我法；我、我所破故，是名「寂滅涅槃」。 ^lun-022-51

行者觀作法無常，便生厭，厭世苦。 ^lun-022-52

既知厭苦，存著觀主，謂能作是觀，以是故有第二法印，知一切無我。於五眾、十二入、十八界、十二因緣中，內外分別推求，觀主不可得；不可得故，是一切法無我。 ^lun-022-53

`605`作如是知已，不作戲論，無所依止，但歸於滅，以是故說「寂滅涅槃印」。 ^lun-022-54

問曰：摩訶衍中說「^諸法不生不滅，一相，所謂無相」[^34]，此中云何說「一切有為作法無常名為法印」？二法云何不相違？ ^lun-022-55

答曰：（222c）觀無常，即是觀空因緣；如觀色念念無常，即知為空。過去色滅壞，不可見故無色相；未來色不生，無作無用，不可見故無色相；現在色亦無住，不可見、不可分別知故無色相。無色相即是空，空即是無生無滅。無生無滅及生滅其實是一，說有廣略。 ^lun-022-56

問曰：過去、未來色，不可見故無色相，現在色住時可見，云何言無色相？ ^lun-022-57

答曰：現在色亦無住時，如四念處[^35]中說：「若法後見壞相，當知初生時壞相，以隨逐微細故不識。如人著屐，若初日新而無有故，後應常新，不應有故。」若無故應是常，常故無罪無福，無罪無福故，則道俗法亂。 ^lun-022-58

復次，生滅相常隨作法，無有住時；若有住時，則無生滅。以是故，現在色無有住。住中亦無[^36]有生滅，是一念中住，亦是有為法故。 ^lun-022-59

是名「通達無礙」。 ^lun-022-60

如是應念法。 ^lun-022-61

復次，法有二種：一者、佛所演說三藏、十二部、八萬四千法聚； ^lun-022-62

二者、佛所說法義，所謂持戒、禪定、智慧、八聖道及解脫果、涅槃等。 ^lun-022-63

行者先當念佛所演說，次當念法義。 ^lun-022-64

「^念佛所演說[^37]」者， ^lun-022-65

佛語美妙，皆真實，有大饒益。 ^lun-022-66

佛所演說，亦深亦淺：觀實相故深，巧說故淺。[^38] ^lun-022-67

重語無失，各各有義故。 ^lun-022-68

佛所演說住四處[^39]，有四種功德莊嚴：一、慧處，二、諦處，三、捨處，四、滅處。 ^lun-022-69

有四種答，故不可壞：一、定答，二、解答，三、反問答，四、置答。[^40] ^lun-022-70

佛所演說，或時聽而遮，或時遮而聽，或聽而不遮，或遮而不聽──此四皆順從無違。 ^lun-022-71

佛說得諸法相故，無戲論；有義理說故，破「有」、「無」論。 ^lun-022-72

佛演說隨順（223a）第一義，雖說世間法亦無咎，與二諦不相違故。 ^lun-022-73

隨順利益說，於清淨人中為美妙，於不淨人中為苦惡。 ^lun-022-74

於美語、苦語中，亦無過罪。 ^lun-022-75

佛語皆隨善法，亦不著善法[^41]。 ^lun-022-76

雖是垢法、怨家，亦不以為高；雖種種有所訶[^42]，亦無有訶罪；雖種種讚法，亦無所依止。 ^lun-022-77

佛言說中，亦無增無減，或略或廣。 ^lun-022-78

佛語初善，久久研求亦善。 ^lun-022-79

佛語雖多，義味不薄。 ^lun-022-80

雖種種雜語，義亦不亂。 ^lun-022-81

雖能引人心，亦不令人生愛著。 ^lun-022-82

雖殊異高顯，亦不令人畏難。 ^lun-022-83

雖遍有所到，凡小人亦不能解。 ^lun-022-84

佛語如是有種種希有事，能令人衣毛為竪，流汗氣滿，身體戰[^43]懼。 ^lun-022-85

亦能令諸天心厭，聲滿十方，六種動[^44]地。 ^lun-022-86

亦能令人於無始世界所堅著者能令捨，所不堅著者能令樂。 ^lun-022-87

佛語，罪惡人聞之，自有罪故，憂怖熱惱；善一心精進入道人聞，如服甘露味，初亦好，中亦好，後亦好。 ^lun-022-88

復次，多會眾中，各各欲有所聞，佛以一言答，各各得解，各各自見佛獨為我說。[^45] ^lun-022-89

於大眾中雖有遠近，聞者聲無增減，滿三千大千世界[^46]，乃至十方無量世界。 ^lun-022-90

應度者聞，不應度者不聞；譬如雷霆振[^47]地，聾者不聞，聽[^48]者得悟。 ^lun-022-91

如是種種念佛言語。 ^lun-022-92

何等是法義？信、戒、捨、聞、定、慧等為道諸善法及三法印，如「通達」[^49]中說。 ^lun-022-93

一切有為法無常、一切法無我、寂滅涅槃，是名佛法義。 ^lun-022-94

是三印，一切論議師所不能壞，雖種種多有所說，亦無能轉諸法性者；如冷相，無能轉令熱。 ^lun-022-95

諸法性不可壞，假使人能傷虛空，是諸法印如法不可（223b）壞。 ^lun-022-96

聖人知是三種法相，[^50]於一切依止邪見各各鬪諍處得離；譬如有目人見群盲諍種種色相，愍而笑之，不與共諍。 ^lun-022-97

問曰：佛說聲聞法有四種實，摩訶衍中有一實，今何以故說三實？[^51] ^lun-022-98

答曰：佛說三種實法印，廣說則四種，略說則一種。 ^lun-022-99

無常即是苦諦、集諦、道諦，說無我則一切法，說寂滅涅槃即是盡諦。 ^lun-022-100

復次，有為法無常，念念生滅故，皆屬因緣，無有自在；無有自在故無我；無常、無我無相故心不著，無相不著故，即是寂滅涅槃。以是故，摩訶衍法中，雖說「一切法不生不滅，一相，所謂無相」，無相即寂滅涅槃。 ^lun-022-101

是念法三昧，緣智緣盡、諸菩薩及辟支佛功德。 ^lun-022-102

問曰：何以故念佛但緣佛身中無學諸功德？念僧三昧緣佛弟子身中諸學無學法？餘殘善無漏法皆念法三昧所緣？ ^lun-022-103

`609`答曰： ^lun-022-104

迦栴延尼子如是說。 ^lun-022-105

摩訶衍人說：「三世十方諸佛，及諸佛從初發意乃至法盡，於其中間所作功德神力，皆是念佛三昧所緣。」 ^lun-022-106

如佛所說及所說法義經，從一句一偈乃至八萬四千法聚，信、戒、捨、聞、定、智慧等諸善法，乃至無餘涅槃，皆是念法三昧所緣。 ^lun-022-107

諸菩薩、辟支佛、及聲聞眾，除佛，餘殘一切聖眾及諸功德，是念僧三昧所緣。 ^lun-022-108

念僧者，是佛弟子眾，戒眾具足，禪定眾、智慧眾、解脫眾、解脫知見眾具足；四雙八輩，應受供養恭敬禮事，是世間無上福田。 ^lun-022-109

行者應念如佛所讚僧：若聲聞僧、若辟支佛僧、若菩薩僧功德。是聖僧五眾[^52]具足，如上說。[^53] ^lun-022-110

問曰：先已以五眾讚佛，云何復以五眾讚僧？（223c） ^lun-022-111

答曰： ^lun-022-112

隨弟子所得五眾而讚具足。 ^lun-022-113

具足有二種：一者、實具足，二者、名具足。 ^lun-022-114

如佛弟子所可應得者，盡得而讚，是名「名具足」；如佛所得而讚，是名「實具足」。 ^lun-022-115

復次，為欲異於外道出家眾、在家眾故，作如是讚。 ^lun-022-116

外道在家眾，讚其富貴、豪尊、勢力；出家眾，讚其邪見苦行，染著智慧，執論諍競。 ^lun-022-117

`610`念僧眾中，或有持戒、禪定、智慧等，少不足稱；以是故佛自讚弟子眾，一切功德根本住處，戒眾具足乃至解脫知見眾具足。住是戒眾中不傾動，引禪定弓，放智慧箭，破諸煩惱賊，得解脫，於是解脫中生知見。譬如健人先安足，挽[^54]弓放箭，能破怨敵[^55]，得出二怖：免罪於王，拔難於陣；決了知見，賊已破滅，心生歡喜。是故以五眾讚。 ^lun-022-118

「^應供養」者，五眾功德具足故。 ^lun-022-119

如富貴、豪勢之人，人所宗敬；佛弟子眾亦如是，有「淨戒、禪定、智慧」財富，「解脫、解脫知見」勢力故，應供養恭敬、合掌禮事。 ^lun-022-120

「^世間無上福田」者，施主有二種：貧者、富者。貧者禮事、恭敬、迎送而得果報；富者亦能恭敬、禮事、迎送，又以[^56]財物供養而得果報。是故名為「世間無上福田」。 ^lun-022-121

譬如良田，耕治調柔，以時下種，溉灌豐渥[^57]，所獲必多。 ^lun-022-122

眾僧福田亦復如是，以智慧犁耕，出結使根，以四無量心磨治調柔；諸檀越下信施穀子，溉以念施恭敬、清淨心水，若今世、若後世得無量世間樂及得三乘果。 ^lun-022-123

如薄拘羅比丘，鞞婆尸佛時，以一呵梨勒果供養眾僧，九十一劫天上、人中受福樂果，常無疾病；[^58]今值釋迦牟尼佛，（224a）出家漏盡，得阿羅漢。[^59] ^lun-022-124

如沙門二十億，鞞婆尸佛時，作一房舍，以物覆地，供養眾僧，九十一劫天上、人中受福樂果，足不蹈地；生時足下毛長二寸，柔軟淨好。[^60]父見歡喜，與二十億兩金。見佛聞法，得阿羅漢，於諸弟子中精進第一。[^61] ^lun-022-125

如是等少施得大果報，是故名「世間無上福田」。 ^lun-022-126

「^僧中有四雙八輩」[^62]者，佛所以說世間無上福田，以有此八輩聖人故名「無上福田」。 ^lun-022-127

僧中四雙八輩二十七賢聖（印順法師，大智度論筆記》〔E011〕p.305） ^lun-022-128

問曰：如佛告給孤獨居士：「^世間福田應供養者有二種：若學人，若無學人；學人十八，無學人有九。」[^63]今此中何以故但說八？ ^lun-022-129

答曰：彼廣說故十八及九，今此略說故八；彼二十七聖人，此八皆攝。信行、法行，或向須陀洹攝，或向斯陀含攝，或向阿那含攝；家家，向斯陀含攝；一種，向阿那含攝；五種[^64]阿那含[^65]，向阿羅漢攝；信行、法行入思惟道，名信解脫、見得，是信解脫、見得，十五[^66]學人攝。九種福田，阿羅漢攝。 ^lun-022-130

復次，行者應念僧：「僧是我趣涅槃之真伴，一戒、一見，如是應歡喜，一心恭敬，順從無違。我先伴種種眾惡，妻子、奴婢、人民等，是入三惡道伴；今[^67]得聖人伴，安隱至涅槃。佛如醫王，法如良藥，僧如瞻病人。[^68]我當清淨持戒、正憶念，如佛所說法藥，我當順從。僧是我斷諸結病中一因緣，所謂瞻病人。」是故當念僧。 ^lun-022-131

復次，僧有無量戒、禪定、智慧等具足，其德不可測量。[^69] ^lun-022-132

如一富貴長者信樂僧，白僧執事：「^我次第請僧於舍食。」日日次請，乃至沙彌，執事不聽沙彌受請。[^70] ^lun-022-133

諸沙彌言：「^以何意故不聽沙彌？」 ^lun-022-134

答（224b）言：「^以檀越不喜請年少故[^71]。」便說偈言： ^lun-022-135

「^鬚髮白如雪，齒落皮肉皺，僂步[^72]形體羸，樂請如是輩。」 ^lun-022-136

諸沙彌等皆是大阿羅漢，如打師子頭，欻然[^73]從坐起而說偈言： ^lun-022-137

`612`「^檀越無智人，見形不取德；捨是少[^74]年相，但取老瘦黑！」 ^lun-022-138

上尊耆年相者，如佛說偈： ^lun-022-139

「^所謂長老相，不必以年耆、形瘦鬚髮白，空老內無德[^75]。 ^lun-022-140

能捨罪福果，精進行梵行，已離一切法，是名為長老[^76]。」 ^lun-022-141

是時諸沙彌復作是念：「^我等不應坐觀此檀越品量僧好惡。」即復說偈： ^lun-022-142

「^讚歎呵罵中，我等心雖一；是人毀佛法，不應不教誨！ ^lun-022-143

當疾到其舍，以法教語之，我等不度者，是則為棄物！」 ^lun-022-144

即時諸沙彌自變其身皆成老年，鬚髮白如雪，秀眉[^77]垂覆眼，皮皺如波浪，其脊曲如弓，兩手負杖[^78]行，次第而受請；舉身皆振掉[^79]，行止不自安，譬如白楊[^80]樹，隨風而動搖。 ^lun-022-145

檀越見此輩，歡喜迎入坐；坐已須臾頃，還復年少形。 ^lun-022-146

檀越驚怖言：「^如是耆老相，還變成少身；如服還年藥，是事何由然？」 ^lun-022-147

諸沙彌言： ^lun-022-148

「^汝莫生疑畏，我等非非人。汝欲平量僧，是事甚可傷！ ^lun-022-149

我等相憐愍，故現如是化，汝當深識之，聖眾不可量！ ^lun-022-150

如說：（224c） ^lun-022-151

『譬如以蚊[口*(隹/乃)][^81]，猶可測海底；一切天與人，無能量僧者。 ^lun-022-152

僧以功德貴，猶尚不分別；而汝以年歲，稱量諸大德。 ^lun-022-153

大小生於智，不在於老少。有智懃精進，雖少而是老； ^lun-022-154

懈怠無智慧，雖老而是少。』 ^lun-022-155

汝今平量僧，是則為大失！如欲以一指測知大海底，為智者之所笑！ ^lun-022-156

汝不聞佛說：『四事雖小而不可輕？太子雖小，當為國王，是不可輕；蛇子雖小，毒能殺人，亦不可輕；小火雖微，能燒山野，又不可輕也；沙彌雖小，得聖神通，最不可輕！』[^82] ^lun-022-157

`613`^又有四種人如菴羅果：生而似熟，熟而似生，生而似生，熟而似熟。[^83]佛弟子亦如是：^（1）^有聖功德成就，而威儀、語言不似善人；^（2）^有威儀、語言似善人，而聖功德不成就；^（3）^有威儀、語言不似善人，聖功德未成就；^（4）^有威儀、語言似善人，而聖功德成就。 ^lun-022-158

汝云何不念是言，而欲稱量於僧？汝若欲毀僧，是則為[^84]自毀，汝為大失！已[^85]過事不可追，方來善心，除去諸疑悔，聽我所說： ^lun-022-159

聖眾不可量，難以威儀知，不可以族姓，亦不以多聞， ^lun-022-160

亦不以威德，又不以耆年，亦不以嚴容，復不以辯言。 ^lun-022-161

聖眾大海水，功德故甚深。 ^lun-022-162

佛以百事讚是僧，施之雖少得報[^86]多，是第三寶聲遠聞，以是故應供養僧。（225a） ^lun-022-163

不應分別是老少，多知少聞及明闇；如人觀林不分別，伊蘭[^87]、瞻蔔[^88]及薩羅[^89]。 ^lun-022-164

汝欲念僧當[^90]如是，不應以愚分別聖。 ^lun-022-165

摩訶迦葉出家時，納衣價直[^91]十萬金，欲作乞人下賤服，更求麁弊不能得。[^92] ^lun-022-166

聖眾僧中亦如是，求索最下小福田，能報施者十萬倍，更求不如不可得。 ^lun-022-167

眾僧大海水，結戒為畔際[^93]。若有破戒者，終不在僧數。 ^lun-022-168

譬如大海水，不共死屍宿！」 ^lun-022-169

檀越聞是事，見是神通力，身驚毛竪，合掌白諸沙彌言： ^lun-022-170

「^諸聖人，我今懺悔！我是凡夫人，心常懷罪，我有少疑，今欲請問。」 ^lun-022-171

`614`而說偈言：「^大德已過疑，我今得遭遇，若復不諮問，則是愚中愚！」 ^lun-022-172

諸沙彌言：「^汝欲問者便問，我當以所聞答。」 ^lun-022-173

檀越問言：「^於佛寶中信心清淨，於僧寶中信心清淨，何者福勝？」[^94] ^lun-022-174

答曰：「^我等初不見僧寶、佛寶有增減。何以故？ ^lun-022-175

^佛一時舍婆提乞食，有一婆羅門姓婆羅埵逝，佛數數到其家乞食；心作是念：『是沙門何以來數數，如負其債？』 ^lun-022-176

佛時說偈：『時雨數數墮，五穀數數成；數數修福業，數數受果報。 ^lun-022-177

數數受生法，故受數數死；聖法數數成，誰數數生死？』 ^lun-022-178

婆羅門聞是偈已，作是念：『佛大聖人，具知我心。』慚愧，取鉢入舍，盛滿美食以奉上佛。（225b） ^lun-022-179

佛不受，作是言：『我為說偈故得此食，我不食也！』 ^lun-022-180

婆羅門言：『是食當與誰？』 ^lun-022-181

佛言：『我不見天及人能消是食者，汝持去，置少草地、若無虫水中。』 ^lun-022-182

即如佛教，持食著無虫水中，水即大沸，烟火俱出，如投大熱鐵。婆羅門見已，驚怖言：『未曾有也！乃至食中神力如是！』還到佛所，頭面禮佛足懺悔，乞出家受戒。 ^lun-022-183

佛言：『善來！』即時鬚髮自墮，便成沙門；漸漸斷結，得阿羅漢道。[^96] ^lun-022-184

佛令憍曇彌以金色衣施僧（印順法師，大智度論筆記》〔G001〕p.378） ^lun-022-185

^復有摩訶憍曇彌，以金色上下寶衣奉佛。[^97]佛知眾僧堪能受用，告憍曇彌：『以此上下衣與眾僧。』[^98] ^lun-022-186

以是故，知佛寶、僧寶，福無多少。」 ^lun-022-187

檀越言：「^若為佛布施，僧能消能受，何以故婆羅埵逝婆羅門食，佛不教令僧食？」 ^lun-022-188

諸沙彌答言：「^為顯僧大力故。若不見食在水中有大神力者，無以知僧力為大！若為佛施物而僧得受，便知僧力為大。譬如藥師欲試毒藥，先以與鷄，鷄即時死，然後自服，乃知藥師[^99]威力為大！是故，檀越！當知：『若人愛敬佛，亦當愛敬僧，不當有分別，同皆為寶故！』」 ^lun-022-189

爾時，檀越聞說是事，歡喜言：「^我某甲從今日，若有入僧數中，若小、若大，一心信敬，不敢分別！」 ^lun-022-190

`615`諸沙彌言：「^汝心信敬無上福田，不久當得道。何以故？『多聞及持戒，智慧禪定者，皆入僧數中，如萬川歸海。譬如眾藥草，依止於雪山；百穀諸草木，皆依止於地；（225c）一切諸善人，皆在僧數中。』 ^lun-022-191

^復次，汝等曾聞佛為長鬼神將軍讚三善男子──阿泥盧陀、難提、迦翅彌羅不？佛言：『若一切世間天及人，一心念三善男子，長夜得無量利益。』[^100]以是事故，倍當信敬僧！是三人不名僧[^101]，佛說念三人有如是果報，何況一心清淨念僧？是故，檀越！當任力[^102]念僧名，如說偈： ^lun-022-192

『是諸聖人眾，則為雄猛軍，摧滅魔王賊，是伴至涅槃！』」 ^lun-022-193

諸沙彌為檀越種種說僧聖功德；檀越聞已，舉家大小皆見四諦，得須陀洹道。 ^lun-022-194

以是因緣故，應當一心念僧。 ^lun-022-195

念戒者， ^lun-022-196

戒有二種：有漏戒、無漏戒。 ^lun-022-197

有漏復有二種：一者、律儀戒，二者、定共戒。 ^lun-022-198

行者初學，念是三種戒；學三種已，但念無漏戒。 ^lun-022-199

是律儀戒能令諸惡不得自在、枯朽折減[^104]。 ^lun-022-200

禪定戒能遮諸煩惱。何以故？得內樂故，不求世間樂。 ^lun-022-201

無漏戒能拔諸惡煩惱根本故。 ^lun-022-202

問曰：云何念戒？ ^lun-022-203

答曰： ^lun-022-204

如先說念僧中，佛如醫王，法如良藥，僧如瞻[^105]病人，戒如服藥禁忌；[^106]行者自念：我若不隨禁忌，三寶於我為無所益。又如導師指示好道，行者不用，導師無咎，以是故我應念戒。 ^lun-022-205

復次，是戒，一切善法之所住處；譬如百穀藥木，依地而生。持戒清淨，能生長諸深禪定、實相智慧；亦是出家人之初門，一切出家人之所依仗，到涅槃之初因緣，如說：「^持戒故心不悔，乃至得解脫涅槃。」[^107] ^lun-022-206

行者念：清淨戒，不缺戒，不破戒，不穿戒，不雜戒，自在戒，不著（226a）戒，智者所讚戒。[^109] ^lun-022-207

無諸瑕隙，名為「清淨戒」。 ^lun-022-208

云何名「不缺戒」？ ^lun-022-209

五眾[^110]戒中除四重戒，犯諸餘重者是名「缺」，犯餘罪是為[^111]「破」。[^112] ^lun-022-210

`617`復次，身罪名「缺」，口罪名「破」。 ^lun-022-211

復次，大罪名「缺」，小罪名「破」。 ^lun-022-212

善心迴向涅槃，不令結使、種種惡覺觀得入，是名「不穿」。 ^lun-022-213

為涅槃、為世間，向二處，是名為「雜」。 ^lun-022-214

隨戒，不隨外緣。如自在人無所繫屬，持是淨戒，不為愛結[^113]所拘，是為「自在戒」。 ^lun-022-215

於戒[^114]不生愛、慢等諸結使，知戒實相，亦不取是戒。若取是戒，譬如人在囹圄，桎梏所拘，雖得蒙赦，而復為金鎖所繫。人為恩愛煩惱所繫，如在牢獄；雖得出家，愛著禁戒，如著金鎖。行者若知戒是無漏因緣而不生著，是則解脫，無所繫縛，是名「不著戒」。 ^lun-022-216

諸佛、菩薩、辟支佛及聲聞所讚戒，若行是戒、用是戒，是名「智所讚戒」。 ^lun-022-217

外道戒者，牛戒、鹿戒、狗戒，羅剎鬼戒，啞戒、聾戒──如是等戒，智所不讚，唐苦無善報。 ^lun-022-218

復次，智所讚者，於三種戒中，無漏戒不破不壞，依此戒得實智慧，是聖所讚戒。 ^lun-022-219

無漏戒有三種：如佛說正語、正業、正命。是三業義，如八聖道中說[^115]，是中應廣說。 ^lun-022-220

釋疑一：慧前戒中定後，次第之理（印順法師，大智度論筆記》［A041］p.79） ^lun-022-221

問曰：若持戒是禪定因緣，禪定是智慧因緣，八聖道中何以慧在前，戒在中，定在後？ ^lun-022-222

答曰：行路之法，應先以[^116]眼見道而後行，行時當精懃；精懃行時，常念如導師所教；念已，一心進路，不順非道。 ^lun-022-223

正見亦如是。先以正智慧，觀五受眾皆苦，是名「苦」；苦從愛等諸結使和合生，是名「集」；愛等結使滅，是名「涅槃」；如是等觀八分，名為（226b）「道」`618`──是名「正見」。行者是時心定知世間虛妄可捨，涅槃實法可取，決[^117]定是事，是名「正見」。 ^lun-022-224

知見是事，心力未大，未能發行；思惟籌量，發動正見令得力，是名「正思惟」。 ^lun-022-225

智慧既發，欲以言宣故，次「正語」、「正業」、「正命」戒。 ^lun-022-226

行時精進不懈，不令住色、無色定中，是名「正方便」。 ^lun-022-227

用是正見觀四諦，常念不忘：念一切煩惱是賊，應當捨；正見等是我真伴，應當隨，是名「正念」。 ^lun-022-228

於四諦中攝心不散，不令向色、無色定中，一心向涅槃，是名「正定」。 ^lun-022-229

釋疑二：初學有次第，無漏心中一心具（印順法師，大智度論筆記》［A041］p.79） ^lun-022-230

是初，得善有漏，名為煖法、頂法、忍法中義；次第增進，初、中、後心。入無漏心中疾，一心中具，無有前後分別次第。 ^lun-022-231

釋疑三：八分相助，各有特能（印順法師，大智度論筆記》［A041］p.79） ^lun-022-232

正見相應，正思惟、正方便、正念、正定，三種戒隨是分[^118]分行。 ^lun-022-233

正見：分別好醜利益為事； ^lun-022-234

正思惟：發動正見為事； ^lun-022-235

正語等：持是智慧諸功德，不令散失； ^lun-022-236

正方便：驅策令速進不息； ^lun-022-237

正念：七事所應行者，憶而不忘； ^lun-022-238

正定：令心清淨，不濁、不亂，令正見七分得成；如無風房[^119]中燈，則照明[^120]了了。 ^lun-022-239

如是無漏戒，在八聖道中，亦為智者所讚。 ^lun-022-240

問曰：無漏戒應為智者所讚，有漏戒何以讚？ ^lun-022-241

答曰：有漏戒似無漏，隨無漏同行因緣，是故智者合讚。 ^lun-022-242

如賊中有人叛來歸我，彼雖是賊，今來向我，我當內[^121]之，可以破賊，何可不念！ ^lun-022-243

`619`諸煩惱賊在三界城中住，有漏戒善根──若煖法、頂法、忍法、世間第一法，與餘有漏法異故，行者受用。以是因緣故，破諸結使賊，得苦法忍無漏法財，以是故智者所讚。 ^lun-022-244

是名「念戒」。 ^lun-022-245

「^念捨」者，有二種捨：一者、施[^123]，二者、（226c）捨諸煩惱。 ^lun-022-246

施捨有二種：一者、財施，二者、法施。三種捨[^124]和合，名為「捨」。 ^lun-022-247

財施是一切善法根本故，行者作是念：「^上四念[^125]因緣故得差煩惱病，今以何因緣故得是四念？則是先世、今世於三寶中少有布施因緣故。」所以者何？ ^lun-022-248

眾生於無始世界中不知於三寶中布施故，福皆盡滅。是三寶有無量法，是故施亦不盡，必得涅槃。[^126] ^lun-022-249

復次，過去諸佛初發心時，皆以少多布施為因緣；如佛說：「^是布施是初助道因緣。」[^127] ^lun-022-250

復次，人命無常，財物如電，若人不乞，猶尚應與，何況乞而不施？以是應施，作助道因緣。 ^lun-022-251

復次，財物是種種煩惱罪業因緣；若持戒、禪定、智慧種種善法，是涅槃因緣。以是故，財物尚應自棄，何況好福田中而不布施？ ^lun-022-252

譬如有兄弟二人，各擔十斤金行道中，更無餘伴。 ^lun-022-253

兄作是念：「^我何以不殺弟取金？此曠路中人無知者。」 ^lun-022-254

弟復生念，欲殺兄取金。 ^lun-022-255

兄弟各有惡心，語言視瞻皆異。 ^lun-022-256

兄弟即自悟，還生悔心：「^我等非人，與禽獸何異？同生兄弟，而為少金故而生惡心！」 ^lun-022-257

`620`兄弟共至深水邊，兄以金投著水中。弟言：「^善哉！善哉！」 ^lun-022-258

弟尋復棄金水中。兄復言：「^善哉！善哉！」 ^lun-022-259

兄弟更互相問，何以故言「善哉」？ ^lun-022-260

各相[^128]答言：「^我以此金故，生不善心，欲相危[^129]害；今得棄之，故言善哉！」二辭各爾。 ^lun-022-261

以是故知財為惡心因緣，常應自捨！何況施得大福而不[^130]施？ ^lun-022-262

如說[^131]：「^施名行寶藏，亦為善親友，終始相利益，無有能壞者。（227a） ^lun-022-263

施為好[^132]密蓋，能遮飢渴雨；施為堅牢船，能度貧窮海。 ^lun-022-264

慳為凶衰相，為之生憂畏；洗之以施水，則為生福利。 ^lun-022-265

慳惜不衣食，終身無歡樂，雖云有財物，與貧困無異。 ^lun-022-266

慳人之室宅，譬如丘塚墓，求者遠避之，終無有向者。 ^lun-022-267

如是慳貪人，智者所擯[^133]棄；命氣雖未盡，與死等無異。 ^lun-022-268

慳人無福慧，於施無堅要；臨當墮死坑，戀惜生懊恨； ^lun-022-269

涕泣當獨去，憂悔火燒身。好施者安樂，終無有是苦。 ^lun-022-270

人修布施者，名聞滿十方，智者所愛敬，入眾無所畏， ^lun-022-271

命終生天上，久必得涅槃！」 ^lun-022-272

如是等種種訶慳貪、讚布施。 ^lun-022-273

是名「念財施」。 ^lun-022-274

云何念法施？ ^lun-022-275

行者作是念：「^法施利益甚大！法施因緣故，一切佛弟子等得道。」 ^lun-022-276

復次，佛說：「^二種施中，法施為第一。」[^135]何以故？ ^lun-022-277

財施果報有量，法施果報無量。 ^lun-022-278

財施欲界報；法施三界報，亦出三界報。 ^lun-022-279

若不求名聞、財利、力勢，但為學佛道，弘大慈悲[^136]，度眾生生、老、病、死苦，是名「清淨法施」。[^137]若不爾者，為如市易[^138]法。 ^lun-022-280

復次，財施施多，財物減少；法施施多，法更增益。 ^lun-022-281

財施是無量世中舊法；法施，聖法初來未[^139]得，名為新法。 ^lun-022-282

財施但能救諸飢渴、寒熱等病，法施能除九十八諸煩惱[^140]等病。 ^lun-022-283

如是等種（227b）種因緣分別財施、法施，行者應念法施。 ^lun-022-284

問曰：何等是法施？ ^lun-022-285

答曰： ^lun-022-286

佛所說十二部經[^141]，清淨心為福德與他說，是名「法施」。 ^lun-022-287

復有以神通力令人得道，亦名法施。如《網明[^142]菩薩經》中說：「^有人見佛光明得道者、生天者。」[^143]如是等口雖不說，令他得法故，亦名「法施」。 ^lun-022-288

`622`是法施應觀眾生心性、煩惱多少、智慧利鈍，應隨所利益而為說法；譬如隨病服藥則有益。[^145] ^lun-022-289

有婬欲重，有瞋恚重，有愚癡重，有兩兩雜、三三雜。 ^lun-022-290

婬重者為說不淨觀，瞋重者為說慈心，癡重者為說深因緣；兩雜者說兩觀，三雜者說三觀。 ^lun-022-291

若人[^146]不知病相，錯投藥者，病則為增。 ^lun-022-292

若著眾生相者，為說但有五眾，此中無我；若言無眾生相者，即為說五眾相續有，不令墮斷滅故。 ^lun-022-293

求富樂者，為說布施；欲生天者，為說持戒；人中多所貧乏者，為說天上事。 ^lun-022-294

惱患居家者，為說出家法；著錢財居家者，為說在家五戒法；若不樂世間，為說三法印：無常，無我，涅槃。[^147] ^lun-022-295

依隨經法，自演作義理、譬喻，莊嚴法施，為眾生說。 ^lun-022-296

如是等種種利益故，當念法施。 ^lun-022-297

「^捨煩惱」者，三結乃至九十八使等皆斷除却，是名為「捨」。念捨是法，如捨毒蛇、如捨桎梏，得安隱歡喜。 ^lun-022-298

復次，念捨煩惱，亦入念法中。 ^lun-022-299

問曰：若入念法中，今何以更說？ ^lun-022-300

答曰： ^lun-022-301

捨諸煩惱，是法微妙難得，無上、無量，是故更別說。 ^lun-022-302

復次，念法與念捨異。念法，念佛法微妙，諸法中第一；念捨，念諸煩惱罪惡，捨之為快。行相別，是為異。（227c） ^lun-022-303

如是等種種因緣，行者當念捨。 ^lun-022-304

念捨者，是初學禪智中，畏生增上慢。 ^lun-022-305

「^念天」者，有四天王天，乃至他化自在天。 ^lun-022-306

問曰：佛弟子應一心念佛及佛法，何以念天？ ^lun-022-307

答曰： ^lun-022-308

知布施業因緣果報故受天上富樂，以是因緣故念天。 ^lun-022-309

復次，是八念，佛自說因緣。念天者應作是念：「^有四天王天，是天五善法因緣故生彼中：信罪福，受持戒，聞善法，修布施，學智慧；[^148]我亦有是五法，以是故歡喜，言：『天以是五法故，生富樂處，我亦有是；我欲生彼，亦可得生，我以天福無常故不受。』乃至他化自在天亦如是。」 ^lun-022-310

問曰：三界中清淨天多，何以故但念欲天？ ^lun-022-311

答曰：聲聞法中說念欲界天，摩訶衍中說念一切三界天。[^149] ^lun-022-312

行者未得道時，或心著人間五欲，以是故佛說念天。若能斷婬欲，則生上二界天中；若不能斷婬欲，即[^150]生六欲天中，是中有妙細清淨五欲。佛雖不欲令人更生受五欲，有眾生不任[^151]入涅槃，為是眾生故說念天。如國王子在高危處立，不可救護，欲自投地；王使人敷厚綿褥，墮則不死，差[^152]於墮地故。 ^lun-022-313

復次，有四種天：名天、生天、淨天、生淨[^154]天。[^155] ^lun-022-314

「名天」者，如今國王名「天子」。 ^lun-022-315

「生天」者，從四天王乃至非有想非無想天。 ^lun-022-316

「淨天」者，人中生諸聖人。 ^lun-022-317

「生淨[^156]天」者，三界天中生諸聖人，所謂須陀洹、家家[^157]、斯陀含、一種，或於天上得阿那含、阿羅漢道。 ^lun-022-318

生淨[^158]天，色界中有五種阿那含，不還是間[^159]，即於彼[^160]得阿羅漢。 ^lun-022-319

無色界中一種阿那含，離色界，生無色界，是中修無（228a）漏道，得阿羅漢入涅槃。[^161] ^lun-022-320

念是二種天：生天，生淨[^162]天。 ^lun-022-321

如是等天，是名「念天」。 ^lun-022-322

念安那般那者，如《禪經》[^163]中說。 ^lun-022-323

念死者，有二種死：一者、自死，二者、他因緣死。 ^lun-022-324

是二種死，行者常念：「^是身若他不殺，必當自死；如是有為法中，不應彈指頃生信不死心。是身一切時中皆有死，不待老，不應恃[^164]是種種憂惱、凶衰身，生心望安隱不死，是心，癡人所生。身中四大各各相害[^165]，如人持毒蛇篋[^166]，[^167]云何智人以為安隱？若出氣保[^168]當還入，入息保出，睡眠保[^169]復得還覺，是皆難必！何以故？是身內外多怨故。」 ^lun-022-325

如說：「^或有胎中死，或有生時死，或年壯時死，或老至時[^170]死。 ^lun-022-326

亦如果熟時，種種因緣墮。當求免[^171]離此，死怨之惡[^172]賊。 ^lun-022-327

`625`是賊難可信，時捨[^173]則安隱。假使大智人，威德力無上； ^lun-022-328

無前亦無後，於今無脫者。亦無巧辭謝[^174]，無請求得脫； ^lun-022-329

亦無捍挌[^175]處，可以得免者；[^176]亦非持淨戒、精進可以脫。 ^lun-022-330

死賊無憐愍，來時無避處！」 ^lun-022-331

是故行者不應於無常危脆命中而信望活。 ^lun-022-332

如佛為比丘說死相[^177]義。[^178] ^lun-022-333

有一比丘偏袒白佛：「^我能修是死相！」 ^lun-022-334

佛言：「^汝云何修？」 ^lun-022-335

比丘言：「^我不望過七歲活！」 ^lun-022-336

佛言：「^汝為放逸修死相！」 ^lun-022-337

有比丘言：「^我不望過七月活！」 ^lun-022-338

有比丘言：「^七日。」 ^lun-022-339

有言：六、五、四、三、二、一日活。（228b） ^lun-022-340

佛言：「^汝等皆是放逸修死相[^179]！」 ^lun-022-341

有言：「^從旦至食時。」 ^lun-022-342

有言：「^一食頃。」 ^lun-022-343

佛言：「^汝等亦是放逸修死相！」 ^lun-022-344

一比丘偏袒白佛：「^我於出氣不望入，於入氣不望出！」 ^lun-022-345

佛言：「^是真[^180]修死相，為不放逸比丘！一切有為法，念念生滅，住時甚少；其猶如幻，欺誑無智。」 ^lun-022-346

行者如是等種種因緣念死相[^181]。 ^lun-022-347

問曰：「法」是三世諸佛師[^182]，何以故「念佛」在前？是八念云何有次第？ ^lun-022-348

`626`答曰： ^lun-022-349

是法雖是十方三世諸佛師，佛能演出是法，其功大故。 ^lun-022-350

譬如雪山中有寶山，寶山頂有如意寶珠、種種寶物。多有人欲上，或有半道還者，有近而還者。有一大德國王，憐愍眾生，為作大梯；人民大小，乃至七歲小兒，皆得上山，隨意取如意珠等種種寶物。 ^lun-022-351

佛亦如是，世間諸法實相寶山，九十六種異道[^183]皆不能得，乃至梵天王求諸法實相亦不能得，何況餘人！佛以大慈悲憐愍眾生故，具足六波羅蜜，得一切智慧方便，說十二部經、八萬四千法聚梯；阿若憍陳如、舍利弗、目揵連、摩訶迦葉，乃至七歲沙彌蘇摩[^184]等，皆得諸無漏法：根、力、覺、道、實相。實相雖微妙，一切眾生皆蒙佛恩故得。以是故，念佛在前。 ^lun-022-352

次第念法。 ^lun-022-353

次第念僧。僧隨佛語，能解法故第三；餘人不能解，僧能得解，以是故稱為「寶」。[^185] ^lun-022-354

人中寶者是佛，九十六種道法中寶者是佛法，一切眾中寶者是僧。 ^lun-022-355

復次，以佛因緣故法出世間，以法因緣故有僧。 ^lun-022-356

行者念：「^我云何當得法寶，得在僧數中？當除却一切麁細身、口惡業。」是故次第說「持戒」。 ^lun-022-357

復次，云何分別有七（228c）眾[^186]？以有戒故。 ^lun-022-358

欲除心惡、破慳貪故念捨，欲令受者得樂故破瞋恚，信福得果報故破邪見。 ^lun-022-359

住持戒、布施法中，則為住十善道中，離十不善道。 ^lun-022-360

十善道有二種果：若上行者得淨天中生，中行得生天。[^187]以是故，戒、施次第「念天」。 ^lun-022-361

行禪定故，得二種天[^188]。 ^lun-022-362

滅諸惡覺，但集善法，攝心一處；是故念天次第「念安那般那」。 ^lun-022-363

念安那般那，能滅諸惡覺，如雨淹塵；見息出入，知身危脆，由息入出，身得存立。是故念入出息次第「念死」。[^189] ^lun-022-364

復次，行者或時恃有七念，著此功德，懈怠心生，是時當念死：「死事常在前，云何當懈怠、著此法愛！」如阿那律，佛滅度時說[^190]： ^lun-022-365

「^有為法如雲，智者不應信，無常金剛來，破聖主山王！」[^191] ^lun-022-366

是名八念次第。 ^lun-022-367

問曰：是說聲聞八念，菩薩八念有何差別？ ^lun-022-368

答曰： ^lun-022-369

聲聞為身故，菩薩為一切眾生故。 ^lun-022-370

聲聞但為脫老、病、死故，菩薩為遍具一切智[^193]功德故。是為差別。 ^lun-022-371

復次，佛是中亦說：「^告舍利弗：菩薩摩訶薩以[^194]不住法住般若波羅蜜中，應具足檀波羅蜜，乃至應具足八念，不可得故。」[^195] ^lun-022-372

初有「不住」，後有「不可得」──以[^196]此二印，以是故異。 ^lun-022-373

「不住」[^197]、「不可得」[^198]義，如先說(^丹注云：八念竟)。 ^lun-022-374

---

[^1]: 念法：得今世果。（印順法師，《大智度論筆記》〔F004〕p.330）
[^2]: 《大正藏》原作「執」，今依《高麗藏》作「熱」（第14冊，597a6）。
[^3]: 二諦不違（巧出）。（印順法師，《大智度論筆記》〔C006〕p.191）
[^4]: 〔是〕－【宋】【元】【明】【宮】。（大正25，221d，n.9）
[^5]: 智者不壞，愚者不諍。（印順法師，《大智度論筆記》〔C006〕p.191） 順第一義說世俗無咎，二諦不違。（印順法師，《大智度論筆記》〔C006〕p.191）
[^6]: 二邊。（印順法師，《大智度論筆記》［J001］p.489）
[^7]: 《大正藏》原作「覺」，今依《高麗藏》作「聲」（第14冊，597a18）。
[^8]: 參見《法句經》卷1〈5 戒慎品〉（大正4，560c23-27）；《出曜經》卷9〈7 戒品〉（大正4，654c26-29） 另參見Lamotte（1970, p.1363, n.1）：Udānavarga, VI, 3, p.149。
[^9]: 參見《中阿含經》卷10（42經）《何義經》：「^阿難！無欲者，令解脫義。阿難！若有無欲者，便得解脫一切婬、怒、癡。是為，阿難！因持戒便得不悔，因不悔便得歡悅，因歡悅便得喜，因喜便得止，因止便得樂，因樂便得定。阿難！多聞聖弟子因定便得見如實、知如真，因見如實、知如真便得厭，因厭便得無欲，因無欲便得解脫，因解脫便知解脫：生已盡，梵行已立，所作已辦，不更受有，知如真。阿難！是為法法相益、法法相因。如是此戒趣至第一，謂度此岸，得至彼岸。」（大正1，485b6-16） 另參見Lamotte（1970, p.1363, n.2）：Saṃyutta（巴利《相應部》）IV, p.79。
[^10]: 五＝餘【宮】。（大正25，221d，n.11）
[^11]: 日＝月【元】【明】。（大正25，221d，n.12）
[^12]: 參見Lamotte（1970, p.1364, n.1）：Theragāthā（《長老偈》）, p.34, v.283-286；《撰集百緣經》卷5（大正4，227a-228a）。
[^13]: 差（^ㄔㄞˋ）：病除。（《漢語大詞典》（二），p.973）
[^14]: 參見Lamotte（1970, p.1365, n.1）：見《大智度論》卷13（大正25，160c-161c）。
[^15]: 二種惱（身、心）。（印順法師，《大智度論筆記》［J031］p.520）
[^16]: 拷＝考【宋】【元】【明】【宮】＊。（大正25，221d，n.13）
[^17]: 待＝行【宮】【石】。（大正25，222d，n.1）
[^18]: 為佛法久住結時（藥衣食）戒。（印順法師，《大智度論筆記》〔C007〕p.194） 參見《大智度論》卷1（大正25，66a）。 參見Lamotte（1970, p.1367, n.1）：Vinaya（巴利《律藏》）I, p.200; Saṃyutta（巴利《相應部》）V, p.470。
[^19]: 即＋（時）【宋】【元】【明】【宮】。（大正25，222d，n.4）
[^20]: 染：4.熏染，影響。《書‧胤征》：「舊染汙俗，咸與維新。」《墨子‧所染》：「舜染於許由、伯陽、湯染於伊尹、仲虺。」（《漢語大詞典》（四），p.935）
[^21]: 將：5.送行。9.帶領，攜帶。（《漢語大詞典》（七），p.805）
[^22]: 眾＝陰【石】。（大正25，222d，n.6）
[^23]: 參見Lamotte（1970, p.1368, n.1）：關於「法印」，參見《大智度論》卷15（大正25，170a2-4），卷22（222a28-b1），卷26（253c13-15），卷32（297c23-24）；《雜阿含經》卷3（80經）（大正2，20a25-b28）；《佛說聖法印經》（大正2，500a-b）；《大毘婆沙論》卷104（大正27，541c10）；《阿毘曇毘婆沙論》卷46（大正28，349a23）；《十住毘婆沙論》卷1（大正26，25a17），卷10（大正26，73b23）；《彌勒菩薩所問經論》卷2（大正26，240b15）；《成實論》卷6（大正32，281c2），卷12（大正32，332c15），卷15（大正32，363b23，365a26）；《大方廣佛華嚴經》卷5（大正10，22c1），卷18（大正10，97a17-18）；《大方廣總持寶光明經》卷2（大正10，891a24）；《大寶積經》卷6（大正11，35a11，36a1），卷25（大正11，141a），卷116（大正11，656c12）；《入法界體性經》卷1（大正12，237a3）。
[^24]: 《大正藏》原作「離」，今依《高麗藏》作「難」（第14冊，598a14）。
[^25]: 關於「諸行無常、諸法無我、涅槃寂靜」（三法印）類似的內容，參見《雜阿含經》卷10（262經）（大正2，66b14，66c7，66c21）；Aṅguttara（巴利《增支部》）I, p.286；《大毘婆沙論》卷9（大正27，45a21）；《根本說一切有部毘奈耶》卷9：「^諸行皆無常，諸法悉無我，寂靜即涅槃，是名三法印。」（大正23，670c2-3）；《成實論》卷1：「^佛法中有三法印：一切無我，有為諸法念念無常，寂滅涅槃。」（大正32，243c16-18）；《蓮華面經》卷2：「^一切行無常，一切法無我，及寂滅涅槃，此三是法印。」（大正12，1077a23-24）
[^26]: 長風：1.遠風。《文選‧左思〈吳都賦〉》：「習御長風，狎翫靈胥。」劉逵注：「長風，遠風也。」2.暴風，大風。玄應《一切經音義》卷一引《兼明苑》：「風暴疾而起者謂之長風。」（《漢語大詞典》（十一），p.593）
[^27]: 無常：三界皆有為生滅，先無今有，今有後無，念念生滅，相續相似生故，可得見知，如流水、燈燄、長風。（印順法師，《大智度論筆記》〔D018〕p.262）
[^28]: 相似相續：人以為一。（印順法師，《大智度論筆記》〔C005〕p.190）
[^29]: 無我：諸法屬因緣，屬緣故不自在，不自在故無我。（印順法師，《大智度論筆記》〔C007〕p.193）
[^30]: 參見釋厚觀、郭忠生合編，〈《大智度論》之本文相互索引〉，《正觀》（6），「破我」，p.47。《大智度論》卷1（大正25，64a-b），卷6（103c14-17），卷12（148a23-150a15），卷14（163c7-164a），卷19（200b26-c29），卷20（206a28-c14）。
[^31]: 衰＝毒【宋】【宮】。（大正25，222d，n.9） ［隋］吉藏撰，《法華義疏》卷7：「^如三毒是三衰因。故出城四門即知貪欲致老，瞋恚致病，愚癡致死。」（大正34，550c8-9）
[^32]: 名＋（為）【宋】【元】【明】【宮】。（大正25，222d，n.10）
[^33]: 三印即一實印。（印順法師，《大智度論筆記》［F003］p.329） 參見印順法師，《中觀今論》第三章〈緣起之生滅與不生不滅〉，pp.25-40。
[^34]: 參見《摩訶般若波羅蜜經》卷4〈12 句義品〉（大正8，242c2-4），卷8〈28 幻人聽法品〉（大正8，278c1-2）。
[^35]: 參見《大智度論》卷19（大正25，200a3-9）。
[^36]: 〔無〕─【宋】【元】【明】【宮】。（大正25，222d，n.14）
[^37]: ┌ 1.佛語皆實、2.亦深亦淺、3.重語無失、4.四處莊嚴、5.四答故不可壞、6.遮聽不定 │ 7.無戲論而破有無論、8.順第一義說世間無咎、9.於淨人為美於不淨人為惡、 │ 10.於美語苦語無罪、11.隨善法不著善法、12.訶讚而無所依、13.無增減而有略廣、 │ 14.初善久久研求亦善、15.語多而義不薄、16.語雜而義不亂、17.引人心不令人著、 佛說甚奇 ┤ 18.高顯而人不難、19.遍而小人不解、20.令人汗出毛豎、21.令天心厭、 │ 22.令捨久所著而樂所不著、23.惡人聞憂怖，善人聞如甘露味、 └ 24.一音普被同聞異解、25.處有遠近，聲無增減、26.應度者聞，不度者不聞 （印順法師，《大智度論筆記》〔F008〕p.335）
[^38]: 佛說觀實相故深，巧說故淺。（印順法師，《大智度論筆記》〔C021〕p.222） 佛說亦深亦淺。（印順法師，《大智度論筆記》〔C021〕p.222）
[^39]: 參見《十住毘婆沙論》卷9：「^行於諦處，常不欺誑；行於捨處，淨除慳垢；行於善處，其心善寂；行於慧處，得大智慧。」（大正26，68c28-69a1） 《十住毘婆沙論》卷13：「^復有四法能攝佛道：一、諦處，二、捨處，三、滅處，四、慧處。」（大正26，92b10-11）
[^40]: 參見《長阿含經》卷8（9經）《眾集經》：「^復有四法，謂四記論：決定記論，分別記論，詰問記論，止住記論。」（大正1，51a29-b2）；《中阿含經》卷29《說處經》（大正1，609a24-b1），Dīgha（巴利《長部》）III, p.229; Aṅguttara（巴利《增支部》）I, p.197; II, p.46。 《大智度論》卷2：「^有四種答：一、決了答，如佛第一涅槃安隱；二、解義答；三、反問答；四、置答。」（大正25，75a17-19） 《大智度論》卷26：「^佛有四種答：一者、定答，二者、分別義答，三者、反問答，四者、置答。此十四難法應置答。又復若有所利益事則答，外道所問不為涅槃、增長疑惑，故以置答。知必有所益者，分別為答；必無所益，置而不答。」（大正25，253b14-18）
[^41]: 參見Lamotte（1970, p.1379, n.1）：《大智度論》卷31：「^如佛說《栰喻經》：善法尚應捨，何況不善。」（大正25，290c21-22）《大智度論》卷31：「^《栰喻經》中說：法尚應捨，何況非法。」（大正25，295b29-c1）《大智度論》卷85：「^如《栰喻經》說：善法尚應捨，何況不善法。」（大正25，657a2-3）。關於《栰喻經》，參見《增壹阿含經》卷38（大正2，760a），《中阿含經》卷54（200經）《阿梨吒經》（大正1，764c）。
[^42]: 訶（^ㄏㄜ）：1.大聲斥責，責罵。（《漢語大詞典》（十一），p.95）
[^43]: 戰（^ㄓㄢˋ）：4.恐懼，發抖。（《漢語大詞典》（五），p.239）
[^44]: 動＝振【宋】【元】【宮】，＝震【明】。（大正25，223d，n.1）
[^45]: 參見《大毘婆沙論》卷79：「^佛以一音演說法，眾生隨類各得解，皆謂世尊同其語，獨為我說種種義。」（大正27，410a16-17） 另參見《阿毘曇毘婆沙論》卷41（大正28，306c24），《鞞婆沙論》卷9（大正28，482c16），《大寶積經》卷62〈16 菩薩見實會〉（大正11，361b6-13）。 如來說法：一言普答，各各得解，各謂獨為我說，應度者乃聞，不問遠近。（印順法師，《大智度論筆記》〔C021〕p.221）
[^46]: 世界＝國土【石】。（大正25，223d，n.2）
[^47]: 霆振＝霆震【元】【明】，＝電震【石】。（大正25，223d，n.3）
[^48]: 聽＝聰【宋】【元】【明】【宮】。（大正25，223d，n.4）
[^49]: 參見《大智度論》卷22（大正25，222a26-c16）。
[^50]: 三法印不可壞，諸法性不可壞，是三種法相（法印即法性、法相）。（印順法師，《大智度論筆記》〔F003〕p.329）
[^51]: 參見印順法師，《中觀今論》，pp.35-37。
[^52]: 五眾：戒眾、禪定眾、智慧眾、解脫眾、解脫知見眾。
[^53]: 參見《大智度論》卷21（大正25，220a-221b）。
[^54]: 挽（^ㄨㄢˇ）：1.拉，牽引。（《漢語大詞典》（六），p.623）
[^55]: 敵＝賊【石】。（大正25，223d，n.14）
[^56]: 以＝施【石】。（大正25，223d，n.15）
[^57]: 渥＝泥【宋】【宮】。（大正25，223d，n.16）
[^58]: 薄拘羅一果施常無病。（印順法師，《大智度論筆記》〔H025〕p.418）
[^59]: 參見Lamotte（1970, p.1386, n.1）：《佛五百弟子自說本起經》卷1（大正4，194b16-c11）；《根本說一切有部毘奈耶藥事》卷17（大正24，82c5-28）。 另參見《諸經要集》卷5（大正54，44c9-45a3）。
[^60]: 二十億耳初生事。（印順法師，《大智度論筆記》〔G001〕p.378） 沙門二十億房施足生毛。（印順法師，《大智度論筆記》〔H025〕p.418）
[^61]: 參見Lamotte（1970, p.1388, n.1）：《佛五百弟子自說本起經》（大正4，191c24-192a16）；《根本說一切有部毘奈耶藥事》卷16（大正24，80a1-26）；《十誦律》卷25（大正23，183a15-b3）。
[^62]: 念僧：四雙八輩。（印順法師，《大智度論筆記》〔F004〕p.330）
[^63]: 小乘行位：二十七賢聖。（印順法師，《大智度論筆記》〔D025〕p.275） 佛為給孤獨說二十七聖。（印順法師，《大智度論筆記》〔G001〕p.378） 《中阿含經》卷30（127經）《福田經》：「^世中凡有二種福田人，云何為二？一者、學人，二者、無學人。學人有十八，無學人有九。......云何十八學人？信行、法行、信解脫、見到、身證、家家、一種、向須陀洹、得須陀洹、向斯陀含、得斯陀含、向阿那含、得阿那含、中般涅槃、生般涅槃、行般涅槃、無行般涅槃、上流色究竟，是謂十八學人。居士！云何九無學人？思法、昇進法、不動法、退法、不退法、護法──護則不退，不護則退──實住法、慧解脫、俱解脫，是謂九無學人。」（大正1，616a10-19） 另可參考印順法師，《大智度論筆記》［F009］p.335對照表。
[^64]: 五種＝五【宋】【元】【明】【宮】，＝六種【石】。（大正25，224d，n.3）
[^65]: 參見《長阿含經》卷8（9經）《眾集經》：「^復有五法，謂五人：中般涅槃、生般涅槃、無行般涅槃、有行般涅槃、上流阿迦尼吒。」（大正1，51c12-14） 《大毘婆沙論》卷174：「^有五不還，謂中般涅槃、生般涅槃、有行般涅槃、無行般涅槃、上流往色究竟。」（大正27，873c12-13）
[^66]: 五＝六【石】。（大正25，224d，n.4）
[^67]: 今＝令【石】。（大正25，224d，n.5）
[^68]: 三寶如醫、葯、瞻病。（印順法師，《大智度論筆記》〔E011〕p.305）
[^69]: 僧德難量。（印順法師，《大智度論筆記》〔E011〕p.305）
[^70]: 參見Lamotte（1970, p.1393, n.2）：《大莊嚴論經》卷1（大正4，261a19-262c2）。
[^71]: 故＋（諸阿羅漢沙彌）【石】。（大正25，224d，n.8）
[^72]: 僂（^ㄌㄡˊ）步：彎下身子走路。（《漢語大詞典》（一），p.1631）
[^73]: 欻（^ㄏㄨˊ）然：忽然。（《漢語大詞典》（六），p.1458）
[^74]: 少＝耆【宮】【石】。（大正25，224d，n.9）
[^75]: 參見Lamotte（1970, p.1395, n.1）：Dhammapada（巴利《法句經》）v.260, Udānavarga, XI, v.11, p.189。
[^76]: 參見Lamotte（1970, p.1395, n.2）：Dhammapada（巴利《法句經》）v.267, Udānavarga, XI, v.12, p.189。
[^77]: 秀眉：1.老人眉毛中的長毛，為長壽的象徵。（《漢語大詞典》（八），p.8）
[^78]: 負杖：倚杖，扶杖。（《漢語大詞典》（十），p.66）
[^79]: 振掉：動搖，震動。（《漢語大詞典》（六），p.601）
[^80]: 楊＝華【宋】【宮】。（大正25，224d，n.12）
[^81]: [口*（隹/乃）]＝觜【元】【明】。（大正25，224d，n.14） 嘴（^ㄗㄨㄟˇ）：1.本作"觜"。鳥喙。後泛指人和一切動物、器皿的口。（《漢語大詞典》（三），p.517） 觜（^ㄗㄨㄟˇ）：1.鳥嘴。2.泛指形狀或作用像嘴的東西。4.啄。（《漢語大詞典》（十），p.1359）
[^82]: 參見《雜阿含經》卷46（1226經）：「^佛告大王：有四種雖小而不可輕。何等為四？剎利王子年少幼小而不可輕，龍子年少幼小而不可輕，小火雖微而不可輕，比丘幼小而不可輕。」（大正2，335a3-6） 另參見《別譯雜阿含經》卷3（53經）（大正2，391c17-21），《增壹阿含經》卷25（大正2，683b26-c1）。
[^83]: 參見《中阿含經》卷44（171經）《分別大業經》：「^有四種人：或有人無有似有，或有似無有，或無有似無有，或有似有。阿難！猶如四種奈：或奈不熟似熟，或熟似不熟，或不熟似不熟，或熟似熟。如是，阿難！四種奈喻人：或有人無有似有，或有似無有，或無有似無有，或有似有。」（大正1，708c21-26） 另參見Lamotte（1970, p.1397, n.2）：《增壹阿含經》卷17〈四諦品〉（7經）（大正2，634a17-b17）。
[^84]: 是則為＝則為是【宋】【元】【明】【宮】。（大正25，224d，n.19）
[^85]: 《大正藏》原作「己」，今依《高麗藏》作「已」（第14冊，601c13）。
[^86]: 報＝果【宋】【元】【明】【宮】。（大正25，224d，n.22）
[^87]: 《翻譯名義集》卷3：「^《觀佛三昧海經》云：『譬如伊蘭與旃檀生末利山中，牛頭旃檀生伊蘭叢中，未及長大，在地下時，牙莖枝葉，如閻浮提竹笋，眾人不知，言：此山中純是伊蘭，無有旃檀。而伊蘭臭，臭若肨屍，熏四十由旬；其華紅色，甚可愛樂，若有食者，發狂而死。牛頭旃檀雖生此林，未成就故，不能發香；仲秋月滿，卒從地生，成旃檀樹，眾人皆聞牛頭旃檀上妙之香，永無伊蘭臭惡之氣。』」（大正54，1102c2-10）
[^88]: 《翻譯名義集》卷3：「^瞻蔔，或詹波，正云瞻博迦。《大論》翻黃華，樹形高大。新云苦末羅，此云金色，西域近海岸樹，金翅鳥來，即居其上。」（大正54，1104b20-22）
[^89]: 《翻梵語》卷9：「^薩羅（譯曰杉也。）」（大正54，1047b21）
[^90]: 當＝應【石】。（大正25，225d，n.1）
[^91]: 直：23.價值，代價。（《漢語大詞典》（一），p.853）
[^92]: 參見Lamotte（1970, p.1399, n.1）：巴利《相應部》II, pp.219-222，《雜阿含經》卷41（1144經）（大正2，303b），《別譯雜阿含經》卷6（119經）（大正2，418b）。
[^93]: 畔際：界限，邊際。（《漢語大詞典》（七），p.1339）
[^94]: 佛僧功德校量。（印順法師，《大智度論筆記》〔E011〕p.306）
[^95]: 參見Lamotte（1970, p.1400, n.2）：《雜阿含經》卷42（1157經）（大正2，308a3-b18），《別譯雜阿含經》卷4（80經）（大正2，401b11-c19），Saṃyutta（巴利《相應部》）Ⅰ, pp.173-174。
[^96]: 婆羅逝埵出家。（印順法師，《大智度論筆記》〔H001〕p.388）
[^97]: 瞿曇彌奉佛金色衣。（印順法師，《大智度論筆記》〔H025〕p.418）
[^98]: 參見Lamotte（1970, p.1403, n.2）：Majjhima（巴利《中部》）III, p.253；《中阿含經》卷47（180經）《瞿曇彌經》（大正1，721c23-722a4）；《分別布施經》（大正1，903b23-c10）；《賢愚經》卷12（大正4，434a6-15）；《五分律》卷29（大正22，185b17-23）。
[^99]: 師＝之【宋】【元】【明】。（大正25，225d，n.17）
[^100]: 參見Lamotte（1970, p.1405, n.1）：Majjhima（巴利《中部》）Ⅰ, pp.205-211；《中阿含經》卷48（185經）《牛角娑羅林經》（大正1，729b-731a）。
[^101]: 三人不名僧。（印順法師，《大智度論筆記》〔E011〕p.306）
[^102]: 任力：盡力，費盡心力。（《漢語大詞典》（一），p.1198）
[^103]: ┌ 律儀戒──┐ ┌ 有漏戒 ┴ 定共戒──┼── 初學念三 戒 ┴ 無漏戒 ──────┴── 後但會一 （印順法師，《大智度論筆記》〔A008〕p.14）
[^104]: 減＝滅【石】。（大正25，225d，n.23）
[^105]: 《大正藏》原作「膽」，今依《高麗藏》作「瞻」（第14冊，603a8）。
[^106]: 參見《大智度論》卷22（大正25，224a22-25）。
[^107]: 念戒功德。（印順法師，《大智度論》筆記［F004］p.330） 參見《中阿含經》卷10（42經）《何義經》：「^阿難！無欲者，令解脫義。阿難！若有無欲者，便得解脫一切婬、怒、癡。是為，阿難！因持戒便得不悔，因不悔便得歡悅，因歡悅便得喜，因喜便得止，因止便得樂，因樂便得定。阿難！多聞聖弟子因定便得見如實、知如真，因見如實、知如真便得厭，因厭便得無欲，因無欲便得解脫，因解脫便知解脫：生已盡，梵行已立，所作已辦，不更受有，知如真。阿難！是為法法相益、法法相因。如是此戒趣至第一，謂度此岸，得至彼岸。」（大正1，485b6-16）
[^108]: 清淨戒、不缺戒、不破戒、不穿戒、不雜戒、自在戒、不著戒、智者所讚戒。（印順法師，《大智度論筆記》〔A034〕p.65）
[^109]: 參見《雜阿含經》卷33（931經）：「^聖弟子自念淨戒、不壞戒、不缺戒、不污戒、不雜戒、不他取戒、善護戒、明者稱譽戒、智者不厭戒。聖弟子如是念戒時，不起貪欲、瞋恚、愚癡；乃至念戒所熏，昇進涅槃。」（大正2，238a12-16） 《別譯雜阿含經》卷8（156經）：「^云何念戒？所謂不壞戒、不缺戒、不雜戒、無垢戒、離恐懼戒、非戒盜戒、清淨戒、具善戒。念如是等諸禁戒時，即得離於貪欲、瞋恚、愚癡、邪見。」（大正2，433a6-9） 《中阿含經》卷23（94經）（《黑比丘經》）：「^若有一人不犯戒、不越戒、不缺戒、不穿戒、不污戒、稱譽持戒者，此法可樂、可愛、可喜，能令愛念，能令敬重，能令修習，能令攝持，能令得沙門，能令得一意，能令得涅槃。」（大正1，576c23-26）
[^110]: 印順法師，《原始佛教聖典之集成》，pp.133-134： ^五眾是五蘊或五聚的異譯，就是「五犯聚」。《僧祇律》又稱為「五篇」，如卷12說：「犯波羅夷、僧伽婆尸沙、波夜提、波羅提提舍尼、越毘尼，以是五篇罪謗，是名誹謗諍。」（大正22，328c11-13）
[^111]: 為＝名【石】。（大正25，226d，n.1）
[^112]: 參見慧遠撰，《大乘義章》卷12：「^清淨戒者，如論釋言：無諸瑕穢名清淨戒，此句通明五篇清淨。不缺戒者，除離初篇、二篇重惡，名不缺戒。不破戒者，離後三篇，名不破戒。」（大正44，711c3-6）
[^113]: 結＝等【宋】【元】【明】【宮】。（大正25，226d，n.2）
[^114]: 戒＋（中）【石】。（大正25，226d，n.3）
[^115]: 參見《大智度論》卷19（大正25，203a14-23，205b9-c17）。
[^116]: 以＝用【石】。（大正25，226d，n.8）
[^117]: 《大正藏》原作「快」，今依《高麗藏》作「決」（第14冊，603c7）。
[^118]: 分＝五【宋】【元】【明】【宮】【石】。（大正25，226d，n.10）
[^119]: 房＋（舍）【石】。（大正25，226d，n.11）
[^120]: 明＝則【石】。（大正25，226d，n.12）
[^121]: 內＝由【宋】【元】【明】【宮】【石】。（大正25，226d，n.13） 內：2." 納 "的古字。接納，容納，採納。（《漢語大詞典》（一），p.995）
[^122]: ┌ 財施 ┌ 施捨 ┴ 法施 捨 ┴ 捨煩惱 （印順法師，《大智度論筆記》〔A008〕p.14）
[^123]: 施＋（捨）【宋】【元】【明】【宮】【石】。（大正25，226d，n.14）
[^124]: 三種捨：財施、法施、捨煩惱。
[^125]: 四念：念佛、念法、念僧、念戒。
[^126]: 施是涅槃資糧。（印順法師，《大智度論筆記》〔C026〕p.229）
[^127]: 施是助道因緣。（印順法師，《大智度論筆記》〔G001〕p.378）
[^128]: 〔相〕－【宋】【元】【明】【宮】。（大正25，226d，n.23）
[^129]: 危＝殺【石】。（大正25，226d，n.24）
[^130]: 不＋（布）【宋】【元】【明】【宮】【石】。（大正25，226d，n.25）
[^131]: 說＋（偈）【元】【明】【石】。（大正25，226d，n.26）
[^132]: 好＝善【石】。（大正25，227d，n.1）
[^133]: 擯＝殯【宮】。（大正25，227d，n.5）
[^134]: ┌ 財──有量、欲界報、施則物少、舊法、救飢渴等 財、法二施之比較 ┴ 法──無量、三界報或出、施則法增、新法、除結使 （印順法師，《大智度論筆記》〔F009〕p.336）
[^135]: 參見《增壹阿含經》卷7：「^世尊告諸比丘：有此二施，云何為二？所謂法施、財施。諸比丘！施中之上者不過法施。是故諸比丘常當學法施。」（大正2，577b15-17） 《本事經》卷5：「^於此財、法二種施中，法施最上勝妙第一。」（大正17，683c13-14） 另參見Aṅguttara（巴利《增支部》）I, p.91。
[^136]: 悲＋（心）【元】【明】。（大正25，227d，n.7）
[^137]: 真淨法施。（印順法師，《大智度論筆記》［A033］p.61）
[^138]: 市易：1.交易，貿易。（《漢語大詞典》（三），p.687）
[^139]: 未＝難【宋】【元】【明】【宮】。（大正25，227d，n.9）
[^140]: 參見《十住毘婆沙論》卷16：「^貪、瞋、慢、無明、身見、邊見、見取、戒取、邪見、疑，是十根本，隨三界見諦思惟所斷分別，故名九十八使。」（大正26，108b29-c2） 另參見圓暉述，《俱舍論頌疏論本》卷19（大正41，924a8-16）。
[^141]: 參見《增壹阿含經》卷21：「^十二部經如來所說，所謂契經、祇夜、本末、偈、因緣、授決、已說、造頌、生經、方等、合集、未曾有。」（大正2，657a2-4） 另參見印順法師，《原始佛教聖典之集成》，p.476：「^九分教與十二分教，舊譯為九部經與十二部經。十二分教的名目，玄奘譯為：契經、應頌、記說、伽陀、自說、因緣、譬喻、本事、本生、方廣、希法、論議。（《大毘婆沙論》卷126（大正27，659c））」
[^142]: 網明＝明網【宮】。（大正25，227d，n.11）
[^143]: 參見《持心梵天所問經》卷1（大正15，1b20-22），《思益梵天所問經》卷1（大正15，33c14-15），《勝思惟梵天所問經》卷1（大正15，62c24-26）。 佛光能說法度生：遇光得度。（印順法師，《大智度論筆記》〔C019〕p.219） （網明）見佛光明得道生天。（印順法師，《大智度論筆記》〔H016〕p.408）
[^144]: ┌ 1、為淫重說不淨觀、為瞋重說慈心、為癡重說因緣、二雜三雜可知 觀眾生心性惑多少 ┤ 2、著眾生相說無我、著無我說五眾相續不令斷滅 利鈍而說法 │ 3、求富說施、欲生天說持戒、人中貧乏說天上事 └ 4、患居家說出家法、著財居家說五戒法、不樂世間為說三法印 （印順法師，《大智度論筆記》〔F009〕p.336）
[^145]: 法施應觀機說。（印順法師，《大智度論筆記》〔A033〕p.62） 應機予法之相。（印順法師，《大智度論筆記》〔C023〕p.225）
[^146]: 人＝入【宋】【元】【明】。（大正25，227d，n.15）
[^147]: 患居家為說出家法，厭世間為說三法印。（印順法師，《大智度論筆記》〔C023〕p.224）
[^148]: 五善因緣生欲天。（印順法師，《大智度論筆記》〔C023〕p.225）
[^149]: 小念六欲天，大念三界天。（印順法師，《大智度論筆記》［D009］p.251）
[^150]: 〔即〕－【宋】【元】【明】【宮】，即＝則【石】。（大正25，227d，n.20）
[^151]: 任＝住【明】。（大正25，227d，n.21） 任：4.能，堪。《史記‧白起王翦列傳》："是時武安君病，不任行。"（《漢語大詞典》（一），p.1196）
[^152]: 差（^ㄔㄚˋ）：1.差別，不同。（《漢語大詞典》（二），p.973）
[^153]: 印順法師，《大智度論筆記》〔F004〕p.331作「念淨天、淨生天」，但《大智度論》卷22云：「^念是二種天：生天，生淨^※^天，如是等天是名念天。」（大正25，228a1-2） ※生淨＝淨生【宋】【元】【明】【宮】＊。
[^154]: 生淨＝淨生【宋】【元】【明】【宮】＊。（大正25，227d，n.23）
[^155]: 四種天＝名、生、淨、淨生。（印順法師，《大智度論筆記》［C012］p.204）
[^156]: 生淨＝淨生【明】。（大正25，227d，n.24）
[^157]: 〔家〕－【宮】。（大正25，227d，n.25）
[^158]: 生淨＝淨生【宋】【元】【明】【宮】＊。（大正25，227d，n.23-1）
[^159]: 是間：指欲界。
[^160]: 彼：指色界。
[^161]: 生天之聖人。（印順法師，《大智度論筆記》［A055］p.92）
[^162]: 生淨＝淨生【宋】【元】【明】【宮】＊。（大正25，227d，n.23-2）
[^163]: 參見《達摩多羅禪經》卷上（大正15，301b28-302b21）。
[^164]: 恃＝持【宋】【宮】。（大正25，228d，n.1）
[^165]: 四大各各相尅。（印順法師，《大智度論筆記》〔D001〕p.237）
[^166]: 篋（^ㄑㄧㄝˋ）：小箱子，藏物之具。（《漢語大詞典》（八），p.1207）
[^167]: 參見《雜阿含經》卷43（1172經）（大正2，313b14-314a1）。
[^168]: 保：8.擔保，保證。（《漢語大詞典》（一），p.1385）
[^169]: 〔保〕－【宋】【元】【明】【宮】【石】。（大正25，228d，n.3）
[^170]: 老至時＝至時老【石】。（大正25，228d，n.4）
[^171]: 免＝勉【宮】。（大正25，228d，n.5）
[^172]: 怨之惡＝惡之怨【宋】【元】【明】【宮】。（大正25，228d，n.6）
[^173]: 時捨＝捨時【宋】【元】【明】【宮】。（大正25，228d，n.7）
[^174]: 謝：9.除去。10.避免，避開。（《漢語大詞典》（十一），p.373）
[^175]: 捍（^ㄏㄢˋ）：1.抵禦護衛。2.抗拒。（《漢語大詞典》（六），p.607） 挌（^ㄍㄜˊ）：擊，格鬥。（《漢語大詞典》（六），p.585）
[^176]: 參見《大智度論》卷21（大正25，217a17-20）。
[^177]: 相＝想【明】＊。（大正25，228d，n.8）
[^178]: 參見Lamotte（1970, p.1424, n.1）：《增壹阿含經》卷35（大正2，741c27-742b2）；Aṅguttara（巴利《增支部》）III, pp.303-306。
[^179]: 相＝想【宋】【元】【明】【宮】。（大正25，228d，n.10）
[^180]: 是真＝真是【宋】【元】【明】【宮】。（大正25，228d，n.11）
[^181]: 參見《大智度論》卷21（大正25，217c27-29）。
[^182]: 諸佛以法為師。（印順法師，《大智度論筆記》〔C021〕p.222） 參見《雜阿含經》卷44（1188經）：「^梵天王復說偈言：過去等正覺，及未來諸佛，現在佛世尊，能除眾生憂。一切恭敬法，依正法而住。如是恭敬者，是則諸佛法。」（大正2，322a20-25） 《別譯雜阿含經》卷5（101經）：「^時梵主天......即說偈言：過去現在諸如來，未來世中一切佛，是諸正覺能除惱，一切皆依法為師。親近於法依止住，斯是三世諸佛法，是故欲尊於己者，應先尊重敬彼法，宜當憶念佛所教，尊重供養無上法。」（大正2，410b1-8） 另參見Lamotte（1970, p.1425, n.2）：Saṃyutta（巴利《相應部》）I, pp.138-140。
[^183]: 參見《增壹阿含經》卷20〈28 聲聞品〉（大正2，651c29-652a1）。
[^184]: 參見Lamotte（1970, p.1426, n.3）：《撰集百緣經》卷9（大正4，245a3-b2），《根本說一切有部毘奈耶藥事》卷16（大正24，79c1-29）。
[^185]: 寶。（印順法師，《大智度論筆記》〔E011〕p.306）
[^186]: 七眾：比丘、比丘尼、沙彌、沙彌尼、式叉摩那、優婆塞、優婆夷。
[^187]: 十善道，有二種果：上行生淨天，中行得生天。（印順法師，《大智度論筆記》［A047］p.83）
[^188]: 二種天：色界天、無色界天。
[^189]: 念死相----出入息不保。（印順法師，《大智度論筆記》〔H001〕p.388）
[^190]: 說＋（偈）【石】。（大正25，228d，n.15）
[^191]: 阿那律嘆佛滅偈。（印順法師，《大智度論筆記》［G001］p.378） 阿那律佛滅時說。（印順法師，《大智度論筆記》〔H025〕p.418） 參見Lamotte（1970, p.1429, n.2）：Dīgha（巴利《長部》）II, p.157。
[^192]: 大乘八念：為一切生，集一切德，無所得空。（印順法師，《大智度論筆記》〔F004〕p.331）
[^193]: 一切智＝足一切【宋】【元】【明】【宮】。（大正25，228d，n.17）
[^194]: 〔以〕－【宋】【元】【明】【宮】。（大正25，228d，n.18）
[^195]: 參見《摩訶般若波羅蜜經》卷1〈1 序品〉（大正8，218c21-219a11）。
[^196]: 以＝有【宋】【元】【明】【宮】。（大正25，228d，n.19）
[^197]: 參見《大智度論》卷11：「^問曰：云何名不住法住般若波羅蜜中，能具足六波羅蜜？答曰：如是菩薩觀一切法非常非無常、非苦非樂、非空非實、非我非無我、非生滅非不生滅，如是住甚深般若波羅蜜中，於般若波羅蜜相亦不取，是名不住法住。若取般若波羅蜜相，是為住法住。」（大正25，140a5-12）
[^198]: 參見《大智度論》卷19（大正25，197a12-b9），另參見《大智度論》卷12（大正25，148b1-150a17）。