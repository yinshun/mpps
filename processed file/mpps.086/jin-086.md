^【經】 ^jin-086-1

爾時，須菩提白佛言：「世尊！是菩薩摩訶薩大智慧成就，行是深法，亦不受果報。」 ^jin-086-2

佛告須菩提「如是！如是！菩薩摩訶薩大智慧成就，行是深般若波羅蜜，亦不受果報。何以故？是菩薩摩訶薩，諸法性中不動故。」[^3] ^jin-086-3

「世尊！何等諸法性中不動？」 ^jin-086-4

佛言：「於無所有性中不動。[^4] ^jin-086-5

復次，菩薩摩訶薩，色性中不動，受、想、行、識性中不動；[^5]檀波羅蜜性中不動，尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜性中不動；四禪性中不動，四無量性中不動，四無色定性中不動；四念處性中不動，乃至八聖道分性中不動；空三昧、無相、無作三昧乃至大慈大悲性中不動。 ^jin-086-6

何以故？須菩提！是諸法性即是無所有。[^6] ^jin-086-7

須菩提！以無所有法[^7]不能得所有法。」[^8] ^jin-086-8

須菩提言：「世尊！所有法能得所有法不？」 ^jin-086-9

佛言：「不也！」 ^jin-086-10

「世尊！所有法能得無所有法不？」 ^jin-086-11

佛言：「不也！」 ^jin-086-12

「世尊！無所有法能得無所有法不？」 ^jin-086-13

佛言：「不也！」 ^jin-086-14

「世尊！若無所有不能得所有，所有不能得所有，所有不能得無所有，無所有不能得無所有，將無世尊不得道耶？」[^9] ^jin-086-15

佛言：「有得，不以此四句。」 ^jin-086-16

「世尊！云何有得？」 ^jin-086-17

佛言：「非所有、非無所有，無諸戲論，是名得道。」[^10] ^jin-086-18

須菩提白佛言：「世尊！何等是菩薩摩訶薩戲論？」 ^jin-086-19

佛（659a）告須菩提：「菩薩摩訶薩觀色若常、若無常，是為戲論，觀受、想、行、`2473`識若常、若無常，是為戲論； ^jin-086-20

觀色若苦、若樂，受、想、行、識若苦、若樂，是為戲論； ^jin-086-21

觀色若我、若非我，受、想、行、識若我、若非我； ^jin-086-22

色若寂滅、若不寂滅，受、想、行、識若寂滅、若不寂滅，是為戲論。 ^jin-086-23

苦聖諦應見、集聖諦應斷、滅聖諦應證、道聖諦應修，是為戲論。 ^jin-086-24

應修四禪、四無量心、四無色定，是為戲論； ^jin-086-25

應修四念處、四正勤、四如意足、五根、五力、七覺分、八聖道分，是為戲論； ^jin-086-26

應修空解脫門、無相解脫門、無作解脫門，是為戲論； ^jin-086-27

應修八背捨、九次第定，是為戲論。 ^jin-086-28

我當過須陀洹果、斯陀含果、阿那含果、阿羅漢果、辟支佛道，是為戲論。 ^jin-086-29

我當具足菩薩十地，是為戲論。我當入菩薩位，是為戲論。 ^jin-086-30

我當淨佛國土，是為戲論；我當成就眾生，是為戲論。 ^jin-086-31

我當生佛十力、四無所畏、四無礙智、十八不共法，是為戲論； ^jin-086-32

我當得一切種智，是為戲論；我當斷一切煩惱習，是為戲論。 ^jin-086-33

須菩提！是菩薩摩訶薩行般若波羅蜜時，色若常、若無常不可戲論故不應戲論，受想行識若常、若無常不可戲論故不應戲論，乃至一切種智不可戲論故不應戲論。 ^jin-086-34

何以故？性不戲論性，無性不戲論無性；離性、無性，更無法可得，所謂戲論者、戲論法、戲論處。以是故，須菩提！色無戲論，受想行識乃至一切種智無戲論。[^12] ^jin-086-35

如是，須菩提！菩薩摩訶薩應行無戲論般若波羅蜜。」 ^jin-086-36

須菩提白佛言：「世尊！云何色不可戲論，乃至一切種智不可戲論？」 ^jin-086-37

佛告須菩提：「色性無，乃至一切種智性無。須（659b）菩提！若法性無，即是無戲論。[^13] ^jin-086-38

`2474`以是故，色不[^14]可戲論，乃至一切種智不可戲論。 ^jin-086-39

須菩提！若菩薩摩訶薩能如是行無戲論般若波羅蜜，是時得入菩薩位。」[^15] ^jin-086-40

須菩提白佛言：「世尊！若諸法無有性，菩薩行何等道入菩薩位？為用聲聞道？為用辟支佛道？為用佛道？」[^16] ^jin-086-41

佛告須菩提：「不[^17]以聲聞道、不以辟支佛道、不以佛道得入菩薩位，菩薩摩訶薩遍學諸道，得入菩薩位。 ^jin-086-42

須菩提！譬如八人先學諸道然後入正位[^18]，未得果而先生果道。[^19] ^jin-086-43

菩薩亦如是，先遍學諸道然後入菩薩位，亦未得一切種智而先生金剛三昧，爾時以一念相應慧得一切種智。」[^20] ^jin-086-44

須菩提白佛言：「世尊！若菩薩摩訶薩遍學諸道入菩薩位者，八人向須陀洹、得須陀洹，向斯陀含、得斯陀含，向阿那含、得阿那含，向阿羅漢、得阿羅漢，辟支佛道、佛道，是諸道各各異。 ^jin-086-45

世尊！若菩薩摩訶薩遍學諸道然後入菩薩位者，是菩薩若生八道，應作八人！生見道，應作須陀洹！生思惟道，應作斯陀含、作阿那含、作阿羅漢！若生辟支佛道，作辟支佛！[^21] ^jin-086-46

世尊！若菩薩摩訶薩作八人，然後入菩薩位，無有是處！ ^jin-086-47

不入菩薩位，得一切種智，亦無是處！ ^jin-086-48

作須陀洹乃至作辟支佛，然後入菩薩位，亦無是處！ ^jin-086-49

不入菩薩位，得一切種智，亦無是處！ ^jin-086-50

世尊！我云何當知菩薩摩訶薩遍學諸道得入菩薩位？」 ^jin-086-51

佛告須菩提：「如是！如是！若菩薩摩訶薩作八人、得須陀洹果乃至得阿羅漢果、得辟支佛道，然後入菩薩位，無有是處！不入菩薩位，當得一切種智，無有是處！ ^jin-086-52

須菩（659c）提！若菩薩摩訶薩從初發意行六波羅蜜時，以智觀過八地。何等八地？乾慧地、性地、八人地、見地、薄地、離欲地、已辦地、辟支佛地。以道種智入菩薩位；入菩薩位已，以一切種智斷一切煩惱習。[^22] ^jin-086-53

須菩提！是[^23]八人若智若斷，是菩薩無生法忍；須陀洹若智若斷、斯陀含若智若斷、阿那含若智若斷、阿羅漢若智若斷、辟支佛若智若斷皆是菩薩忍。[^24] ^jin-086-54

菩薩學如是聲聞、辟支佛道，以道種智入菩薩位；入菩薩位已，以一切種智斷一切煩惱習，得佛道。 ^jin-086-55

如是，須菩提！菩薩摩訶薩遍學諸道具足，應得阿耨多羅三藐三菩提；得阿耨多羅三藐三菩提已，以果饒益眾生。」[^25] ^jin-086-56

須菩提白佛言：「世尊！世尊[^26]所說道──聲聞道、辟支佛道、佛道，何等是菩薩道種智？」[^27] ^jin-086-57

佛告須菩提：「菩薩摩訶薩應生一切道[^28]種[^29]淨智。 ^jin-086-58

須菩提！何等是道種淨智？若諸法相貌所可顯示法，菩薩應正知；正知已，為他[^30]演說、開示，令諸眾生得解。是菩薩摩訶薩應解一切音聲語言，以是音聲說法，遍滿三千大千世界，如響相。[^31] ^jin-086-59

以是故，須菩提！菩薩摩訶薩應先具足學一切道，道智具足已，應分別知[^32]眾生深心，所謂地獄眾生，地獄道，地獄因，地獄果，應知、應障；[^33]畜生、餓鬼道，畜生、餓鬼因，畜生、餓鬼果，應知、應障；諸龍、鬼神[^34]、犍[^35]闥婆、緊那羅、摩`2477`睺羅伽、阿修羅道、因、果，應知、應障。 ^jin-086-60

人道、因、果應知，諸天道、因、果應知──四天王天、三十三天、夜摩天、兜率陀天、化樂天、他化自在天、梵天、光音天、遍淨天、廣果天、無想天、阿婆羅呵天、無熱天、易見天、喜見天、阿（660a）迦尼吒天道、因、果應知；無邊虛空處、無邊識處、無所有處、非有想非無想處道、因、果應知。 ^jin-086-61

四念處、四正勤、四如意足、五根、五力、七覺分、八聖道分，因、果，應知；空解脫門、無相解脫門、無作解脫門，佛十力、四無所畏、四無礙智、十八不共法、大慈大悲，因、果應知。 ^jin-086-62

菩薩以是道，令眾生入須陀洹道乃至阿羅漢、辟支佛道，乃至阿耨多羅三藐三菩提道。 ^jin-086-63

須菩提！是名菩薩摩訶薩淨道種智。 ^jin-086-64

菩薩學是道種智已，入眾生深心相；入已，隨眾生心，如應說法，所言不虛。 ^jin-086-65

何以故？是菩薩摩訶薩善知眾生根相，知一切眾生心、心數法生死所趣。[^36] ^jin-086-66

須菩提！菩薩摩訶薩如是應行道[^37]般若波羅蜜。 ^jin-086-67

何以故？一切諸善[^38]助道法皆入般若波羅蜜中，諸菩薩摩訶薩、聲聞、辟支佛所應行。」[^39] ^jin-086-68

須菩提白佛言：「世尊！若四念處乃至阿耨多羅三藐三菩提──是一切法皆不合不散、無色、無形、無對，一相，所謂無相。世尊！云何是助道法能取阿耨多羅三藐三菩提？世尊！是不合不散、無色、無形、無對，一相，所謂無相法，無所取、無所捨，譬如虛空無取無捨。」[^40] ^jin-086-69

佛言：「如是！如是！須菩提！諸法自相[^41]空，無所取、無所捨。 ^jin-086-70

須菩提！有眾生不知諸法自相空，為是[^42]眾生故，顯示助道法能至阿耨多羅三藐三菩提。[^43] ^jin-086-71

復次，須菩提！所有[^44]色、受、想、行、識，所有檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，所有內空、外空乃至無法有法空，初禪乃至非有想非無想處，四念處[^45]乃至八聖道分，三解脫門，八背捨、九次第定，佛十力、四（660b）無所畏、四無礙智、十八不共法、大慈大悲、一切種智等諸法，於是聖法中，皆不合不散、無色、無形、無對，一相，所謂無相。 ^jin-086-72

以[^46]世俗法故，為眾生說令解，非以第一義。 ^jin-086-73

須菩提！於是一切法中，菩薩摩訶薩以智、見如法應學；學已，分別諸法應用、不應用。」[^47] ^jin-086-74

須菩提言：「世尊！何等法菩薩分別已，應用、不應用？」 ^jin-086-75

佛言：「聲聞、辟支佛法，分別知，不應用； ^jin-086-76

一切種智，分別知，應用。 ^jin-086-77

如是，須菩提！菩薩摩訶薩於是聖法中應學般若波羅蜜。」[^48] ^jin-086-78

須菩提白佛言：「世尊！何以故說名聖法？何等是聖法？」 ^jin-086-79

佛告須菩提：「諸聲聞、辟支佛法，諸[^49]菩薩摩訶薩及諸佛，於欲、瞋、癡不合不散，身見、戒取、疑不合不散，欲染、瞋恚不合不散，色染、無色染、掉[^50]、慢、無明不合不散；[^51]初禪乃至第四禪不合不散，慈、悲、喜、捨、虛空處乃至非有想非無想處不合不散；四念處乃至八聖道分不合不散；內空乃至大悲、有為性、無為性不合不散。 ^jin-086-80

何以故？是一切法皆無色、無形、無對，一相，所謂無相。 ^jin-086-81

無色法與無色法不合不散，無形法與無形法不合不散，無對法與無對法不合不散，一相法與一相法不合不散，無相法與無相法不合不散。 ^jin-086-82

須菩提！是無色、無形、無對，一相，所謂無相般若波羅蜜，諸菩薩摩訶薩應學；學[^52]已，不得諸法相。」[^53] ^jin-086-83

須菩提白佛言：「世尊！菩薩摩訶薩不學色相耶？不學受、想、行、識相耶？不學眼相乃至意相，不學色相乃至法相，不學地種相乃至識種相，不學檀波羅蜜相、尸羅波羅蜜、羼提波羅蜜、毘梨耶波羅蜜、禪波羅蜜、般若波羅（660c）蜜相，不學內空乃至無法有法空相，[^54]不學初禪相乃至第四禪相，不學慈相乃至捨相，不學無`2480`邊空相乃至非有想非無想相[^55]，不學四念處相乃至八聖道分相，不學空三昧相、無相[^56]、無作三昧相，不學八背捨、九次第定相，不學佛十力相、四無所畏[^57]、四無礙智相、十八不共法相、大慈大悲相，不學苦聖諦相、集滅道聖諦相，不學逆順十二因緣相，不學有為性相、無為性相耶？ ^jin-086-84

世尊！若不學諸法相，菩薩摩訶薩云何學諸法相若有為、若無為，學已，過聲聞、辟支佛地？若不過聲聞、辟支佛地，云何入菩薩位？若不入菩薩位，云何當得一切種智？若不得一切種智，云何當轉法輪？若不轉法輪，云何以三乘度眾生生死？」 ^jin-086-85

佛告須菩提：「若諸法實有相，菩薩應學是相。須菩提！以一切法實無有[^58]相，無色、無形、無對，一相，所謂無相。以是故，須菩提！菩薩摩訶薩不學相、不學無相。 ^jin-086-86

何以故？有佛、無佛，諸法一相，性常住。」[^59] ^jin-086-87

須菩提白佛言：「世尊！若一切法非有相、非無相，菩薩摩訶薩云何修般若波羅蜜？若不修般若波羅蜜，不能過聲聞、辟支佛地；若不過聲聞、辟支佛地，不能入菩薩位；若不入菩薩位，不得無生法忍；若不得無生法忍，不能得諸菩薩神通；若不得菩薩神通，不能淨佛國土、成就眾生；若不淨佛國土、成就眾生，不能得一切種智；若不得一切種智，不能轉法輪；若不轉法輪，不能令眾生得須陀洹果、斯陀含、阿那含、阿羅漢果、辟支佛道，不能令得阿耨多羅三藐三菩提，亦不能令眾生（661a）得布施福，亦不能令得持戒、修定福。」 ^jin-086-88

佛告須菩提：「如是！如是！諸法無相，非一相、非異相；若修無相，是修般若波羅蜜。」[^60] ^jin-086-89

須菩提言：「世尊！云何修無相是修般若波羅蜜？」 ^jin-086-90

`2481`佛言：「修諸法壞，是修般若波羅蜜。」[^61] ^jin-086-91

「世尊！云何修諸法壞是修般若波羅蜜？」 ^jin-086-92

佛言：「修色[^62]壞，是修般若波羅蜜；修受、想、行、識壞，是修般若波羅蜜。[^63] ^jin-086-93

修眼壞、耳、鼻、舌、身、意法壞，是修般若波羅蜜；修色法壞，聲、香、味、觸、法壞，是修般若波羅蜜。 ^jin-086-94

修不淨觀壞，是修般若波羅蜜。修初禪壞，第二、第三、第四禪壞，是修般若波羅蜜；修慈、悲、喜、捨壞，是修般若波羅蜜；修無邊空[^64]處、無邊識處、無所有處、非有想非無想處壞，是修般若波羅蜜。 ^jin-086-95

修念佛、念法、念僧、念戒、念捨、念天、念滅、念安般[^65]壞，是修般若波羅蜜。修無常相、苦相、無我相、空相、集相、因相、生相、緣相、閉相、滅相、妙相、出相、道相、正相、跡相、離相壞，是修般若波羅蜜。 ^jin-086-96

修十二因緣壞，修[^66]我相、眾生相[^67]、壽命相壞[^68]乃至修知者、見者相壞，是修般若波羅蜜。 ^jin-086-97

修常相、樂相、淨相、我相壞，是修般若波羅蜜。 ^jin-086-98

修四念處乃至八聖道分壞，是修般若波羅蜜。 ^jin-086-99

修空三昧、無相三昧、無作三昧壞，是修般若波羅蜜。 ^jin-086-100

修八背捨、九次第定壞，是修般若波羅蜜。 ^jin-086-101

修有覺有觀三昧[^69]、無覺有觀三昧、無覺無觀三昧壞，是修般若波羅蜜。 ^jin-086-102

修苦聖諦、集聖諦、滅聖[^70]諦、道聖諦壞，是修般若波羅蜜。 ^jin-086-103

修苦智、集智、滅智、道智壞，是修般若波羅蜜；修盡智、無生智壞，是修般若波羅蜜；修法智、比智、世智、他心智壞，是修般若波羅蜜。 ^jin-086-104

修檀波羅（661b）蜜壞，是修般若波羅蜜；修尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜壞，是修般若波羅蜜。 ^jin-086-105

修內空、外空、內外空、空空、大空、第一義空、有為空、無為空、畢竟空、無始空、散空、性空、諸法空、自相空、不可得空、無法空、有法空、無法有法空壞，是修般若波羅蜜。 ^jin-086-106

`2482`修佛十力、四無所畏、四無礙智、十八不共法壞，是修般若波羅蜜。 ^jin-086-107

修須陀洹果、斯陀含果、阿那含果、阿羅漢果、辟支佛道壞，是修般若波羅蜜。修一切智壞，是修般若波羅蜜。修斷一切煩惱習壞，是修般若波羅蜜。」 ^jin-086-108

須菩提白佛言：「世尊！云何名修色壞乃至修斷一切煩惱習壞，是修般若波羅蜜？」 ^jin-086-109

佛告須菩提：「菩薩摩訶薩行般若波羅蜜時，不念有色法，是修般若波羅蜜；不念有[^71]受、想、行、識，乃至不念有壞[^72]一切煩惱習[^73]法，是為修般若波羅蜜。[^74] ^jin-086-110

何以故？有法念者，不修般若波羅蜜。[^75] ^jin-086-111

須菩提！有法念者，不修檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜。 ^jin-086-112

何以故？須菩提！是人著法，不行檀波羅蜜乃至般若波羅蜜。 ^jin-086-113

如是著者，無有解脫、無有道、無有涅槃。 ^jin-086-114

有法念者，不修四念處、四正勤、四如意足、五根、五力、七覺分、八聖道分、不修空三昧乃至不修一切種智。 ^jin-086-115

何以故？是人著法故。」[^76] ^jin-086-116

須菩提白佛言：「世尊！何等是有法？何等是無法？」 ^jin-086-117

佛告須菩提：「二者[^77]是有法，不二者是無法。」 ^jin-086-118

「世尊！何等是二？」 ^jin-086-119

佛言：「色相是二，受、想、行、識相是二，眼相乃至意相是二，色相乃至法相是二，檀波羅蜜乃至佛相、阿耨多羅三（661c）藐三菩提相，有為無為性相是二。[^78] ^jin-086-120

須菩提！一切相皆是二，一切二皆是有法； ^jin-086-121

適[^79]有法便有生死，適有生死不得離生、老、病、死、憂悲苦惱。[^80] ^jin-086-122

以是因緣故，須菩提！當知二相者，無有檀波羅蜜乃至般若波羅蜜，無有道、無有果，乃至無有順忍，何況見色相乃至見一切種智相！若無修道，云何得須陀洹果乃至阿羅漢果、辟支佛道、阿耨多羅三藐三菩提及[^81]斷一切煩惱習？」 ^jin-086-123

^【經】 ^jin-086-124

爾時，須菩提白佛言：「世尊！若有法相者，尚不得順忍，何況得道！ ^jin-086-125

世尊！若無法相者，當得順忍不？ ^jin-086-126

若乾慧地、若性地、若八人地、若（664c）見地、若薄地、若離欲地、若已辦地、若辟支佛地、若菩薩地、若佛地，若修道，因是修道當斷煩惱不？以是煩惱故，不得過聲聞、辟支佛地入菩薩位；若不入菩薩位，則不得一切種智；不得一切種智，則不能得斷一切煩惱習。 ^jin-086-127

世尊！若無有法[^144]，是諸法則不生；若不生是諸法，則不能得一切種智。」[^145] ^jin-086-128

佛告須菩提：「如是！如是！若無有法者，則有順忍乃至斷一切煩惱習。」[^146] ^jin-086-129

須菩提白佛言：「世尊！菩薩摩訶薩行般若波羅蜜時，有法相不？所謂色相乃至識相，眼相乃至意相，色相乃至法相，眼界相乃至意識界相，四念處相乃至一切種智相；[^147]若色相、若色斷相，乃至識相、識斷相，十二入、十八界亦如是；若無明相、若無`2498`明斷相，乃至憂悲愁惱相、憂悲愁惱斷相；若欲相、若欲斷相，若瞋相、若瞋斷相，若癡相、若癡斷相，若苦相、若苦斷相，若集相、若集斷相，若滅[^148]相、若滅[^149]斷相，若道相、若道斷相，乃至一切種智相，斷一切煩惱習相。」 ^jin-086-130

佛言：「不也！須菩提！菩薩摩訶薩行般若波羅蜜時，無有法相、非法相，即是菩薩順忍。若無有法相、無有非法相，即是修道，亦是道果。[^150] ^jin-086-131

須菩提！菩薩摩訶薩，有法是菩薩道，無法是菩薩果。[^151] ^jin-086-132

以是因緣故，當知一切法無所有性。」[^152] ^jin-086-133

須菩提白佛言：「世尊！若一切法無所有性，佛云何知一切法無所有性故得成佛，於一切法得自在力？」 ^jin-086-134

佛告須菩提：「如是！如是！一切法無所有性。 ^jin-086-135

我本行菩薩道修六波羅蜜，離諸欲、離惡不善法，有覺有觀，離生喜樂，入初禪，乃至入第四禪；於（665a）是諸禪及支[^153]取相，不念有是禪[^154]，不受禪味，不得是`2499`禪，無染、清淨行四禪，我於是諸禪不受果報。[^155] ^jin-086-136

依四禪住，起五神通──身通、天耳、知他人心、宿命通、天眼證；於諸神通不[^156]取相，不念有是神通，不受神通味，不得是神通，我於是五神通不分別行。[^157] ^jin-086-137

須菩提！我爾時用一念相應慧得阿耨多羅三藐三菩提，所謂是苦聖諦，是集、是滅[^158]、是道聖諦，成就十力、四無所畏、四無礙智、十八不共法，大慈大悲，得作佛，分別三聚眾生：正定、邪定、不定。」[^159] ^jin-086-138

須菩提白佛言：「云何世尊於諸法無所有性中起四禪、六神通，亦無眾生而分別作三聚？」[^160] ^jin-086-139

佛言[^161]須菩提：「若諸欲、惡不善法當有性──若自性、若他性，我本為菩薩行時，不能觀諸欲、惡不善法無所有性入初禪；以諸欲、惡不善法無所[^162]有性──若自性、若他性皆是無所有性故，我本行菩薩道時，離諸欲、惡不善法入初禪，乃至入第四禪。[^163] ^jin-086-140

須菩提！若諸神通有性──若自性、若他性，我不能知是神通無所有性，得阿耨多羅三藐三菩提。須菩提！以神通無有[^164]性──若自性、若他性皆無所有性，以是故，諸佛於神通知無所有性，得阿耨多羅三藐三菩提。」 ^jin-086-141

---

[^1]: 〔遍學品〕－【聖】。（大正25，658d，n.19）
[^2]: （大智度......六）十六字＝（摩訶般若波羅蜜品第七十三遍學品）十五字【石】。（大正25，658d，n.17）
[^3]: 《大般若波羅蜜多經》卷464〈72 遍學品〉： ^佛告善現：「如是！如是！如汝所說。諸菩薩摩訶薩成就如是最勝覺慧，雖能受行清淨深法，而不攝受殊勝果報。何以故？是菩薩摩訶薩於法自性能不動故。」（大正7，346c22-25）
[^4]: 《大般若波羅蜜多經》卷464〈72 遍學品〉： ^佛告善現：「是菩薩摩訶薩能於無性自性無動。」（大正7，346c27-28）
[^5]: 《大般若波羅蜜多經》卷464〈72 遍學品〉：「^是菩薩摩訶薩能於色自性無動，能於受、想、行、識自性無動。」（大正7，346c29-347a2）
[^6]: 《大般若波羅蜜多經》卷464〈72 遍學品〉：「^所以者何？如是諸法即是無性。」（大正7，347a14-15）
[^7]: 法＋（中）【石】。（大正25，658d，n.23）
[^8]: （1）《放光般若經》卷17〈74 教化眾生品〉：「^須菩提！不可以無所有逮覺所有。」（大正8，117c12-13） （2）《大般若波羅蜜多經》卷464〈72 遍學品〉： ^「世尊！無性法為能現證有性不？」佛言：「不爾！」（大正7，347a18-19）
[^9]: 《大般若波羅蜜多經》卷464〈72 遍學品〉：「^世尊！若爾，亦應有性不能現觀有性，無性不能現觀有性，有性不能現觀無性，無性不能現觀無性，將非世尊無得、無現觀耶？」（大正7，347a21-23）
[^10]: 《大般若波羅蜜多經》卷464〈72 遍學品〉： ^「世尊！云何離四句而有得、有現觀？」 「善現！若得、若現觀非有非無，絕諸戲論，是故我說有得、有現觀，然離四句。」（大正7，347a24-27）
[^11]: 《大品經義疏》卷10：「^第二句、明離戲論，得入菩薩位。此中先明戲論，次明離戲論，後結入菩薩位，合三句如文也。」（卍新續藏24，327b1-3）
[^12]: 《大般若波羅蜜多經》卷464〈72 遍學品〉：「^所以者何？以一切法及諸有情，有性不能戲論有性，有性不能戲論無性，無性不能戲論無性，無性不能戲論有性，離有、無性，若能戲論、若所戲論、若戲論處、若戲論時皆不可得。是故，善現！色無戲論，受、想、行、識亦無戲論，如是乃至一切智智無戲論，永斷煩惱習氣相續亦無戲論。」（大正7，348c2-8）
[^13]: 《大般若波羅蜜多經》卷464〈72 遍學品〉： ^佛告善現：「諸菩薩摩訶薩行深般若波羅蜜多時，應觀色無自性，受、想、行、識亦無自性，如是乃至應觀一切智智無自性，永斷煩惱習氣相續亦無自性，若法無自性則不可戲論。」（大正7，348c13-17）
[^14]: 〔不〕－【聖】。（大正25，659d，n.1）
[^15]: 《大般若波羅蜜多經》卷464〈72 遍學品〉：「^善現！諸菩薩摩訶薩若能如是於一切法離諸戲論，行深般若波羅蜜多方便善巧，便入菩薩正性離生；若已得入，速能證得一切智智。」（大正7，348c20-23）
[^16]: 《大般若波羅蜜多經》卷465〈72 遍學品〉： ^爾時，具壽善現白佛言：「世尊！若一切法皆無自性、離諸戲論、不可得者，諸菩薩摩訶薩由何等道得入菩薩正性離生？為聲聞道？為獨覺道？為如來道？」（大正7，349a7-10）
[^17]: 不＝非【石】。（大正25，659d，n.2）
[^18]: 位＋（亦）【石】。（大正25，659d，n.3）
[^19]: 《大般若波羅蜜多經》卷465〈72 遍學品〉：「^譬如第八，先學諸道，後由自道得入自乘正性離生，乃至未起圓滿果道，未能證得自乘極果。」（大正7，349a13-15）
[^20]: 《大般若波羅蜜多經》卷465〈72 遍學品〉：「^諸菩薩摩訶薩亦復如是，先於諸道遍學滿已，後由自道得入菩薩正性離生，乃至未起金剛喻定，猶未能得一切智智。若起此定，以一剎那相應般若，乃能證得一切智智。」（大正7，349a15-19）
[^21]: 《大般若波羅蜜多經》卷465〈72 遍學品〉： ^具壽善現復白佛言：「若菩薩摩訶薩先於諸道遍學滿已，後由自道得入菩薩正性離生，世尊！豈不第八、預流、一來、不還、阿羅漢、獨覺、如來向果其道各異？世尊！如是諸道設各異者，云何菩薩摩訶薩先於諸道遍學滿已，後由自道得入菩薩正性離生？謂諸菩薩摩訶薩若起第八道應成第八，若起具見道應成預流，若起進修道應成一來、不還，若起無學道應成阿羅漢，若起獨覺道應成獨覺。」（大正7，349a19-28）
[^22]: 《大般若波羅蜜多經》卷465〈72 遍學品〉： ^佛告善現：「諸菩薩摩訶薩從初發心，勇猛精進修行六種波羅蜜多，以勝智見超過八地，謂淨觀地乃至獨覺地。雖於如是所說八地皆遍修學，而能以勝智見超過，由道相智得入菩薩正性離生。已入菩薩正性離生，漸次復由一切相智，證得圓滿一切智智，永斷一切習氣相續。」（大正7，349b14-20）
[^23]: 〔是〕－【宋】【元】【明】【宮】。（大正25，659d，n.4）
[^24]: 《大般若波羅蜜多經》卷465〈72 遍學品〉：「^善現當知！第八者智即是菩薩摩訶薩忍，預流、一來、不還、阿羅漢、獨覺若智若斷，亦是菩薩摩訶薩忍。」（大正7，349b20-22）
[^25]: 《大般若波羅蜜多經》卷465〈72 遍學品〉：「^如是，善現！諸菩薩摩訶薩先於諸道遍學滿已，後由自道得入菩薩正性離生。已入菩薩正性離生，漸次證得一切智智。既已證得一切智智，以果饒益一切有情。」（大正7，349b22-26）
[^26]: 〔世尊〕－【聖】。（大正25，659d，n.5）
[^27]: 《大般若波羅蜜多經》卷465〈72 遍學品〉： ^爾時，具壽善現白佛言：「世尊！如說菩薩摩訶薩眾應學遍知一切道相，若聲聞道、若獨覺道、若菩薩道、若如來道，知此等道一切種相名道相智，諸菩薩摩訶薩云何當起此道相智？」（大正7，349b27-c2）
[^28]: 〔道〕－【宮】。（大正25，659d，n.6）
[^29]: 種＋（智）【宋】【宮】。（大正25，659d，n.7）
[^30]: 他＋（人）【石】。（大正25，659d，n.8）
[^31]: 《大般若波羅蜜多經》卷465〈72 遍學品〉： ^佛告善現：「諸行、狀、相能正顯發道相智者，諸菩薩摩訶薩遍於如是諸行、狀、相皆現等覺，現等覺已如實為他宣說、開示、施設、建立，令諸有情得無倒解，隨應趣向所求利樂。是菩薩摩訶薩應於一切音聲語言皆得善巧陀羅尼門，由此善巧陀羅尼門發起種種音聲語言，遍為三千大千世界諸有情類宣說正法，令知所聞皆如谷響，雖有領解而無執著。」（大正7，349c2-10）
[^32]: 知＝如【聖】。（大正25，659d，n.9）
[^33]: 《大般若波羅蜜多經》卷465〈72 遍學品〉：「^善現！諸菩薩摩訶薩由此因緣，應學圓滿諸道相智。既學圓滿道相智已，應如實知一切有情意樂、隨眠種種差別，如應為作利益安樂，謂如實知地獄有情意樂、隨眠及彼因果，知已方便遮障彼道。」（大正7，349c10-14）
[^34]: 參見《大智度論》卷39〈4 往生品〉：「^鬼神道中，如夜叉、密迹金剛、鬼子母等。」（大正25，344a28-29）
[^35]: 犍＝揵【宋】【元】【明】【宮】，＝乾【石】。（大正25，659d，n.10）
[^36]: 《大般若波羅蜜多經》卷465〈72 遍學品〉：「^善現！諸菩薩摩訶薩應起如是諸道相智，若菩薩摩訶薩能學如是諸道相智，於諸有情種種界性、意樂、隨眠皆能悟入。既悟入已，隨其所宜為說正法，皆令獲得所求勝果終不唐捐。所以者何？是菩薩摩訶薩善達有情諸根勝劣，如實解了一切有情往來死生心所差別，故所說法終不唐捐。」（大正7，350a12-18）
[^37]: 〔道〕－【元】【明】。（大正25，660d，n.1）
[^38]: 〔善〕－【宋】【元】【明】【宮】。（大正25，660d，n.2）
[^39]: 《大般若波羅蜜多經》卷465〈72 遍學品〉：「^所以者何？一切聲聞、獨覺、菩薩所應學道菩提分法，無不攝在甚深般若波羅蜜多，一切聲聞、獨覺、菩薩於此中學皆得究竟。」（大正7，350a20-22）
[^40]: 《大般若波羅蜜多經》卷465〈72 遍學品〉： ^爾時，具壽善現白佛言：「世尊！若一切種菩提分法乃至菩提，如是一切非合、非散、無色、無見、無對、一相，所謂無相，云何如是菩提分法能取菩提？世尊！一切非合、非散、無色、無見、無對、一相，所謂無相法，非於餘法有取有捨。譬如虛空於一切法無取無捨，自性空故，諸法亦爾，自性皆空，非於餘法有取有捨，如何可言四念住等菩提分法能取菩提？」（大正7，350a23-b1）
[^41]: 相＝性【石】。〔有〕－【聖】。（大正25，660d，n.3）
[^42]: 是＝示【明】。（大正25，660d，n.5）
[^43]: 《大般若波羅蜜多經》卷465〈72 遍學品〉： ^佛告善現：「如是！如是！如汝所說。以一切法自性皆空無取無捨，然諸有情於一切法自性空義不能解了，為益彼故，方便宣說菩提分法能取菩提。」（大正7，350b1-5）
[^44]: 有＝謂【石】。（大正25，660d，n.6）
[^45]: 《大正藏》原作「處念」，今依《高麗藏》作「念處」（第14冊，1237a9）。
[^46]: 以＋（是）【元】【明】【石】。（大正25，660d，n.7）
[^47]: 《大般若波羅蜜多經》卷465〈72 遍學品〉：「^善現當知！諸菩薩摩訶薩於如是一切法應學智見。學智見已，如實通達如是諸法應可受用、如是諸法不應受用。」（大正7，350b25-27）
[^48]: 《大般若波羅蜜多經》卷465〈72 遍學品〉： ^佛告善現：「諸菩薩摩訶薩於諸聲聞、獨覺地法學智見已，如實通達，不應受用；於一切智智相應諸法學智見已，如實通達，一切種相應可受用。善現！諸菩薩摩訶薩於此聖法、毘奈耶中，應如是學甚深般若波羅蜜多。」（大正7，350c1-6）
[^49]: 〔諸〕－【宋】【元】【明】【宮】【聖】。（大正25，660d，n.8）
[^50]: 掉＝調【石】。（大正25，660d，n.9）
[^51]: 《大般若波羅蜜多經》卷465〈72 遍學品〉： ^佛告善現：「若諸聲聞，若諸獨覺，若諸菩薩，若諸如來，與貪、瞋、癡非合非散，與五順下分結非合非散，與五順上分結非合非散。」（大正7，350c8-11）
[^52]: 〔學〕－【宮】。（大正25，660d，n.10）
[^53]: 《大般若波羅蜜多經》卷465〈72 遍學品〉：「^善現！諸菩薩摩訶薩於此無色、無見、無對、一相無相甚深般若波羅蜜多常應修學，學已不取一切法相。」（大正7，351a6-8）
[^54]: 〔相〕－【宋】【元】【明】【宮】。（大正25，660d，n.11）
[^55]: 〔相〕－【宋】【宮】。（大正25，660d，n.12）
[^56]: 相＋（三昧相）【石】。（大正25，660d，n.13）
[^57]: 畏＋（相）【聖】【石】。（大正25，660d，n.14）
[^58]: 〔有〕－【宋】【元】【明】【宮】【聖】。（大正25，660d，n.15）
[^59]: 《大般若波羅蜜多經》卷465〈72 遍學品〉： ^佛告善現：「若一切法有實相者，諸菩薩摩訶薩應於中學。以一切法非有實相，是故菩薩摩訶薩眾不於相學，亦復不於無相法學。所以者何？若佛出世、若不出世，法界常住，諸法一相，所謂無相，如是無相既非有相亦非無相故不可學。」（大正7，351b19-24）
[^60]: 《大般若波羅蜜多經》卷465〈72 遍學品〉：^佛告善現：「如是！如是！如汝所說。一切法非有相非無相，若菩薩摩訶薩知一切法若有相、若無相咸同一相，所謂無相，修此無相是修般若波羅蜜多。」（大正7，351c11-14）
[^61]: 《大般若波羅蜜多經》卷465〈72 遍學品〉： ^具壽善現復白佛言：「云何菩薩摩訶薩修此無相是修般若波羅蜜多？」 佛告善現：「若菩薩摩訶薩修除遣一切法，是修般若波羅蜜多。」（大正7，351c14-17）
[^62]: 色＋（法）【石】。（大正25，661d，n.1）
[^63]: 《大般若波羅蜜多經》卷465〈72 遍學品〉： ^佛告善現：「若菩薩摩訶薩修除遣色、受、想、行、識，是修般若波羅蜜多。」（大正7，351c19-20）
[^64]: （虛）＋空【石】。（大正25，661d，n.2）
[^65]: 安般＝阿那般那【石】。（大正25，661d，n.3）
[^66]: 〔修〕－【宋】【元】【明】【宮】【聖】。（大正25，661d，n.4）
[^67]: 〔相〕－【宋】【元】【明】【宮】【聖】。（大正25，661d，n.5）
[^68]: 〔壞〕－【宋】【元】【明】【宮】【聖】。（大正25，661d，n.6）
[^69]: 三昧＋（無定壞是修般若波羅蜜修有覺有觀三昧）【宋】【宮】。（大正25，661d，n.7）
[^70]: 聖＝智【石】。（大正25，661d，n.8）
[^71]: 〔有〕－【宋】【宮】＊。（大正25，661d，n.9）
[^72]: 壞＝斷【元】【明】。（大正25，661d，n.10）
[^73]: 習＋（有）【宋】【宮】。（大正25，661d，n.11）
[^74]: 《大般若波羅蜜多經》卷465〈72 遍學品〉： ^佛告善現：「諸菩薩摩訶薩行深般若波羅蜜多時，若念有色、受、想、行、識，非除遣色、受、想、行、識，非修般若波羅蜜多。如是乃至若念有永斷一切煩惱習氣相續，非除遣永斷一切煩惱習氣相續，非修般若波羅蜜多。然諸菩薩摩訶薩行深般若波羅蜜多時，不念有色、受、想、行、識，是除遣色、受、想、行、識，是修般若波羅蜜多。如是乃至不念有永斷一切煩惱習氣相續，是除遣永斷一切煩惱習氣相續，是修般若波羅蜜多。」（大正7，352b14-23）
[^75]: 《大般若波羅蜜多經》卷465〈72 遍學品〉：「^所以者何？非有想者能修般若波羅蜜多。是故，善現！若菩薩摩訶薩修除遣色、受、想、行、識，是修般若波羅蜜多，如是乃至修除遣永斷一切煩惱習氣相續，是修般若波羅蜜多。」（大正7，352b24-27）
[^76]: 《大般若波羅蜜多經》卷465〈72 遍學品〉：「^復次，善現！住有想者，不能修布施波羅蜜多乃至般若波羅蜜多，亦不能修四念住乃至八聖道支，......亦不能修一切智智，亦不能修永斷一切煩惱習氣相續。所以者何？住有想者，必當執有我及我所，由此執故便著二邊，著二邊故決定不能解脫生死，無道、無涅槃，云何能如實修六波羅蜜多，乃至永斷一切煩惱習氣相續？」（大正7，352b27-c16）
[^77]: 〔者〕－【宋】【宮】【聖】。（大正25，661d，n.12）
[^78]: 《大般若波羅蜜多經》卷465〈72 遍學品〉： ^世尊告曰：「色想乃至識想為二，色想空乃至識想空為不二；......一切菩薩摩訶薩行、諸佛無上正等菩提想為二，一切菩薩摩訶薩行、諸佛無上正等菩提想空為不二；有為界、無為界想為二，有為界、無為界想空為不二。」（大正7，352c19-353b8）
[^79]: 適：20.連詞。如果，假若。表示假設關係。《韓非子‧內儲說下》：「王適有言，必亟聽從王言。」 洪誠等校注：「適，如果。」（《漢語大詞典》（十），p.1160）
[^80]: 《大般若波羅蜜多經》卷465〈72 遍學品〉：「^善現！乃至一切想皆為二，乃至一切二皆是有，乃至一切有皆有生死，有生死者不能解脫生老病死愁歎苦憂惱。善現！諸想空者皆為不二，諸不二者皆是非有，諸非有者皆無生死，無生死者便能解脫生老病死愁歎苦憂惱。」（大正7，353b8-13）
[^81]: 及＝乃【石】。（大正25，661d，n.13）
[^82]: 如＝知【宋】【元】【明】。（大正25，661d，n.15）
[^83]: （大）＋悲【宋】【元】【明】【宮】。（大正25，661d，n.16）
[^84]: 〔等〕－【宋】【元】【明】【宮】。（大正25，661d，n.17）
[^85]: 〔諸〕－【宮】【聖】【石】。（大正25，662d，n.1）
[^86]: （不）＋滅【聖】。（大正25，662d，n.2）
[^87]: 《正觀》（6），p.207：《大智度論》卷1（大正25，60b19-c6）、卷15（170b29-c17）、卷18（193a11-15）、卷23（229b14-c12）、卷26（253b21-c6）、卷31（292b29-c8）、卷37（331b16-29）、卷43（372b10-26）。
[^88]: 具＝見【石】。（大正25，662d，n.3）
[^89]: 是諸＝是【宋】【元】【明】【宮】【聖】，＝諸【石】。（大正25，662d，n.4）
[^90]: 〔遍〕－【宋】【元】【明】【宮】。（大正25，662d，n.5）
[^91]: （1）杻械＝桎梏【宋】【元】【明】【宮】【聖】。（大正25，662d，n.6） （2）杻（^ㄔㄡˇ）械：腳鐐手銬。泛指刑具。（《漢語大詞典》（四），p.885）
[^92]: 〔若〕－【聖】。（大正25，662d，n.7）
[^93]: 學人八智：法智、比智、他心智、世智、苦智、集智、滅智、道智。
[^94]: （1）《大智度論》卷23〈1 序品〉：「^無學道增盡智，得不壞解脫增無生智。」（大正25，233b9-10） （2）《大智度論》卷23〈1 序品〉：「^無學初心第九解脫，不時解脫人修十智及一切有漏無漏善根；若時解脫人修九智及一切有漏無漏善根。」 （3）十智，參見《大智度論》卷23〈1 序品〉（大正25，232c18-234a4）。
[^95]: 〔十〕－【宮】【聖】。（大正25，662d，n.8）
[^96]: 《長阿含經》卷8（9經）《眾集經》：「^復有五法，謂五下結：身見結、戒盜結、疑結、貪欲結、瞋恚結；復有五法，謂五上結：色愛、無色愛、無明、慢、掉。」（大正1，51b10-12）
[^97]: 廣說＝當【宋】【元】【明】【宮】。（大正25，662d，n.9）
[^98]: 《大毘婆沙論》卷77：「^見所斷八十八隨眠及彼相應心心所法，彼所等起不相應行，是名見所斷法。」（大正27，397a18-19）
[^99]: 《大毘婆沙論》卷65：「^云何無為不還果？謂五順下分結永斷，及此種類諸結法永斷；九十二隨眠永斷，及此種類隨眠法永斷──是名無為不還果。」（大正27，337c23-26） 案：九十二隨眠，即見所斷八十八隨眠與欲界修所斷貪、瞋、癡、慢。
[^100]: 《正觀》（6），p.208：《摩訶般若波羅蜜經》卷23〈77 六喻品〉（丹本作〈夢化六度品〉）（大正8，390c23-27），《放光般若經》卷17〈77 有無相品〉（大正8，124b21-24）。
[^101]: 數＋（法）【聖】。（大正25，662d，n.10）
[^102]: 《正觀》（6），p.208：《大智度論》卷1（大正25，60b19-c6）、卷15（大正25，170b29-c17，171a24-b15）、卷17（大正25，189b4-24）、卷22（大正25，222b27-c16）、卷31（大正25，287c6-18）、卷35（大正25，319a13-18）、卷52（大正25，433c2-9）、卷53（大正25，439b1-13）。
[^103]: （1）到＝倒【宮】。（大正25，662d，n.11） （2）《大正藏》原作「到」，今依《高麗藏》作「倒」（第14冊，1240c13）。
[^104]: 不＝無【聖】。（大正25，662d，n.12）
[^105]: 生＋（法）【石】。（大正25，662d，n.13）
[^106]: 〔法〕－【石】。（大正25，662d，n.14）
[^107]: 《大正藏》原作「無」，今依《高麗藏》作「為」（第14冊，1241a5）。
[^108]: 另參見《大智度論》卷30〈1 序品〉：「^復次，諸菩薩得入正位，離生死身，得法性真形，......諸大菩薩雖未具足如佛音聲，於佛音聲中普得其分。」（大正25，284a27-b2）
[^109]: 〔遍〕－【宋】【宮】。（大正25，663d，n.1）
[^110]: 法＋（諸法）【宮】。（大正25，663d，n.2）
[^111]: 道＝三【聖】。（大正25，663d，n.3）
[^112]: 案：經說的「開善道」僅指「人、天」，而將「阿修羅」與「三惡道」都納入「應知、應障」。參見《摩訶般若波羅蜜經》卷22〈74 遍學品〉：「^阿修羅道、因、果，應知、應障。人道、因、果應知，諸天道、因、果應知。」（大正8，381c15-16）
[^113]: 〔道〕－【聖】。（大正25，663d，n.4）
[^114]: 參見《大智度論》卷16〈1 序品〉（大正25，175c18-177c5）。
[^115]: 〔身〕－【宋】【元】【明】【宮】。（大正25，663d，n.5）
[^116]: 案：依《摩訶般若波羅蜜經》，「諸龍、鬼神、阿修羅」等與「三惡道」同樣是「惡道應遮」之類。參見《摩訶般若波羅蜜經》卷22〈74 遍學品〉：^「諸龍、鬼神、犍闥婆、緊陀羅、摩睺羅伽、阿修羅道、因、果，應知、應障。」（大正8，381c14-15）
[^117]: 〔言〕－【宋】【元】【明】【宮】。（大正25，663d，n.6）
[^118]: 〔無〕－【石】。（大正25，663d，n.7）
[^119]: 法＋（法）【宋】【元】【明】【宮】。（大正25，663d，n.8）
[^120]: 知＝智【宮】下同。（大正25，663d，n.9）
[^121]: 參見《大智度論》卷26〈1 序品〉： ^問曰：解脫知見者，但言「知」，何以復言「見」？ 答曰：言「知」、言「見」，事得牢固；譬如繩二，合為一則牢固。 復次，若但說「知」，則不攝一切慧。如《阿毘曇》所說：「慧有三種：有知非見，有見非知，有亦知亦見。 有知非見者，盡智、無生智，五識相應智；有見非知者，八忍，世間正見，五邪見；有亦知亦見者，餘殘諸慧。」 若說「知」則不攝「見」，若說「見」則不攝「知」，是故說「知」、「見」則具足。 復次，如從人誦讀，分別籌量是名「知」；自身得證是名「見」。 譬如耳聞其事，猶尚有疑，是名「知」；親自目覩，了了無疑，是名「見」。 解脫中「知」、「見」亦如是差別。 復次，有人言：「阿羅漢自於解脫中疑，不能自了是阿羅漢非阿羅漢。」以是故，佛為破如是邪見故，說諸聖人於解脫中亦知亦見。（大正25，250c24-251a10）
[^122]: 《大智度論》卷23〈1 序品〉：「^盡智者，我見苦已，斷集已，盡證已，修道已；如是念時，無漏智慧見明覺。」（大正25，232c29-233a1）
[^123]: 《大智度論》卷23〈1 序品〉：「^無生智者，我見苦已不復更見，斷集已不復更斷，盡證已不復更證，修道已不復更修；如是念時，無漏智慧見明覺。」（大正25，233a1-4）
[^124]: 五見：身見、邊見、邪見、見取見、戒禁取見。
[^125]: 知＝智【宋】下同。（大正25，663d，n.10）
[^126]: 慧＋（慧）【宋】【元】【明】【宮】。（大正25，663d，n.11）
[^127]: 證＝諦【聖】。（大正25，663d，n.12）
[^128]: 參見《雜阿含經》卷15（379經）（大正2，103c14-104a8）。
[^129]: 〔斷〕－【石】。（大正25，663d，n.13）
[^130]: 如＝知【石】。（大正25，663d，n.14）
[^131]: 斷＋（名）【石】。（大正25，663d，n.15）
[^132]: （1）《阿毘曇八犍度論》卷6：「^九斷智：欲界中，苦諦習諦所斷結盡，初斷智；色、無色界苦諦習諦所斷結盡，二斷智；欲界盡諦所斷結盡，三斷智；色無色界盡諦所斷結盡，四斷智；欲界道諦所斷結盡，五斷智；色無色界道諦所斷結盡，六斷智；五下分結盡，七斷智；色愛盡，八斷智；一切結盡，九斷智。」（大正26，797b7-13） （2）《阿毘達磨發智論》卷4：「^有九遍知：謂欲界見苦集所斷結盡，第一遍知；色無色界見苦集所斷結盡，第二遍知；欲界見滅所斷結盡，第三遍知；色無色界見滅所斷結盡，第四遍知；欲界見道所斷結盡，第五遍知；色無色界見道所斷結盡，第六遍知；五順下分結盡，第七遍知；色愛結盡，第八遍知；一切結盡，第九遍知。」（大正26，939c24-940a2）
[^133]: 《正觀》（6），p.208：《摩訶般若波羅蜜經》卷14〈49 問相品〉（大正8，325b17-326a6）；《放光般若經》卷11〈50 問相品〉（大正8，77b15-23）。
[^134]: 〔言〕－【宋】【元】【明】【宮】。（大正25，664d，n.1）
[^135]: 諸＝語【石】。（大正25，664d，n.2）
[^136]: 修受＝受修【聖】。（大正25，664d，n.3）
[^137]: 《正觀》（6），p.209：《大智度論》卷83（大正25，644c26-645a6）。
[^138]: 《正觀》（6），p.209：《大智度論》卷31（大正25，289a16-b6，290c24-25）、卷51（大正25，424a11-18）、卷80（大正25，625b5-14）、卷83（大正25，643c14-20）；又參見《摩訶般若波羅蜜經》卷2〈7 三假品〉（大正8，232b22-23），《摩訶般若波羅蜜經》卷26〈86 平等品〉（大正8，415b15-26-17）；《放光般若經》卷2〈9 行品〉（大正8，12c2-3），《放光般若經》卷20〈86 諸法等品〉（大正8，141a8-16），《光讚經》卷2〈6 分別空品〉（大正8，164c17-19）。
[^139]: 人＝夫【宋】【元】【明】【宮】。（大正25，664d，n.4）
[^140]: 若不＝不若【聖】。（大正25，664d，n.5）
[^141]: 〔能〕－【宋】【元】【明】【宮】。（大正25，664d，n.6）
[^142]: 參見《大智度論》卷27〈1 序品〉：「^住頂不墮，是名菩薩法位，如〈學品〉中說。」（大正25，262b2-3）
[^143]: 習＋（釋第七十四品上）【聖】，（釋七十三品竟）【石】。（大正25，664d，n.7）
[^144]: 法＋（相）【元】【明】。（大正25，664d，n.14）
[^145]: 《大般若波羅蜜多經》卷465〈73 漸次品〉： ^爾時，具壽善現白佛言：「世尊！住有想者，若無順忍，亦無修道得果現觀，住無想者，豈有順忍？若淨觀地如是乃至若如來地，若修聖道，因修聖道斷諸煩惱；由此煩惱所覆障故，尚不能證聲聞、獨覺相應之地，況入菩薩正性離生！若不能入菩薩正性離生，豈能證得一切智智？若不能證得一切智智，何能永斷一切煩惱習氣相續？世尊！若一切法都無所有，無生無滅、無染無淨，如是諸法既都不生，豈能證得一切智智？」（大正7，353b22-c2）
[^146]: （1）《放光般若經》卷17〈75 無堅要品〉： ^佛告須菩提：「如是！如是！無有相者亦無有順忍，亦不能除諸習緒。」（大正8，119c27-28） （2）《大般若波羅蜜多經》卷465〈73 漸次品〉： ^佛告善現：「如是！如是！如汝所說，住無想者亦無順忍，乃至亦無永斷煩惱習氣相續。若一切法都無所有、無生、無滅、無染、無淨，如是諸法既都不生，豈能證得一切智智！」（大正7，353c2-6） （3）《房山石經》： ^佛告須菩提：「如是！如是！若無有法者，則有順忍乃至斷一切煩惱習。」（遼金刻經，端字號至谷字號，440a15-16，中國佛教協會編印）
[^147]: 《大般若波羅蜜多經》卷465〈73 漸次品〉： ^具壽善現復白佛言：「諸菩薩摩訶薩行深般若波羅蜜多時，為有有想、有無想不？為有色想、受想行識想不？如是乃至為有一切智智想不？」（大正7，353c6-9）
[^148]: 滅＝盡【宋】【元】【明】【宮】【聖】。（大正25，664d，n.15）
[^149]: 滅＝盡【宋】【元】【明】【宮】【聖】。（大正25，664d，n.15-1）
[^150]: （1）《放光般若經》卷17〈75 無堅要品〉： ^佛言：「不也。須菩提！菩薩行般若波羅蜜，亦無有相亦無無相。須菩提！菩薩順忍者則無相，是菩薩無有相則為念道。無有有相、無有無相，則是菩薩之果報。」（大正8，120a8-12） （2）《大般若波羅蜜多經》卷465〈73 漸次品〉： ^佛告善現：「諸菩薩摩訶薩行深般若波羅蜜多時，於一切法皆無有想、亦無無想；若無有想、亦無無想，當知即是菩薩順忍，亦是修道，亦是得果，亦是現觀。」（大正7，354a2-6）
[^151]: 《大品經義疏》卷10：「^解云：因中行有法故，有法為道果地；行無法，無法是果也。」（卍新續藏24，328a12-13）
[^152]: （1）《放光般若經》卷17〈75 無堅要品〉： ^佛言：「有相則是菩薩道，無相則逮覺。是故，須菩提！當知諸法所有皆無所有。」（大正8，120a12-13） （2）《大般若波羅蜜多經》卷465〈73 漸次品〉：「^復次，善現！諸菩薩摩訶薩以無性為聖道，以無性為現觀，達一切法皆以無性而為自性。由是因緣，當知一切法皆以無性為其自性。」（大正7，354a7-9）
[^153]: 支＝枝【宋】【宮】，＝枝不【聖】。（大正25，665d，n.1）
[^154]: （諸）＋禪【宋】【元】【明】【宮】。（大正25，665d，n.2）
[^155]: 《大般若波羅蜜多經》卷465〈73 漸次品〉： ^佛告善現：「如是！如是！一切法皆以無性為自性。我本修學菩薩道時，無倒修行布施、淨戒、安忍、精進、靜慮、般若波羅蜜多，由此離欲惡不善法，有尋有伺，離生喜樂，入初靜慮具足住，如是乃至斷樂斷苦，先喜憂沒，不苦不樂，捨念清淨，入第四靜慮具足住。我於爾時，於諸靜慮及靜慮支，雖善取相而無所執，於諸靜慮及靜慮支不生味著，於諸靜慮及靜慮支都無所得。我於爾時，於四靜慮行相清淨無所分別。我於爾時，於諸靜慮及靜慮支雖善純熟，而不受彼所得果報。」（大正7，354a13-23）
[^156]: 〔不〕－【宋】【宮】【聖】。（大正25，665d，n.3）
[^157]: 《大般若波羅蜜多經》卷465〈73 漸次品〉：「^但依靜慮令心引發神境、天耳、他心、宿住、天眼智通，於此五通雖善取相，而無所執亦不愛味，於諸通境都無所得，亦不分別如空而住。」（大正7，354a24-26）
[^158]: 滅＝盡【宋】【元】【明】【宮】【聖】。（大正25，664d，n.15-2）
[^159]: 《大般若波羅蜜多經》卷465〈73 漸次品〉：「^我於爾時觀一切法平等平等、無性為性，以一剎那相應般若，證得無上正等菩提，謂如實知是苦聖諦，是集聖諦，是滅聖諦，是道聖諦，皆同一相，所謂無相，如是無相亦無所有。由此成就如來十力、四無所畏、四無礙解、大慈、大悲、大喜、大捨并十八佛不共法等無量無數不可思議微妙功德，以佛妙智安立有情三聚差別，謂正性定聚、邪性定聚及不定聚；安立如是三聚別已，隨其所應方便化導，令獲殊勝利益安樂。」（大正7，354a27-b7）
[^160]: 《大般若波羅蜜多經》卷465〈73 漸次品〉： ^具壽善現復白佛言：「云何如來、應、正等覺於一切法無性性中，起四靜慮、發五神通、證大菩提，具諸功德，安立利樂三聚有情？」（大正7，354b7-10）
[^161]: 言＝告【宋】【元】【明】【宮】。（大正25，665d，n.4）
[^162]: 〔所〕－【宋】【元】【明】【宮】。（大正25，665d，n.5）
[^163]: 《大般若波羅蜜多經》卷465〈73 漸次品〉： ^佛告善現：「若諸欲惡不善法等有少自性或復他性為自性者，我本修行菩薩道時，不應通達一切欲惡不善法等皆以無性為自性已，離欲惡等入初靜慮乃至能入第四靜慮具足安住，以諸欲惡不善法等都無自性亦無他性，但以無性為自性故，我本修行菩薩道時，通達欲惡不善法等皆以無性為自性已，離欲惡等入初靜慮，乃至能入第四靜慮。」（大正7，354b10-18）
[^164]: （所）＋有【元】【明】。（大正25，665d，n.6）
[^165]: （1）垂＝乘【聖】。（大正25，665d，n.8） （2）垂：11.將近。（《漢語大詞典》（二），p.1077）
[^166]: 訖（^ㄑㄧˋ）：1.完畢。2.窮盡。（《漢語大詞典》（十一），p.46）
[^167]: 參見《大智度論》卷83〈70 三惠品〉）。
[^168]: 參見《大智度論》卷84〈70 三惠品〉）。
[^169]: 參見《大智度論》卷83〈70 三惠品〉）。
[^170]: 門＝問【宋】【明】【宮】。（大正25，665d，n.9）
[^171]: 《大智度論》卷86〈74 遍學品〉：「^問曰：順忍是何等順忍？答曰：是小乘順忍。小乘順忍尚無，何況大乘！」（大正25，664b12-13）
[^172]: （是）＋相【宋】【元】【明】。（大正25，665d，n.10）
[^173]: 〔若〕－【宋】【元】【明】。（大正25，665d，n.11）
[^174]: 有為＝為有【聖】。（大正25，665d，n.12）
[^175]: 〔法〕－【宋】【元】【明】【宮】【聖】。（大正25，665d，n.13）
[^176]: 〔法〕－【宋】【元】【明】【宮】。（大正25，665d，n.14）
[^177]: 知＝智【宋】【元】【明】【宮】。（大正25，665d，n.15）
[^178]: 〔是故〕－【宋】【元】【明】【宮】。（大正25，665d，n.16）
[^179]: 《正觀》（6），p.210： 「三禪」，參見《大智度論》卷17（大正25，185c16-27）。 「四禪」，參見《大智度論》卷17（大正25，186b7-23）。
[^180]: 異＝果【聖】。（大正25，665d，n.17）
[^181]: 〔自〕－【宋】【元】【明】【宮】。（大正25，666d，n.1）
[^182]: 今＝令【宋】【元】【明】【宮】。（大正25，666d，n.2）
[^183]: 欲惡＝惡欲【明】。（大正25，666d，n.3）
[^184]: 〔有〕－【聖】。（大正25，666d，n.4）