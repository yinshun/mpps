釋曰： ^lun-086-1

佛說：「菩薩行六波羅蜜，不受世間果報。」 ^lun-086-2

須菩提歎未曾有，白佛言：「世尊！是菩薩大智慧成就，行是深法，能作因而不受果。」 ^lun-086-3

是菩薩為大利故，不受小報。 ^lun-086-4

佛可其意已，更自說因緣，所謂：「菩薩於諸法性中不動。」 ^lun-086-5

「諸法性」者，無所有、畢竟空，如[^82]、法性、實際；菩薩定心安住是中不動。 ^lun-086-6

須菩提問：「世尊！何等性中不動？」 ^lun-086-7

佛答：「色性中不動，乃至大慈悲[^83]等性中不動。 ^lun-086-8

何以故？是諸法性，眾因緣生故不自在、無定相，無定相故無所有。」 ^lun-086-9

「諸法」者，所謂色等法。 ^lun-086-10

因是色等[^84]法故說無為，是故無為法亦無所有。何以故？不可以無所有法得所有法。 ^lun-086-11

須菩提言：「若無所有不能得所有者，豈可以所有法得所有法耶？」 ^lun-086-12

佛答：「不。」 ^lun-086-13

何以故？無所有法，一切聖人所稱讚、所住處，尚不能有所得，何況所有法！ ^lun-086-14

「所有法得無所有不？」 ^lun-086-15

佛言：「不。」 ^lun-086-16

何以故？所有、無所有，二俱有過，故言「不」。 ^lun-086-17

「可以無所有得無所有不？」 ^lun-086-18

佛言：「不。」 ^lun-086-19

何以故？所有法有生相、住相，以虛誑故，尚無所得，何況無所有（662a）從本已來畢竟空而有所得！ ^lun-086-20

此中，須菩提更問：「世尊！若以四句皆不得，將無道、無得果耶？」 ^lun-086-21

佛答：「實有得道法，但不以是四句。」 ^lun-086-22

何以故？四句有如上失故。 ^lun-086-23

若離是四句戲論，即是道。 ^lun-086-24

復問：「世尊！何等是菩薩戲論相？」 ^lun-086-25

佛答：「色等若常、若無常，是菩薩戲論。」 ^lun-086-26

何以故？ ^lun-086-27

若常則不生不滅，無罪福、好醜。 ^lun-086-28

無常亦不然。何以故？ ^lun-086-29

因常說無常，常既不可得，何況無常！ ^lun-086-30

復次，若無常定是色等實相，亦不應有業因緣果報。何以故？色等諸[^85]法念念滅失故；若業因緣果報滅[^86]，則不名無常相。 ^lun-086-31

如是等種種因緣故，無常非是色等實相，如先「破無常」中說。[^87] ^lun-086-32

乃至作是念「我當斷一切煩惱習」，是為戲論。 ^lun-086-33

色等諸法不可戲論，而凡夫人戲論諸法，菩薩於不可戲論隨法不戲論。 ^lun-086-34

何以故？自性不能戲論自性。 ^lun-086-35

所以者何？性從因緣生故，但有假名，云何能戲論？ ^lun-086-36

若性不能戲論，何況無性！ ^lun-086-37

離性、無性，更無第三法可戲論，所謂戲論者，戲論法，戲論處──是法皆不可得。 ^lun-086-38

「須菩提！色等法是不可戲論相，如是菩薩應行無戲論般若波羅蜜。」 ^lun-086-39

復次，佛自說不可戲論因緣：「色等法無性，若法無性，即是不可戲論。」 ^lun-086-40

「若菩薩能行是不可戲論般若，便得入菩薩位。」 ^lun-086-41

須菩提意：「無戲論是三乘道，菩薩以何道入無戲論菩薩位？」 ^lun-086-42

佛答，皆言「不」。 ^lun-086-43

何以故？菩薩大乘人故，不應用二乘道；六波羅蜜未具[^88]足故，不能用佛道。 ^lun-086-44

此中佛自說因緣：「菩薩應遍學諸道，入菩薩位。」 ^lun-086-45

此中說譬喻：「如見諦道中八人，先時遍（662b）學諸道，入正位，而未得須陀洹果。」 ^lun-086-46

「菩薩亦如是，先遍學諸道，入菩薩位，而未得一切種智果；若菩薩住金剛三昧，以一念相應慧，得一切種智果。」 ^lun-086-47

須菩提問：「世尊！若菩薩遍學諸道，然後入菩薩位，是諸道各各異。若菩薩遍學是諸[^89]道，若生八道即是八人，乃至生辟支佛道即是辟支佛。 ^lun-086-48

世尊！若菩薩作八人乃至作辟支佛，然後入菩薩位，無有是處！若不入菩薩位，得一切種智，亦無有是處！ ^lun-086-49

我當云何知菩薩遍[^90]學諸道入菩薩位？」 ^lun-086-50

佛可其意已， ^lun-086-51

更自說因緣：菩薩初發意行六波羅蜜時，以智見觀入八地直過；如人親親繫獄故，入而看之，亦不與同著杻械[^91]。 ^lun-086-52

菩薩欲具足道種智故，入菩薩位──遍觀諸道，入菩薩位；入菩薩位已，得一切種智，斷煩惱習。 ^lun-086-53

佛示須菩提：「二乘人於諸佛菩薩智慧得少氣分，是故八人若智若[^92]斷乃至辟支佛若智若斷，皆是菩薩無生法忍。」 ^lun-086-54

「智」名學人八智，[^93]無學或九、或十。[^94] ^lun-086-55

「斷」名斷十種結使，所謂上、下分十[^95]結[^96]。 ^lun-086-56

須陀洹、斯陀含，略說斷三結，廣說[^97]斷八十八結[^98]。 ^lun-086-57

阿那含，略說斷五下分結，廣說斷九十二[^99]。 ^lun-086-58

阿羅漢，略說三漏盡，廣說斷一切煩惱。 ^lun-086-59

是名「智」、「斷」。 ^lun-086-60

「智」、「斷」皆是菩薩忍。 ^lun-086-61

聲聞人以四諦得道，菩薩以一諦入道。佛說是四諦皆是一諦，分別故有四；是四諦、二乘智斷，皆在一諦中。 ^lun-086-62

菩薩先住柔順忍中，學無生無滅、亦非無生非無滅，離有見、無見、有無見、非有非無見等，滅諸戲論，得無生忍。 ^lun-086-63

「無生忍」者， ^lun-086-64

佛後品中自（662c）說：「乃至作佛，常不生惡心，[^100]是故名『無生忍』。」 ^lun-086-65

論者言：得是忍，觀一切法畢竟空，斷緣，心心數[^101]不生，是名「無生忍」。 ^lun-086-66

又復言：能過聲聞、辟支佛智慧，名「無生忍」。 ^lun-086-67

聲聞、辟支佛智慧，觀色等五眾生滅，心厭，離欲，得解脫。 ^lun-086-68

菩薩以大福德、智慧觀生滅時，心不怖畏如小乘人。 ^lun-086-69

菩薩以慧眼求生滅實定相不可得，如先〈破生品〉中說。[^102]但以肉眼麁心見有無常生滅。 ^lun-086-70

凡夫人於諸法中著常見，是所著法還歸無常，眾生得憂悲苦惱，是故佛說：「欲離憂苦，莫觀常相！」 ^lun-086-71

是「無常」破常顛倒故，不為著無常故說，是故菩薩捨生滅觀，入不生不滅中。 ^lun-086-72

問曰：若入不生不滅，不生不滅即復是常，云何得離常顛倒？ ^lun-086-73

答曰：如無常有二種：一者、破常顛倒[^103]，不著無常；二者、著無常，生戲論。 ^lun-086-74

無生忍亦如是：一者、雖破生滅，不[^104]著無生無滅故，不墮常顛倒；二者、著不生滅故，墮常顛倒。 ^lun-086-75

「真無生」者，滅諸觀、語言道斷，觀一切法如涅槃相；從本已來常自無生，非以智慧觀故令無生。 ^lun-086-76

得是無生無滅、畢竟清淨，無常觀尚不取，何況生滅！ ^lun-086-77

如是等相，名「無生法忍」。 ^lun-086-78

「得是無生[^105]忍故，即入菩薩位；入菩薩位已，以一切種智斷煩惱及習。」 ^lun-086-79

種種因緣度一切眾生，如好果樹，多所饒益。 ^lun-086-80

須菩提白佛言：「世尊！何等是菩薩道種智？」 ^lun-086-81

佛答：「菩薩住無生忍法[^106]，得諸法實相；從實相起，取諸法名相語言，既自善解，為[^107]眾生說，令得開悟。 ^lun-086-82

菩薩福德因緣故，解一切眾生音聲語言，以是音聲遍三（663a）千大千世界，亦不著是聲，知如響相。」 ^lun-086-83

是音聲，即是梵音相。[^108] ^lun-086-84

以是故，菩薩應知一切道，遍[^109]觀眾生心，知其本末，以善法利益，遮不善法，如經中廣說。 ^lun-086-85

菩薩先知諸法[^110]實相故，於二乘道入出自在，觀已直過，入菩薩位；為度眾生故，起道慧。 ^lun-086-86

欲為眾生說法，解一切眾生語言音聲，以梵音聲說法，所謂遮惡道，開善道。 ^lun-086-87

「惡道」者，三惡道[^111]；「善道」者，三善道：人、天、阿修羅[^112]。 ^lun-086-88

種種因緣，呵惡道、讚善道[^113]。 ^lun-086-89

「遮惡道」者，所謂地獄道、地獄因、地獄果。 ^lun-086-90

`2490`「地獄」，如先說。[^114] ^lun-086-91

「地獄道」者，上不善道。 ^lun-086-92

「地獄因」者，三毒：貪欲增長起貪嫉不善道，瞋恚增長起恚惱不善道，愚癡增長起邪見不善道。 ^lun-086-93

三毒，三不善道因；三不善道是七不善道因。 ^lun-086-94

「地獄果」者，以是因故受地獄身，身[^115]心受種種苦惱，是名「果」。 ^lun-086-95

菩薩應示眾生地獄果，然後為說法，令斷地獄道及因、果。 ^lun-086-96

十不善道，有上、中、下：上者，地獄；中者，畜生；下者，餓鬼。 ^lun-086-97

十善道亦有上、中、下：上者，天；中者，人；下者，鬼神。[^116] ^lun-086-98

住十善道，能離欲、生色界，離色、生無色界。 ^lun-086-99

三惡道中常受苦，故言「應知、應遮」。 ^lun-086-100

天、人中有得道因緣，為涅槃故，或時應遮，以不定故不說。 ^lun-086-101

餘助道法故，不應說遮；乃至「阿耨多羅三藐三菩提」。 ^lun-086-102

菩薩能如是分別已，知眾生應以小乘法度者，以小乘法而度之；應以大乘法度者，以大乘法而度之。 ^lun-086-103

是菩薩知眾生深心數事及宿命業因緣，又知未來世果報因緣，又知眾生可化時節及知處所；諸餘可度因緣，盡皆知之，是故所（663b）說不虛。 ^lun-086-104

如是道種慧及諸助道法皆攝在般若中，是故菩薩當行道慧般若。 ^lun-086-105

須菩提白佛言[^117]：「若助道法、菩提，是法皆不合不散、無色、無形、無對，一相所`2491`謂無[^118]相。是助道法皆空，云何能取阿耨多羅三藐三菩提？空、無所有法[^119]，應無取、無捨；譬如虛空，無法故無取、無捨。」 ^lun-086-106

須菩提所說真實，無著心故，佛可言：「如是！如是！」 ^lun-086-107

更說因緣：「有眾生不知如是諸法自相空故，為分別是助道法能得阿耨多羅三藐三菩提。」 ^lun-086-108

「須菩提！非但三十七品空不合不散，所有色等乃至一切種智，於聖法中亦自相空，不合不散。 ^lun-086-109

「不合不散」者，是畢竟空義；如此中說：「一相，所謂無相」。 ^lun-086-110

「是法雖空，以世諦故，為眾生說，欲令得入聖法，非第一義。」 ^lun-086-111

「是中菩薩皆應以知、見學是法。」 ^lun-086-112

初知名「知」[^120]，後深入名「見」；「知」名未了，「見」名已了。 ^lun-086-113

問曰：「知」、「見」有何差別？[^121] ^lun-086-114

`2492`答曰： ^lun-086-115

有人言：有知非見，有見非知，有亦知亦見，有非知非見。 ^lun-086-116

有知非見者，盡智[^122]、無生智[^123]，除世間正見及五見[^124]，餘慧皆名「知[^125]」，是慧非見。 ^lun-086-117

見非知者，五見、世間正見、見諦道中八忍，是見非知。 ^lun-086-118

餘無漏慧[^126]，亦名「知」、亦名「見」。 ^lun-086-119

離是見、知，餘法非見非知。 ^lun-086-120

復次，有人言：定心名為「見」，定、未定通名為「知」。 ^lun-086-121

如《轉法輪經》中說：「苦諦知已應見，知已分別知：是法應見，是苦諦；是法應斷，是集諦；是法應證[^127]，是滅諦；是法應修，是道諦。」[^128] ^lun-086-122

或知煩惱斷[^129]名為「見」，如[^130]九斷[^131]知[^132]。 ^lun-086-123

須菩提聞般若異名字，所謂「聖法」，故問：「何等是聖法？」 ^lun-086-124

佛答：「聖法中諸（663c）賢聖──若佛、若辟支佛、聲聞等，以欲等諸法不合不散。」 ^lun-086-125

「不合」者，一切煩惱名顛倒，顛倒即無所有；若無所有，云何可合？ ^lun-086-126

若不合，云何有散？ ^lun-086-127

「不合」故不輕凡人，「不散」故不自高──於一切眾生不憎不愛。 ^lun-086-128

又復此中佛自說不合不散因緣，所謂：「是法皆無色、無形、無對，一相，所謂無相。」 ^lun-086-129

「無色與無色法不合不散」，乃至「無相法與無相法不合不散」。 ^lun-086-130

何以故？是法皆一性故，自性不與自性合。 ^lun-086-131

「是名一相無相般若波羅蜜，菩薩應學；學已，無法可得相。」 ^lun-086-132

須菩提白佛言：「世尊！菩薩不學色相耶？乃至不學有為、無為相耶？世尊！若不學是諸法相，云何經中說『菩薩先學諸法相，後過聲聞、辟支佛地』？若不過聲聞、辟支佛地，云何入菩薩位？」如此中廣說。 ^lun-086-133

佛告須菩提：「若諸法實有相，應當學是相。須菩提！一切法實無相，是故菩薩不應學相。無相亦不應學，以取相故。」 ^lun-086-134

破相事，如〈問相品〉[^133]中說。 ^lun-086-135

「有佛、無佛，諸法常住，一相，所謂無相。」 ^lun-086-136

須菩提從佛聞一切法無相，今還問佛：「世尊！若一切法非有相、非無相，云何菩薩修般若？」 ^lun-086-137

若有無相，因無相可修般若，今相以無相皆無，因何事得修般若？ ^lun-086-138

`2494`若不修般若，不能得過聲聞、辟支佛地，乃至不能安立於三福田。 ^lun-086-139

佛可其言：「如是！如是！」而更說修般若因緣，所謂：「菩薩不以修相故，是修般若；修無相故，是修般若。」 ^lun-086-140

復問：「世尊！云何修無相是修般若？」若無相云何可修？ ^lun-086-141

佛答：「修諸法壞是修般若。」 ^lun-086-142

以諸法壞故，無相相亦壞。 ^lun-086-143

譬如車分壞故，車相（664a）亦滅；又如輪分壞故，輪相亦滅，如是乃至微塵。 ^lun-086-144

「世尊！何等是諸法可破壞者？」 ^lun-086-145

佛答：「修色法壞，即是修般若波羅蜜；乃至修斷一切煩惱習壞，即是修般若波羅蜜。」 ^lun-086-146

須菩提白佛：「云何修色壞乃至修斷一切煩惱習壞是修般若？」 ^lun-086-147

佛答：「菩薩一心念薩婆若，憐愍眾生，欲得正行般若波羅蜜，不念色是有法；如是修，是修般若。」 ^lun-086-148

以色是定實，有相過故。 ^lun-086-149

所以者何？佛此中自說因緣：「有相者不修般若，般若中無法尚無，何況有法！」 ^lun-086-150

是人不修般若波羅蜜，亦不修五波羅蜜──是人著有法戲論，不修布施等。 ^lun-086-151

「如是著者，無有解脫，無道、無涅槃」── ^lun-086-152

無三解脫門故言「無解脫」， ^lun-086-153

無聖人空法故言「無道」， ^lun-086-154

無道故言[^134]「無涅槃」。 ^lun-086-155

問曰：何以故「無道」？ ^lun-086-156

答曰：是人戲論諸[^135]法，不厭老、病、死，著法故生邪見；邪見故，不能如實`2495`觀身不淨等；不能觀身故，不修身念處；不修身念處故，不能修受[^136]、心、法念處；不修四念處故，不能修乃至一切種智。何以故？著有法故。 ^lun-086-157

須菩提問佛：「世尊！何等是有法？何等是無法？」 ^lun-086-158

凡人或於有法中生無想，無法中生有想，欲分別是事故問。 ^lun-086-159

佛答：「二相是有，不二相是無。」 ^lun-086-160

復問：「何等是二相？」 ^lun-086-161

佛答：「取色相即是二。」如先品中說：「離色無眼，離眼無色。」[^137] ^lun-086-162

乃至「有為、無為性」。何以故？離有為不得說無為，[^138]離無為不得說有為實相。 ^lun-086-163

是故，是二法不得相離；凡人[^139]謂此為二，是故顛倒。 ^lun-086-164

佛略說二相：「一切法中取相皆是二，一切二皆是有。」 ^lun-086-165

「適有便有生死。」 ^lun-086-166

何以（664b）故？有中生著心，著心因緣生諸煩惱，煩惱因緣往來生死，生死因緣憂悲苦惱。是故說：「適有法便有生死，有生死不得免老病憂苦。」 ^lun-086-167

「須菩提！以是當知二相人無有檀波羅蜜乃至無有順忍，何況見色實相！乃至見一切種智實相！是人若不[^140]見色等諸法實相，則無修道，云何有須陀洹果乃至斷一切煩惱習？」 ^lun-086-168

`2496`六波羅蜜有二種：世間、出世間。此人無有出世間六波羅蜜故，是故說：「是有相人無有六波羅蜜。」 ^lun-086-169

若有者，但有世間波羅蜜──此中不說世間波羅蜜。 ^lun-086-170

聲聞道果尚無，何況有佛道！ ^lun-086-171

問曰：「順忍」是何等順忍？ ^lun-086-172

答曰：是小乘順忍。小乘順忍尚無，何況大乘！ ^lun-086-173

問曰：頂法已能[^141]不退，[^142]何以說「乃至忍法」？ ^lun-086-174

答曰：聲聞法中亦說「頂墮」，摩訶衍亦說「頂墮」，汝何以故言「頂法不墮」？ ^lun-086-175

有人言：雖頂法不墮，不牢固、不能一定故不說。 ^lun-086-176

忍是久住，已入正定，雖未得無漏而與無漏同。以隨順苦法忍故名為「忍」；未曾見是法故，見便能忍，是故名「忍」。 ^lun-086-177

是人於諸佛聖人為小，於凡夫為大。 ^lun-086-178

「^見色」有二種：一者、見色實相了了，二者、斷繫諸色煩惱故名為「見」。如色，乃至一切種智、一切煩惱習事，亦如是。 ^lun-086-179

若人見色、修道尚無，何況能得修須陀洹果乃至斷煩惱習[^143]！ ^lun-086-180

`2497`〈釋次第學品第七十五〉 ^lun-086-181

（大正25，664b26-666a23） ^lun-086-182

 ^lun-086-183

問曰：諸法空一義，何以故須菩提種種因緣重問？此中問：「有法相者不得順忍，乃至若不生是諸法，不能得薩婆若！」 ^lun-086-184

答曰：是諸法畢竟空義，甚深難解！說者尚難，何況受者、行者！是故須菩提以般若垂[^165]訖[^166]，恐人多疑多惑故，種種因緣重問。 ^lun-086-185

復次，所問義雖一，所因處異。 ^lun-086-186

或問：「世尊！若一切法空，云何分（665b）別有五道？」[^167] ^lun-086-187

或問：「若一切無所有相，云何分別有三乘？」[^168] ^lun-086-188

或問：「世尊！有相者乃至不得順忍，云何當觀八地、入菩薩位？」[^169] ^lun-086-189

如是等種種問，異門[^170]故義得差別，般若無一定相故。 ^lun-086-190

佛可須菩提意：「如是！如是！」 ^lun-086-191

須菩提先問「順忍」者，是小乘順忍；[^171]今須菩提問「菩薩順忍法」。 ^lun-086-192

「若菩薩行般若時，有法相不？」 ^lun-086-193

佛答：「菩薩行般若時，無法生相[^172]若有、若[^173]無。」 ^lun-086-194

何以故？見有、無二俱有過故，則是菩薩順忍。 ^lun-086-195

「於一切法中不生有相，即是修道。」 ^lun-086-196

「須菩提！有法是菩薩道，無法是果。」 ^lun-086-197

「有法」名有為[^174]法，「無法[^175]」是無為法；行有為八聖道，斷諸煩惱，得無為果。 ^lun-086-198

復次，有人言：五波羅蜜名「有法」，是「菩薩道」；般若波羅蜜畢竟空故無有法，是「菩薩果」。 ^lun-086-199

有人言：般若波羅蜜智慧相，有為法故，是為「道」；如、法性、實際，不從因緣生、常有故，名為「果」。 ^lun-086-200

如是等，「有、無法[^176]」差別。 ^lun-086-201

「以是因緣故，須菩提！當知一切法皆是無所有性」──名為「無法」。 ^lun-086-202

復問：「世尊！若一切法無所有性，佛云何於無所有性中正知[^177]得阿耨多羅三藐三菩提，於諸法中得自在？」 ^lun-086-203

佛可其言。 ^lun-086-204

菩薩以無所有智合行一切法，能斷一切著故，得阿耨多羅三藐三菩提。 ^lun-086-205

此中佛自引為證：「我本為菩薩時，行六波羅蜜；離欲、離惡不善法，有覺有觀，離生喜樂入初禪。」 ^lun-086-206

「離欲」者，離五欲。 ^lun-086-207

「離惡、不善法」者，離五蓋──將人入惡道，名為「惡」；障善法故，名「不善」。 ^lun-086-208

「有覺有觀」，初禪所攝善覺觀。 ^lun-086-209

「離生喜樂」者，捨離五欲生喜樂。 ^lun-086-210

「喜樂」者，色界中有二種樂：一者、有喜樂，二者、無喜樂。 ^lun-086-211

喜樂，（665c）初禪、二禪中；無喜樂，三禪中。 ^lun-086-212

初禪、二禪俱有喜樂，有何差別？ ^lun-086-213

初禪中喜樂，從離欲故生；二禪喜樂，從定生。 ^lun-086-214

問曰：亦離初禪煩惱得二禪，何以不說「離生」？ ^lun-086-215

答曰： ^lun-086-216

欲界中散亂故，無「定」稱；行者能離欲故，名為「離生」。 ^lun-086-217

初禪中有「定」，二禪因初禪定生故，名為「定生」。 ^lun-086-218

復次，欲界煩惱不善相故障初禪；行者欲離大障故，是故[^178]說「離生」。 ^lun-086-219

色界煩惱名無記，為患微弱，以覺、觀因緣故失禪；是故佛說：「滅諸覺、觀，內心清淨故得二禪。」 ^lun-086-220

三禪、四禪，如先說。[^179] ^lun-086-221

「我於是諸禪支[取相]{.underline}得已，不念有是禪。」 ^lun-086-222

初習禪時，取相，乃至得；得已，恐著味故觀無常；不念有是禪，不得是禪定相，亦不受味，無染心行四禪，異[^180]於外道。 ^lun-086-223

於是諸禪，修不受果報禪。 ^lun-086-224

依四禪住，起五神通，亦如禪法，不受其味。 ^lun-086-225

宿命通故，知一切眾生本業因緣，來生是間。 ^lun-086-226

天眼通力故，見眾生未來世所生之處。 ^lun-086-227

隨其業行，知一切眾生本末已，心生大悲：「云何斷眾生生死相續苦？」 ^lun-086-228

爾時，心迴向入漏盡通，即時以一念相應慧得阿耨多羅三藐三菩提，所謂是苦相，苦因是愛，愛斷苦盡，為到苦盡是道；通達四諦故，得十力、四無所畏、四無礙智、十八不共法。 ^lun-086-229

分別眾生作三聚；住三神通，度是眾生，所謂天耳、知他心、身通；為眾生說法，令度生死。 ^lun-086-230

須菩提復問：「若諸法無所有，云何佛為菩薩時起四禪、六神通？若無眾生，云何分別眾生作三聚？」 ^lun-086-231

佛答：「諸欲、諸惡若當有性──若自性、若他性，我本為菩薩時，不能觀諸欲、惡（666a）不善法無所有性入初禪。」 ^lun-086-232

佛意：若諸欲、不善法有定性實法──若多、若少自相者，若自[^181]身中若有淨、常等性。 ^lun-086-233

「性」有二種：若自性、若他性。 ^lun-086-234

「自性」名自身不淨性，「他性」名衣服等莊嚴身具。 ^lun-086-235

此皆無常、虛誑、苦惱因緣。 ^lun-086-236

內外五欲中，無有常、樂、我、淨實；若有者，我本行菩薩道時，不能觀五欲空無所有性入初禪。今[^182]欲、惡[^183]不善法無有實性──若自性、若他性，是故我為`2504`菩薩時，離五欲、惡不善法，入初禪。 ^lun-086-237

乃至入第四禪。 ^lun-086-238

「若諸神通有性──若自性、若他性，我本行菩薩時，不能知神通無所有故，得阿耨多羅三藐三菩提。」 ^lun-086-239

須菩提問：「若諸法定無所有性空，佛云何於諸法中得自在力？」 ^lun-086-240

佛答：「我以四禪故，於諸煩惱得解脫；六神通故，於諸法得自在度眾生。」 ^lun-086-241

須菩提意：以四禪、六神通是有，云何於空得自在力？ ^lun-086-242

佛示：我觀五欲等空、虛誑、無定相故，不著此禪，而起諸神通。 ^lun-086-243

諸禪有相、有量故可捨，得阿耨多羅三藐三菩提。 ^lun-086-244

初離欲時，以無所有性為因，得阿耨多羅三藐三菩提果亦無所有。 ^lun-086-245

若禪定空，阿耨多羅三藐三菩提不空，可有是難；今皆空故，不應有[^184]難！ ^lun-086-246

---

[^1]: 〔遍學品〕－【聖】。（大正25，658d，n.19）

[^2]: （大智度......六）十六字＝（摩訶般若波羅蜜品第七十三遍學品）十五字【石】。（大正25，658d，n.17）

[^3]: 《大般若波羅蜜多經》卷464〈72 遍學品〉：

^佛告善現：「如是！如是！如汝所說。諸菩薩摩訶薩成就如是最勝覺慧，雖能受行清淨深法，而不攝受殊勝果報。何以故？是菩薩摩訶薩於法自性能不動故。」（大正7，346c22-25）

[^4]: 《大般若波羅蜜多經》卷464〈72 遍學品〉：

^佛告善現：「是菩薩摩訶薩能於無性自性無動。」（大正7，346c27-28）

[^5]: 《大般若波羅蜜多經》卷464〈72
遍學品〉：「^是菩薩摩訶薩能於色自性無動，能於受、想、行、識自性無動。」（大正7，346c29-347a2）

[^6]: 《大般若波羅蜜多經》卷464〈72
遍學品〉：「^所以者何？如是諸法即是無性。」（大正7，347a14-15）

[^7]: 法＋（中）【石】。（大正25，658d，n.23）

[^8]: （1）《放光般若經》卷17〈74
教化眾生品〉：「^須菩提！不可以無所有逮覺所有。」（大正8，117c12-13）

（2）《大般若波羅蜜多經》卷464〈72 遍學品〉：

^「世尊！無性法為能現證有性不？」佛言：「不爾！」（大正7，347a18-19）

[^9]: 《大般若波羅蜜多經》卷464〈72
遍學品〉：「^世尊！若爾，亦應有性不能現觀有性，無性不能現觀有性，有性不能現觀無性，無性不能現觀無性，將非世尊無得、無現觀耶？」（大正7，347a21-23）

[^10]: 《大般若波羅蜜多經》卷464〈72 遍學品〉：

^「世尊！云何離四句而有得、有現觀？」

「善現！若得、若現觀非有非無，絕諸戲論，是故我說有得、有現觀，然離四句。」（大正7，347a24-27）

[^11]: 《大品經義疏》卷10：「^第二句、明離戲論，得入菩薩位。此中先明戲論，次明離戲論，後結入菩薩位，合三句如文也。」（卍新續藏24，327b1-3）

[^12]: 《大般若波羅蜜多經》卷464〈72
遍學品〉：「^所以者何？以一切法及諸有情，有性不能戲論有性，有性不能戲論無性，無性不能戲論無性，無性不能戲論有性，離有、無性，若能戲論、若所戲論、若戲論處、若戲論時皆不可得。是故，善現！色無戲論，受、想、行、識亦無戲論，如是乃至一切智智無戲論，永斷煩惱習氣相續亦無戲論。」（大正7，348c2-8）

[^13]: 《大般若波羅蜜多經》卷464〈72 遍學品〉：

^佛告善現：「諸菩薩摩訶薩行深般若波羅蜜多時，應觀色無自性，受、想、行、識亦無自性，如是乃至應觀一切智智無自性，永斷煩惱習氣相續亦無自性，若法無自性則不可戲論。」（大正7，348c13-17）

[^14]: 〔不〕－【聖】。（大正25，659d，n.1）

[^15]: 《大般若波羅蜜多經》卷464〈72
遍學品〉：「^善現！諸菩薩摩訶薩若能如是於一切法離諸戲論，行深般若波羅蜜多方便善巧，便入菩薩正性離生；若已得入，速能證得一切智智。」（大正7，348c20-23）

[^16]: 《大般若波羅蜜多經》卷465〈72 遍學品〉：

^爾時，具壽善現白佛言：「世尊！若一切法皆無自性、離諸戲論、不可得者，諸菩薩摩訶薩由何等道得入菩薩正性離生？為聲聞道？為獨覺道？為如來道？」（大正7，349a7-10）

[^17]: 不＝非【石】。（大正25，659d，n.2）

[^18]: 位＋（亦）【石】。（大正25，659d，n.3）

[^19]: 《大般若波羅蜜多經》卷465〈72
遍學品〉：「^譬如第八，先學諸道，後由自道得入自乘正性離生，乃至未起圓滿果道，未能證得自乘極果。」（大正7，349a13-15）

[^20]: 《大般若波羅蜜多經》卷465〈72
遍學品〉：「^諸菩薩摩訶薩亦復如是，先於諸道遍學滿已，後由自道得入菩薩正性離生，乃至未起金剛喻定，猶未能得一切智智。若起此定，以一剎那相應般若，乃能證得一切智智。」（大正7，349a15-19）

[^21]: 《大般若波羅蜜多經》卷465〈72 遍學品〉：

^具壽善現復白佛言：「若菩薩摩訶薩先於諸道遍學滿已，後由自道得入菩薩正性離生，世尊！豈不第八、預流、一來、不還、阿羅漢、獨覺、如來向果其道各異？世尊！如是諸道設各異者，云何菩薩摩訶薩先於諸道遍學滿已，後由自道得入菩薩正性離生？謂諸菩薩摩訶薩若起第八道應成第八，若起具見道應成預流，若起進修道應成一來、不還，若起無學道應成阿羅漢，若起獨覺道應成獨覺。」（大正7，349a19-28）

[^22]: 《大般若波羅蜜多經》卷465〈72 遍學品〉：

^佛告善現：「諸菩薩摩訶薩從初發心，勇猛精進修行六種波羅蜜多，以勝智見超過八地，謂淨觀地乃至獨覺地。雖於如是所說八地皆遍修學，而能以勝智見超過，由道相智得入菩薩正性離生。已入菩薩正性離生，漸次復由一切相智，證得圓滿一切智智，永斷一切習氣相續。」（大正7，349b14-20）

[^23]: 〔是〕－【宋】【元】【明】【宮】。（大正25，659d，n.4）

[^24]: 《大般若波羅蜜多經》卷465〈72
遍學品〉：「^善現當知！第八者智即是菩薩摩訶薩忍，預流、一來、不還、阿羅漢、獨覺若智若斷，亦是菩薩摩訶薩忍。」（大正7，349b20-22）

[^25]: 《大般若波羅蜜多經》卷465〈72
遍學品〉：「^如是，善現！諸菩薩摩訶薩先於諸道遍學滿已，後由自道得入菩薩正性離生。已入菩薩正性離生，漸次證得一切智智。既已證得一切智智，以果饒益一切有情。」（大正7，349b22-26）

[^26]: 〔世尊〕－【聖】。（大正25，659d，n.5）

[^27]: 《大般若波羅蜜多經》卷465〈72 遍學品〉：

^爾時，具壽善現白佛言：「世尊！如說菩薩摩訶薩眾應學遍知一切道相，若聲聞道、若獨覺道、若菩薩道、若如來道，知此等道一切種相名道相智，諸菩薩摩訶薩云何當起此道相智？」（大正7，349b27-c2）

[^28]: 〔道〕－【宮】。（大正25，659d，n.6）

[^29]: 種＋（智）【宋】【宮】。（大正25，659d，n.7）

[^30]: 他＋（人）【石】。（大正25，659d，n.8）

[^31]: 《大般若波羅蜜多經》卷465〈72 遍學品〉：

^佛告善現：「諸行、狀、相能正顯發道相智者，諸菩薩摩訶薩遍於如是諸行、狀、相皆現等覺，現等覺已如實為他宣說、開示、施設、建立，令諸有情得無倒解，隨應趣向所求利樂。是菩薩摩訶薩應於一切音聲語言皆得善巧陀羅尼門，由此善巧陀羅尼門發起種種音聲語言，遍為三千大千世界諸有情類宣說正法，令知所聞皆如谷響，雖有領解而無執著。」（大正7，349c2-10）

[^32]: 知＝如【聖】。（大正25，659d，n.9）

[^33]: 《大般若波羅蜜多經》卷465〈72
遍學品〉：「^善現！諸菩薩摩訶薩由此因緣，應學圓滿諸道相智。既學圓滿道相智已，應如實知一切有情意樂、隨眠種種差別，如應為作利益安樂，謂如實知地獄有情意樂、隨眠及彼因果，知已方便遮障彼道。」（大正7，349c10-14）

[^34]: 參見《大智度論》卷39〈4
往生品〉：「^鬼神道中，如夜叉、密迹金剛、鬼子母等。」（大正25，344a28-29）

[^35]: 犍＝揵【宋】【元】【明】【宮】，＝乾【石】。（大正25，659d，n.10）

[^36]: 《大般若波羅蜜多經》卷465〈72
遍學品〉：「^善現！諸菩薩摩訶薩應起如是諸道相智，若菩薩摩訶薩能學如是諸道相智，於諸有情種種界性、意樂、隨眠皆能悟入。既悟入已，隨其所宜為說正法，皆令獲得所求勝果終不唐捐。所以者何？是菩薩摩訶薩善達有情諸根勝劣，如實解了一切有情往來死生心所差別，故所說法終不唐捐。」（大正7，350a12-18）

[^37]: 〔道〕－【元】【明】。（大正25，660d，n.1）

[^38]: 〔善〕－【宋】【元】【明】【宮】。（大正25，660d，n.2）

[^39]: 《大般若波羅蜜多經》卷465〈72
遍學品〉：「^所以者何？一切聲聞、獨覺、菩薩所應學道菩提分法，無不攝在甚深般若波羅蜜多，一切聲聞、獨覺、菩薩於此中學皆得究竟。」（大正7，350a20-22）

[^40]: 《大般若波羅蜜多經》卷465〈72 遍學品〉：

^爾時，具壽善現白佛言：「世尊！若一切種菩提分法乃至菩提，如是一切非合、非散、無色、無見、無對、一相，所謂無相，云何如是菩提分法能取菩提？世尊！一切非合、非散、無色、無見、無對、一相，所謂無相法，非於餘法有取有捨。譬如虛空於一切法無取無捨，自性空故，諸法亦爾，自性皆空，非於餘法有取有捨，如何可言四念住等菩提分法能取菩提？」（大正7，350a23-b1）

[^41]: 相＝性【石】。〔有〕－【聖】。（大正25，660d，n.3）

[^42]: 是＝示【明】。（大正25，660d，n.5）

[^43]: 《大般若波羅蜜多經》卷465〈72 遍學品〉：

^佛告善現：「如是！如是！如汝所說。以一切法自性皆空無取無捨，然諸有情於一切法自性空義不能解了，為益彼故，方便宣說菩提分法能取菩提。」（大正7，350b1-5）

[^44]: 有＝謂【石】。（大正25，660d，n.6）

[^45]: 《大正藏》原作「處念」，今依《高麗藏》作「念處」（第14冊，1237a9）。

[^46]: 以＋（是）【元】【明】【石】。（大正25，660d，n.7）

[^47]: 《大般若波羅蜜多經》卷465〈72
遍學品〉：「^善現當知！諸菩薩摩訶薩於如是一切法應學智見。學智見已，如實通達如是諸法應可受用、如是諸法不應受用。」（大正7，350b25-27）

[^48]: 《大般若波羅蜜多經》卷465〈72 遍學品〉：

^佛告善現：「諸菩薩摩訶薩於諸聲聞、獨覺地法學智見已，如實通達，不應受用；於一切智智相應諸法學智見已，如實通達，一切種相應可受用。善現！諸菩薩摩訶薩於此聖法、毘奈耶中，應如是學甚深般若波羅蜜多。」（大正7，350c1-6）

[^49]: 〔諸〕－【宋】【元】【明】【宮】【聖】。（大正25，660d，n.8）

[^50]: 掉＝調【石】。（大正25，660d，n.9）

[^51]: 《大般若波羅蜜多經》卷465〈72 遍學品〉：

^佛告善現：「若諸聲聞，若諸獨覺，若諸菩薩，若諸如來，與貪、瞋、癡非合非散，與五順下分結非合非散，與五順上分結非合非散。」（大正7，350c8-11）

[^52]: 〔學〕－【宮】。（大正25，660d，n.10）

[^53]: 《大般若波羅蜜多經》卷465〈72
遍學品〉：「^善現！諸菩薩摩訶薩於此無色、無見、無對、一相無相甚深般若波羅蜜多常應修學，學已不取一切法相。」（大正7，351a6-8）

[^54]: 〔相〕－【宋】【元】【明】【宮】。（大正25，660d，n.11）

[^55]: 〔相〕－【宋】【宮】。（大正25，660d，n.12）

[^56]: 相＋（三昧相）【石】。（大正25，660d，n.13）

[^57]: 畏＋（相）【聖】【石】。（大正25，660d，n.14）

[^58]: 〔有〕－【宋】【元】【明】【宮】【聖】。（大正25，660d，n.15）

[^59]: 《大般若波羅蜜多經》卷465〈72 遍學品〉：

^佛告善現：「若一切法有實相者，諸菩薩摩訶薩應於中學。以一切法非有實相，是故菩薩摩訶薩眾不於相學，亦復不於無相法學。所以者何？若佛出世、若不出世，法界常住，諸法一相，所謂無相，如是無相既非有相亦非無相故不可學。」（大正7，351b19-24）

[^60]: 《大般若波羅蜜多經》卷465〈72
遍學品〉：^佛告善現：「如是！如是！如汝所說。一切法非有相非無相，若菩薩摩訶薩知一切法若有相、若無相咸同一相，所謂無相，修此無相是修般若波羅蜜多。」（大正7，351c11-14）

[^61]: 《大般若波羅蜜多經》卷465〈72 遍學品〉：

^具壽善現復白佛言：「云何菩薩摩訶薩修此無相是修般若波羅蜜多？」

佛告善現：「若菩薩摩訶薩修除遣一切法，是修般若波羅蜜多。」（大正7，351c14-17）

[^62]: 色＋（法）【石】。（大正25，661d，n.1）

[^63]: 《大般若波羅蜜多經》卷465〈72 遍學品〉：

^佛告善現：「若菩薩摩訶薩修除遣色、受、想、行、識，是修般若波羅蜜多。」（大正7，351c19-20）

[^64]: （虛）＋空【石】。（大正25，661d，n.2）

[^65]: 安般＝阿那般那【石】。（大正25，661d，n.3）

[^66]: 〔修〕－【宋】【元】【明】【宮】【聖】。（大正25，661d，n.4）

[^67]: 〔相〕－【宋】【元】【明】【宮】【聖】。（大正25，661d，n.5）

[^68]: 〔壞〕－【宋】【元】【明】【宮】【聖】。（大正25，661d，n.6）

[^69]: 三昧＋（無定壞是修般若波羅蜜修有覺有觀三昧）【宋】【宮】。（大正25，661d，n.7）

[^70]: 聖＝智【石】。（大正25，661d，n.8）

[^71]: 〔有〕－【宋】【宮】＊。（大正25，661d，n.9）

[^72]: 壞＝斷【元】【明】。（大正25，661d，n.10）

[^73]: 習＋（有）【宋】【宮】。（大正25，661d，n.11）

[^74]: 《大般若波羅蜜多經》卷465〈72 遍學品〉：

^佛告善現：「諸菩薩摩訶薩行深般若波羅蜜多時，若念有色、受、想、行、識，非除遣色、受、想、行、識，非修般若波羅蜜多。如是乃至若念有永斷一切煩惱習氣相續，非除遣永斷一切煩惱習氣相續，非修般若波羅蜜多。然諸菩薩摩訶薩行深般若波羅蜜多時，不念有色、受、想、行、識，是除遣色、受、想、行、識，是修般若波羅蜜多。如是乃至不念有永斷一切煩惱習氣相續，是除遣永斷一切煩惱習氣相續，是修般若波羅蜜多。」（大正7，352b14-23）

[^75]: 《大般若波羅蜜多經》卷465〈72
遍學品〉：「^所以者何？非有想者能修般若波羅蜜多。是故，善現！若菩薩摩訶薩修除遣色、受、想、行、識，是修般若波羅蜜多，如是乃至修除遣永斷一切煩惱習氣相續，是修般若波羅蜜多。」（大正7，352b24-27）

[^76]: 《大般若波羅蜜多經》卷465〈72
遍學品〉：「^復次，善現！住有想者，不能修布施波羅蜜多乃至般若波羅蜜多，亦不能修四念住乃至八聖道支，......亦不能修一切智智，亦不能修永斷一切煩惱習氣相續。所以者何？住有想者，必當執有我及我所，由此執故便著二邊，著二邊故決定不能解脫生死，無道、無涅槃，云何能如實修六波羅蜜多，乃至永斷一切煩惱習氣相續？」（大正7，352b27-c16）

[^77]: 〔者〕－【宋】【宮】【聖】。（大正25，661d，n.12）

[^78]: 《大般若波羅蜜多經》卷465〈72 遍學品〉：

^世尊告曰：「色想乃至識想為二，色想空乃至識想空為不二；......一切菩薩摩訶薩行、諸佛無上正等菩提想為二，一切菩薩摩訶薩行、諸佛無上正等菩提想空為不二；有為界、無為界想為二，有為界、無為界想空為不二。」（大正7，352c19-353b8）

[^79]: 適：20.連詞。如果，假若。表示假設關係。《韓非子‧內儲說下》：「王適有言，必亟聽從王言。」
洪誠等校注：「適，如果。」（《漢語大詞典》（十），p.1160）

[^80]: 《大般若波羅蜜多經》卷465〈72
遍學品〉：「^善現！乃至一切想皆為二，乃至一切二皆是有，乃至一切有皆有生死，有生死者不能解脫生老病死愁歎苦憂惱。善現！諸想空者皆為不二，諸不二者皆是非有，諸非有者皆無生死，無生死者便能解脫生老病死愁歎苦憂惱。」（大正7，353b8-13）

[^81]: 及＝乃【石】。（大正25，661d，n.13）

[^82]: 如＝知【宋】【元】【明】。（大正25，661d，n.15）

[^83]: （大）＋悲【宋】【元】【明】【宮】。（大正25，661d，n.16）

[^84]: 〔等〕－【宋】【元】【明】【宮】。（大正25，661d，n.17）

[^85]: 〔諸〕－【宮】【聖】【石】。（大正25，662d，n.1）

[^86]: （不）＋滅【聖】。（大正25，662d，n.2）

[^87]: 《正觀》（6），p.207：《大智度論》卷1（大正25，60b19-c6）、卷15（170b29-c17）、卷18（193a11-15）、卷23（229b14-c12）、卷26（253b21-c6）、卷31（292b29-c8）、卷37（331b16-29）、卷43（372b10-26）。

[^88]: 具＝見【石】。（大正25，662d，n.3）

[^89]: 是諸＝是【宋】【元】【明】【宮】【聖】，＝諸【石】。（大正25，662d，n.4）

[^90]: 〔遍〕－【宋】【元】【明】【宮】。（大正25，662d，n.5）

[^91]: （1）杻械＝桎梏【宋】【元】【明】【宮】【聖】。（大正25，662d，n.6）

（2）杻（^ㄔㄡˇ）械：腳鐐手銬。泛指刑具。（《漢語大詞典》（四），p.885）

[^92]: 〔若〕－【聖】。（大正25，662d，n.7）

[^93]: 學人八智：法智、比智、他心智、世智、苦智、集智、滅智、道智。

[^94]: （1）《大智度論》卷23〈1
序品〉：「^無學道增盡智，得不壞解脫增無生智。」（大正25，233b9-10）

（2）《大智度論》卷23〈1
序品〉：「^無學初心第九解脫，不時解脫人修十智及一切有漏無漏善根；若時解脫人修九智及一切有漏無漏善根。」

（3）十智，參見《大智度論》卷23〈1
序品〉（大正25，232c18-234a4）。

[^95]: 〔十〕－【宮】【聖】。（大正25，662d，n.8）

[^96]: 《長阿含經》卷8（9經）《眾集經》：「^復有五法，謂五下結：身見結、戒盜結、疑結、貪欲結、瞋恚結；復有五法，謂五上結：色愛、無色愛、無明、慢、掉。」（大正1，51b10-12）

[^97]: 廣說＝當【宋】【元】【明】【宮】。（大正25，662d，n.9）

[^98]: 《大毘婆沙論》卷77：「^見所斷八十八隨眠及彼相應心心所法，彼所等起不相應行，是名見所斷法。」（大正27，397a18-19）

[^99]: 《大毘婆沙論》卷65：「^云何無為不還果？謂五順下分結永斷，及此種類諸結法永斷；九十二隨眠永斷，及此種類隨眠法永斷──是名無為不還果。」（大正27，337c23-26）

案：九十二隨眠，即見所斷八十八隨眠與欲界修所斷貪、瞋、癡、慢。

[^100]: 《正觀》（6），p.208：《摩訶般若波羅蜜經》卷23〈77
六喻品〉（丹本作〈夢化六度品〉）（大正8，390c23-27），《放光般若經》卷17〈77
有無相品〉（大正8，124b21-24）。

[^101]: 數＋（法）【聖】。（大正25，662d，n.10）

[^102]: 《正觀》（6），p.208：《大智度論》卷1（大正25，60b19-c6）、卷15（大正25，170b29-c17，171a24-b15）、卷17（大正25，189b4-24）、卷22（大正25，222b27-c16）、卷31（大正25，287c6-18）、卷35（大正25，319a13-18）、卷52（大正25，433c2-9）、卷53（大正25，439b1-13）。

[^103]: （1）到＝倒【宮】。（大正25，662d，n.11）

（2）《大正藏》原作「到」，今依《高麗藏》作「倒」（第14冊，1240c13）。

[^104]: 不＝無【聖】。（大正25，662d，n.12）

[^105]: 生＋（法）【石】。（大正25，662d，n.13）

[^106]: 〔法〕－【石】。（大正25，662d，n.14）

[^107]: 《大正藏》原作「無」，今依《高麗藏》作「為」（第14冊，1241a5）。

[^108]: 另參見《大智度論》卷30〈1
序品〉：「^復次，諸菩薩得入正位，離生死身，得法性真形，......諸大菩薩雖未具足如佛音聲，於佛音聲中普得其分。」（大正25，284a27-b2）

[^109]: 〔遍〕－【宋】【宮】。（大正25，663d，n.1）

[^110]: 法＋（諸法）【宮】。（大正25，663d，n.2）

[^111]: 道＝三【聖】。（大正25，663d，n.3）

[^112]: 案：經說的「開善道」僅指「人、天」，而將「阿修羅」與「三惡道」都納入「應知、應障」。參見《摩訶般若波羅蜜經》卷22〈74
遍學品〉：「^阿修羅道、因、果，應知、應障。人道、因、果應知，諸天道、因、果應知。」（大正8，381c15-16）

[^113]: 〔道〕－【聖】。（大正25，663d，n.4）

[^114]: 參見《大智度論》卷16〈1 序品〉（大正25，175c18-177c5）。

[^115]: 〔身〕－【宋】【元】【明】【宮】。（大正25，663d，n.5）

[^116]: 案：依《摩訶般若波羅蜜經》，「諸龍、鬼神、阿修羅」等與「三惡道」同樣是「惡道應遮」之類。參見《摩訶般若波羅蜜經》卷22〈74
遍學品〉：^「諸龍、鬼神、犍闥婆、緊陀羅、摩睺羅伽、阿修羅道、因、果，應知、應障。」（大正8，381c14-15）

[^117]: 〔言〕－【宋】【元】【明】【宮】。（大正25，663d，n.6）

[^118]: 〔無〕－【石】。（大正25，663d，n.7）

[^119]: 法＋（法）【宋】【元】【明】【宮】。（大正25，663d，n.8）

[^120]: 知＝智【宮】下同。（大正25，663d，n.9）

[^121]: 參見《大智度論》卷26〈1 序品〉：

^問曰：解脫知見者，但言「知」，何以復言「見」？

答曰：言「知」、言「見」，事得牢固；譬如繩二，合為一則牢固。

復次，若但說「知」，則不攝一切慧。如《阿毘曇》所說：「慧有三種：有知非見，有見非知，有亦知亦見。

有知非見者，盡智、無生智，五識相應智；有見非知者，八忍，世間正見，五邪見；有亦知亦見者，餘殘諸慧。」

若說「知」則不攝「見」，若說「見」則不攝「知」，是故說「知」、「見」則具足。

復次，如從人誦讀，分別籌量是名「知」；自身得證是名「見」。

譬如耳聞其事，猶尚有疑，是名「知」；親自目覩，了了無疑，是名「見」。

解脫中「知」、「見」亦如是差別。

復次，有人言：「阿羅漢自於解脫中疑，不能自了是阿羅漢非阿羅漢。」以是故，佛為破如是邪見故，說諸聖人於解脫中亦知亦見。（大正25，250c24-251a10）

[^122]: 《大智度論》卷23〈1
序品〉：「^盡智者，我見苦已，斷集已，盡證已，修道已；如是念時，無漏智慧見明覺。」（大正25，232c29-233a1）

[^123]: 《大智度論》卷23〈1
序品〉：「^無生智者，我見苦已不復更見，斷集已不復更斷，盡證已不復更證，修道已不復更修；如是念時，無漏智慧見明覺。」（大正25，233a1-4）

[^124]: 五見：身見、邊見、邪見、見取見、戒禁取見。

[^125]: 知＝智【宋】下同。（大正25，663d，n.10）

[^126]: 慧＋（慧）【宋】【元】【明】【宮】。（大正25，663d，n.11）

[^127]: 證＝諦【聖】。（大正25，663d，n.12）

[^128]: 參見《雜阿含經》卷15（379經）（大正2，103c14-104a8）。

[^129]: 〔斷〕－【石】。（大正25，663d，n.13）

[^130]: 如＝知【石】。（大正25，663d，n.14）

[^131]: 斷＋（名）【石】。（大正25，663d，n.15）

[^132]: （1）《阿毘曇八犍度論》卷6：「^九斷智：欲界中，苦諦習諦所斷結盡，初斷智；色、無色界苦諦習諦所斷結盡，二斷智；欲界盡諦所斷結盡，三斷智；色無色界盡諦所斷結盡，四斷智；欲界道諦所斷結盡，五斷智；色無色界道諦所斷結盡，六斷智；五下分結盡，七斷智；色愛盡，八斷智；一切結盡，九斷智。」（大正26，797b7-13）

（2）《阿毘達磨發智論》卷4：「^有九遍知：謂欲界見苦集所斷結盡，第一遍知；色無色界見苦集所斷結盡，第二遍知；欲界見滅所斷結盡，第三遍知；色無色界見滅所斷結盡，第四遍知；欲界見道所斷結盡，第五遍知；色無色界見道所斷結盡，第六遍知；五順下分結盡，第七遍知；色愛結盡，第八遍知；一切結盡，第九遍知。」（大正26，939c24-940a2）

[^133]: 《正觀》（6），p.208：《摩訶般若波羅蜜經》卷14〈49
問相品〉（大正8，325b17-326a6）；《放光般若經》卷11〈50
問相品〉（大正8，77b15-23）。

[^134]: 〔言〕－【宋】【元】【明】【宮】。（大正25，664d，n.1）

[^135]: 諸＝語【石】。（大正25，664d，n.2）

[^136]: 修受＝受修【聖】。（大正25，664d，n.3）

[^137]: 《正觀》（6），p.209：《大智度論》卷83（大正25，644c26-645a6）。

[^138]: 《正觀》（6），p.209：《大智度論》卷31（大正25，289a16-b6，290c24-25）、卷51（大正25，424a11-18）、卷80（大正25，625b5-14）、卷83（大正25，643c14-20）；又參見《摩訶般若波羅蜜經》卷2〈7
三假品〉（大正8，232b22-23），《摩訶般若波羅蜜經》卷26〈86
平等品〉（大正8，415b15-26-17）；《放光般若經》卷2〈9
行品〉（大正8，12c2-3），《放光般若經》卷20〈86
諸法等品〉（大正8，141a8-16），《光讚經》卷2〈6
分別空品〉（大正8，164c17-19）。

[^139]: 人＝夫【宋】【元】【明】【宮】。（大正25，664d，n.4）

[^140]: 若不＝不若【聖】。（大正25，664d，n.5）

[^141]: 〔能〕－【宋】【元】【明】【宮】。（大正25，664d，n.6）

[^142]: 參見《大智度論》卷27〈1
序品〉：「^住頂不墮，是名菩薩法位，如〈學品〉中說。」（大正25，262b2-3）

[^143]: 習＋（釋第七十四品上）【聖】，（釋七十三品竟）【石】。（大正25，664d，n.7）

[^144]: 法＋（相）【元】【明】。（大正25，664d，n.14）

[^145]: 《大般若波羅蜜多經》卷465〈73 漸次品〉：

^爾時，具壽善現白佛言：「世尊！住有想者，若無順忍，亦無修道得果現觀，住無想者，豈有順忍？若淨觀地如是乃至若如來地，若修聖道，因修聖道斷諸煩惱；由此煩惱所覆障故，尚不能證聲聞、獨覺相應之地，況入菩薩正性離生！若不能入菩薩正性離生，豈能證得一切智智？若不能證得一切智智，何能永斷一切煩惱習氣相續？世尊！若一切法都無所有，無生無滅、無染無淨，如是諸法既都不生，豈能證得一切智智？」（大正7，353b22-c2）

[^146]: （1）《放光般若經》卷17〈75 無堅要品〉：

^佛告須菩提：「如是！如是！無有相者亦無有順忍，亦不能除諸習緒。」（大正8，119c27-28）

（2）《大般若波羅蜜多經》卷465〈73 漸次品〉：

^佛告善現：「如是！如是！如汝所說，住無想者亦無順忍，乃至亦無永斷煩惱習氣相續。若一切法都無所有、無生、無滅、無染、無淨，如是諸法既都不生，豈能證得一切智智！」（大正7，353c2-6）

（3）《房山石經》：

^佛告須菩提：「如是！如是！若無有法者，則有順忍乃至斷一切煩惱習。」（遼金刻經，端字號至谷字號，440a15-16，中國佛教協會編印）

[^147]: 《大般若波羅蜜多經》卷465〈73 漸次品〉：

^具壽善現復白佛言：「諸菩薩摩訶薩行深般若波羅蜜多時，為有有想、有無想不？為有色想、受想行識想不？如是乃至為有一切智智想不？」（大正7，353c6-9）

[^148]: 滅＝盡【宋】【元】【明】【宮】【聖】。（大正25，664d，n.15）

[^149]: 滅＝盡【宋】【元】【明】【宮】【聖】。（大正25，664d，n.15-1）

[^150]: （1）《放光般若經》卷17〈75 無堅要品〉：

^佛言：「不也。須菩提！菩薩行般若波羅蜜，亦無有相亦無無相。須菩提！菩薩順忍者則無相，是菩薩無有相則為念道。無有有相、無有無相，則是菩薩之果報。」（大正8，120a8-12）

（2）《大般若波羅蜜多經》卷465〈73 漸次品〉：

^佛告善現：「諸菩薩摩訶薩行深般若波羅蜜多時，於一切法皆無有想、亦無無想；若無有想、亦無無想，當知即是菩薩順忍，亦是修道，亦是得果，亦是現觀。」（大正7，354a2-6）

[^151]: 《大品經義疏》卷10：「^解云：因中行有法故，有法為道果地；行無法，無法是果也。」（卍新續藏24，328a12-13）

[^152]: （1）《放光般若經》卷17〈75 無堅要品〉：

^佛言：「有相則是菩薩道，無相則逮覺。是故，須菩提！當知諸法所有皆無所有。」（大正8，120a12-13）

（2）《大般若波羅蜜多經》卷465〈73
漸次品〉：「^復次，善現！諸菩薩摩訶薩以無性為聖道，以無性為現觀，達一切法皆以無性而為自性。由是因緣，當知一切法皆以無性為其自性。」（大正7，354a7-9）

[^153]: 支＝枝【宋】【宮】，＝枝不【聖】。（大正25，665d，n.1）

[^154]: （諸）＋禪【宋】【元】【明】【宮】。（大正25，665d，n.2）

[^155]: 《大般若波羅蜜多經》卷465〈73 漸次品〉：

^佛告善現：「如是！如是！一切法皆以無性為自性。我本修學菩薩道時，無倒修行布施、淨戒、安忍、精進、靜慮、般若波羅蜜多，由此離欲惡不善法，有尋有伺，離生喜樂，入初靜慮具足住，如是乃至斷樂斷苦，先喜憂沒，不苦不樂，捨念清淨，入第四靜慮具足住。我於爾時，於諸靜慮及靜慮支，雖善取相而無所執，於諸靜慮及靜慮支不生味著，於諸靜慮及靜慮支都無所得。我於爾時，於四靜慮行相清淨無所分別。我於爾時，於諸靜慮及靜慮支雖善純熟，而不受彼所得果報。」（大正7，354a13-23）

[^156]: 〔不〕－【宋】【宮】【聖】。（大正25，665d，n.3）

[^157]: 《大般若波羅蜜多經》卷465〈73
漸次品〉：「^但依靜慮令心引發神境、天耳、他心、宿住、天眼智通，於此五通雖善取相，而無所執亦不愛味，於諸通境都無所得，亦不分別如空而住。」（大正7，354a24-26）

[^158]: 滅＝盡【宋】【元】【明】【宮】【聖】。（大正25，664d，n.15-2）

[^159]: 《大般若波羅蜜多經》卷465〈73
漸次品〉：「^我於爾時觀一切法平等平等、無性為性，以一剎那相應般若，證得無上正等菩提，謂如實知是苦聖諦，是集聖諦，是滅聖諦，是道聖諦，皆同一相，所謂無相，如是無相亦無所有。由此成就如來十力、四無所畏、四無礙解、大慈、大悲、大喜、大捨并十八佛不共法等無量無數不可思議微妙功德，以佛妙智安立有情三聚差別，謂正性定聚、邪性定聚及不定聚；安立如是三聚別已，隨其所應方便化導，令獲殊勝利益安樂。」（大正7，354a27-b7）

[^160]: 《大般若波羅蜜多經》卷465〈73 漸次品〉：

^具壽善現復白佛言：「云何如來、應、正等覺於一切法無性性中，起四靜慮、發五神通、證大菩提，具諸功德，安立利樂三聚有情？」（大正7，354b7-10）

[^161]: 言＝告【宋】【元】【明】【宮】。（大正25，665d，n.4）

[^162]: 〔所〕－【宋】【元】【明】【宮】。（大正25，665d，n.5）

[^163]: 《大般若波羅蜜多經》卷465〈73 漸次品〉：

^佛告善現：「若諸欲惡不善法等有少自性或復他性為自性者，我本修行菩薩道時，不應通達一切欲惡不善法等皆以無性為自性已，離欲惡等入初靜慮乃至能入第四靜慮具足安住，以諸欲惡不善法等都無自性亦無他性，但以無性為自性故，我本修行菩薩道時，通達欲惡不善法等皆以無性為自性已，離欲惡等入初靜慮，乃至能入第四靜慮。」（大正7，354b10-18）

[^164]: （所）＋有【元】【明】。（大正25，665d，n.6）

[^165]: （1）垂＝乘【聖】。（大正25，665d，n.8）

（2）垂：11.將近。（《漢語大詞典》（二），p.1077）

[^166]: 訖（^ㄑㄧˋ）：1.完畢。2.窮盡。（《漢語大詞典》（十一），p.46）

[^167]: 參見《大智度論》卷83〈70 三惠品〉）。

[^168]: 參見《大智度論》卷84〈70 三惠品〉）。

[^169]: 參見《大智度論》卷83〈70 三惠品〉）。

[^170]: 門＝問【宋】【明】【宮】。（大正25，665d，n.9）

[^171]: 《大智度論》卷86〈74
遍學品〉：「^問曰：順忍是何等順忍？答曰：是小乘順忍。小乘順忍尚無，何況大乘！」（大正25，664b12-13）

[^172]: （是）＋相【宋】【元】【明】。（大正25，665d，n.10）

[^173]: 〔若〕－【宋】【元】【明】。（大正25，665d，n.11）

[^174]: 有為＝為有【聖】。（大正25，665d，n.12）

[^175]: 〔法〕－【宋】【元】【明】【宮】【聖】。（大正25，665d，n.13）

[^176]: 〔法〕－【宋】【元】【明】【宮】。（大正25，665d，n.14）

[^177]: 知＝智【宋】【元】【明】【宮】。（大正25，665d，n.15）

[^178]: 〔是故〕－【宋】【元】【明】【宮】。（大正25，665d，n.16）

[^179]: 《正觀》（6），p.210：

「三禪」，參見《大智度論》卷17（大正25，185c16-27）。

「四禪」，參見《大智度論》卷17（大正25，186b7-23）。

[^180]: 異＝果【聖】。（大正25，665d，n.17）

[^181]: 〔自〕－【宋】【元】【明】【宮】。（大正25，666d，n.1）

[^182]: 今＝令【宋】【元】【明】【宮】。（大正25，666d，n.2）

[^183]: 欲惡＝惡欲【明】。（大正25，666d，n.3）

[^184]: 〔有〕－【聖】。（大正25，666d，n.4）