\`1818\` ^lun-64-1

問曰：若與無礙相違，是名為「礙」，帝釋何以更問「礙」？ ^lun-64-2

答曰：菩薩礙法微妙，入諸善法和合，利根者所覺，鈍根[^29]者不覺。以難解故，於佛前更問。 ^lun-64-3

「礙法」，何者是？所謂菩薩分別慳心、施心，捨慳心、取施心，是名「取心相」。知布施物貴賤，知修集布施能一切與，是檀波羅蜜乃至隨喜福德取相諸善法，雖為是妙，內著我，外著法，墮礙法中；譬如食雖香美，過噉則病。 ^lun-64-4

此中須菩提自說因緣：「色等諸法相畢竟空故，不可得迴向無上道。」 ^lun-64-5

上說「礙相」，今說「無礙相」[^30]──所謂菩薩若欲教他無上道，應以實法[^31]示、教、利、喜。 ^lun-64-6

「示、教、利、喜」義，如先說。[^32] ^lun-64-7

「實法」者，所謂滅諸憶想分別，是故說「行檀時，不分別我與」等。 ^lun-64-8

若能如是教化，得二種利：一者、自無錯謬，二者、亦如佛所得[^33]法以化他人。 ^lun-64-9

如是等無量礙相相違，是名「無礙相」。 ^lun-64-10

問曰：佛以[^34]讚須菩提說「無礙相」，今何以故復更自說「微細礙相」？ ^lun-64-11

答曰：佛就須菩提力中讚歎：「汝是捨眾生人，而能說菩薩礙相。」微細礙相，須菩提力所不及，是故佛自說。 ^lun-64-12

「是礙相微細故，汝一心好聽！何者是？所謂菩薩用取相念諸佛等，皆是礙。」 ^lun-64-13

無相相是般若波羅蜜；佛從般若中出，亦是「無相相」[^35]。 ^lun-64-14

諸善根著心取相迴向，是世間果報；有盡、雜毒故，不能得無上道。 ^lun-64-15

問曰：上說麁礙，（510a）言「取相」；今微細礙中，亦言「取相」──有何差別？ ^lun-64-16

答曰：上說「我是與者、彼是受者」，如是等，今但說「取相」。 ^lun-64-17

復次，今說「諸菩薩念佛三昧」故微細相[^36]；微[^37]細心人中礙，是故名「微細礙」。 ^lun-64-18

須菩提知佛所說深妙，非己所及，是故讚言「甚深」。 ^lun-64-19

佛答：「一切法常遠離相故。」 ^lun-64-20

佛說是般若遠一切法[^38]；遠[^39]一切法故，微細[^40]相不得入般若中。 ^lun-64-21

須菩提歡喜言：「我當為般若作禮！」 ^lun-64-22

須菩提意作是念：「我得解是般若波羅蜜甚深相故發心，我應作禮。」 ^lun-64-23

佛言：「是般若波羅蜜無起無作故，十方如恒河沙佛無能得者，汝聲聞人云何言得？」 ^lun-64-24

須菩提言：「世尊！非但般若，一切法皆無知無得。」 ^lun-64-25

佛言：「諸法一性無二。」 ^lun-64-26

「一性」，所謂畢竟空。 ^lun-64-27

「無二」者，無「畢竟、不畢竟」。 ^lun-64-28

「一法性」即是「無性」。[^41] ^lun-64-29

畢竟空不應著、不應取相。[^42]所以者何？從因緣和合生故。 ^lun-64-30

須菩提作是念：「若無性即是性，以不起不作故，後世苦不相續。能如是知般若波羅蜜，一切諸礙皆遠離；若遠離諸礙，則自在[^43]得無上道。」 ^lun-64-31

須菩提聞是說，作是念：「我以為得，佛謂不得；是般若波羅蜜，難解難知。」 ^lun-64-32

佛答：「非獨汝難[^44]！一切眾生無見者、無聞者、無知者、無識者、無得者。」 ^lun-64-33

耳[^45]、鼻、舌、身所不知，意所不識、不得；是般若出過六種知，故言「難解」。 ^lun-64-34

須菩提入深般若中，智力窮極，故言「不可思議」。 ^lun-64-35

佛言：「是般若非心生、非五眾生，乃至不從十八不共法生，無生相故。」 ^lun-64-36

問曰：若說「不從心生」，何以復說「五眾」？五眾中，識眾即是心。 ^lun-64-37

答曰：先說「心」，是略說；後說「五眾」等，是廣說。 ^lun-64-38

五（510b）眾乃至十八不共法可與般若作因緣，不能生般若；譬如猛風除雲能令日月出現，而不能作日月也[^46]。 ^lun-64-39

\`1821\`〈釋無作實相品第四十三[^47]〉 ^lun-64-40

（大正25，510b4-514c23） ^lun-64-41

釋曰：[^81] ^lun-64-42

\`1826\`須菩提聞佛說「般若波羅蜜無起無作相」，是故今在佛前說：「般若波羅蜜無所作。」若無作者，不能斷諸煩惱，不能修集諸善法。 ^lun-64-43

此中佛說因緣：「從作者乃至一切法不可得故。」知者尚無，何況作者？ ^lun-64-44

須菩提言：「若無作者，般若波羅蜜無所能作，應云何行[^82]、云何得[^83]般若波羅蜜？」 ^lun-64-45

佛言：「若菩薩不行一切法、不得一切法──所謂若常、若[^84]無常，乃至若淨、若不淨，是名行般若波羅蜜。」 ^lun-64-46

「一切法」者，從色乃至一切種智，是菩薩行法。 ^lun-64-47

是法中，無智人行諸法常等，智人行諸法無常等。 ^lun-64-48

是般若波羅蜜示諸法畢竟實相[^85]故[^86]，不說諸法常、無常。 ^lun-64-49

無常等雖能破常等顛倒，般若中不受是法，以能生著心故。思惟籌量，求常、無常相不可得定實。 ^lun-64-50

問曰：色等罪法[^87]可觀不淨、苦，餘善法云何觀不淨、苦？ ^lun-64-51

答曰：是名字不淨、苦。 ^lun-64-52

如隨意安穩好法，名清淨、快樂；不隨意非安穩法，名不淨、苦。 ^lun-64-53

於善法中愛樂悅可者，以為淨、樂；厭惡不喜者，以為不淨、苦。 ^lun-64-54

須菩提作是念：「若離諸觀法者，將無不具足菩薩道耶？」 ^lun-64-55

是故佛說：「若不行[^88]色等不具足，是行般（511c）若波羅蜜。」 ^lun-64-56

「色具足」者，有人言：色等法中常、無常等憶想分別，是名「具足」。 ^lun-64-57

\`1827\`「不具足」者，是中用無常等觀破常等，是名「不具足」，少常等故。 ^lun-64-58

今於色中亦不[^89]行無常等，是故言：「不行色不具足，是為行般若波羅蜜。」 ^lun-64-59

復次，有人言：「具足」者，謂補處菩薩能如色實觀，乃至一切種智──是名「具足」；餘者是[^90]不具足。 ^lun-64-60

若菩薩不行色等不具足者，即是行具足般若波羅蜜。何以故？色不具足則非色，色非無[^91]常相故。 ^lun-64-61

佛言：出眾生於常中，著無所有中，隨語言音聲故，是故說：「如是實清淨亦不行，是為行般若波羅蜜。」 ^lun-64-62

善[^92]說道、非道故[^93]，須菩提言：「希有！」 ^lun-64-63

「礙」者是非道[^94]，「無礙」者是道。 ^lun-64-64

佛觀會[^95]眾心多迴向空，知般若波羅蜜無礙相，是故說：「不行色等無礙，是行般若波[^96]羅蜜。能如是行者，於色等法無礙。」 ^lun-64-65

須菩提雖不能究盡知畢竟空理，而常樂說；是空[^97]法希有，與一切世間法相違。 ^lun-64-66

佛可須菩提所說：若說、不說，無增無減。是諸法實相，若以身業毀壞，亦不能令異，何況口說！常不生相故。 ^lun-64-67

「譬如虛空」，「虛空」是般若波羅蜜。 ^lun-64-68

\`1828\`「幻人」是行者。 ^lun-64-69

行者雖罪業因緣生[^98]、是虛誑法，般若波羅蜜合故無有異；如種種諸色到須彌山邊，同為金色。 ^lun-64-70

是諸法實相，不可知、不可說；故若說、不說，如本不異。[^99] ^lun-64-71

爾時，須菩提作是念：「若諸法畢竟空、無所有，如虛空，乃至無有微細相；而菩薩能修集善法，得無上道，是事難信難受！」作是念已，白佛言：「諸菩薩所為甚難！能為難事，故應禮拜，謂能大[^100]莊（512a）嚴故。」 ^lun-64-72

須菩提希有心說：「是菩薩摩訶薩為阿耨多羅三藐三菩提大莊嚴，一切天人皆應禮拜。」 ^lun-64-73

問曰：云何知是大莊嚴？ ^lun-64-74

答曰：須菩提此中自說譬喻[^101]：如有人為虛空故，勤行精進，利益故大莊嚴；菩薩為利益眾生，勤精進亦如是。 ^lun-64-75

世尊！若有人欲度虛空，菩薩摩訶薩欲度眾生亦如是。 ^lun-64-76

問曰：一事何以再說[^102]？ ^lun-64-77

答曰：「利益」者，未得涅槃，但令得智慧、禪定等今世、後世樂。 ^lun-64-78

「欲度」者，令得漏[^103]盡，成三乘道，入無餘涅槃。 ^lun-64-79

如虛空無生無滅、無苦無樂、無縛[^104]無脫[^105]，無所有故，眾生亦如是。是故說：\`1829\`「世尊！為度虛空等眾生故大莊嚴。」 ^lun-64-80

如虛空無色無形，若有欲舉虛空，是為難；眾生法亦如是畢竟空，而菩薩欲舉三界眾生著涅槃中，是故名大莊嚴。 ^lun-64-81

須菩提復讚：是菩薩大精進力，不隨邪疑心故，雖未得佛道、未滅諸結，而能大勇猛，能如是行菩薩道為眾生──眾生亦空；譬如以種種彩[^106]色，欲畫虛空。 ^lun-64-82

此中佛[^107]說眾生空因緣，所謂十方如恒河沙諸佛以神通力為眾生無量劫說法，一一佛度無量阿僧祇眾生入涅槃，假令如是，於眾生無所減少。 ^lun-64-83

若實有眾生，實有減少者，諸佛應有減眾生罪。 ^lun-64-84

若眾生實空，和合因緣有假名眾生故，無有定相，是故爾所佛度眾生實無減少。若不度亦不增。[^108] ^lun-64-85

是故諸佛無減眾生咎！ ^lun-64-86

是故說：「菩薩欲度眾生，為欲度虛空。」 ^lun-64-87

爾時一比丘聞畢竟空相，驚喜言：「我當禮般若波羅蜜！般若中無有法定實相，而有戒眾[^109]等及諸（512b）果報。」 ^lun-64-88

釋曰： ^lun-64-89

即時帝釋問：「從佛、須菩提所聞是甚深般若，為習何法？」 ^lun-64-90

須菩提言：諸法久久皆歸涅槃故，當習諸法空，[^124]是故說：「欲習般若，當習空。」 ^lun-64-91

帝釋是人天王，於世間自在，能與所須，願作守護；聞是般若波羅蜜，歡喜白佛言：\`1832\`「我當作何事守護？隨其所須，盡當與之。」 ^lun-64-92

須菩提及一比丘，出家法敬禮而已[^125]；諸惡鬼常惱是人，魔、若魔民常惱行者。是故問佛：「我當以何事守護？」──若自守護、若遣子弟[^126]、若遣官屬侍衛，隨佛教勅。 ^lun-64-93

須菩提知般若有無量力，又知佛意欲令般若波羅蜜貴重，不用受恩，故語帝釋：「憍尸迦！般若波羅蜜中皆空，如幻、如夢，汝頗見定有一法可守[^127]護不？」 ^lun-64-94

帝釋言：「不也！」 ^lun-64-95

若可見者，不名為般若波羅蜜畢竟空；若不可見，云何說言「我當作何事守護」？ ^lun-64-96

復次，「憍尸迦！若行者如所說般若中住，即是守護。」 ^lun-64-97

若菩薩如般若中所說，一心信受、思惟、正憶念，入禪定，觀諸法實相，得畢竟空智慧，應無生法忍，入菩薩位──如是人不惜身命，何況外物！是人不須守護──「守護」名「遮諸苦惱，（513a）令[^128]得安樂」。 ^lun-64-98

是人離一切世間法，故無有憂愁苦惱[^129]；得世間事不以為喜，失世間事不以為憂，所謂常不離如所說般若波羅蜜行。 ^lun-64-99

若人少時應行[^130]、後還失者，宜須守護；若常不離如所說般若波羅蜜，則不須守護。 ^lun-64-100

如伽羅夜叉[^131]以拳打舍利弗頭，舍利弗時入滅盡定，不覺打痛。[^132]般若波羅蜜氣分即是滅盡定，[^133]是故若人、若[^134]非人不能得便。 ^lun-64-101

略說二種因緣，不須守護，若人、若非人不得便： ^lun-64-102

一者、從身乃至一切諸法，皆厭離；無我、無我所故，皆無所著；如斬草木，不生憂愁。 ^lun-64-103

二者、得上妙法故，為十方諸佛菩薩、諸天守護。 ^lun-64-104

復次，譬如人欲守護虛空──虛空，雨不能壞，風日不能乾，刀杖[^135]等不能傷；若有人欲守護虛空者，徒自疲苦，於空無益。若人欲守護行般若波羅蜜菩薩亦如是。 ^lun-64-105

欲令此事明了，故問：「汝能守護空及夢中所見人，及影、響、幻化人不？」 ^lun-64-106

答言：「不也！」此法但誑心眼，暫現已滅，云何可守護？ ^lun-64-107

行般若菩薩亦如是，觀五眾如夢等虛誑[^136]。 ^lun-64-108

如無為法──如、法性、實際、不可思議性，無能守護者，亦無所利益。 ^lun-64-109

行般若菩薩知身如「如、法性、實際」，不分[^137]別；得供養利時不喜，破壞失時不憂──如是人何須守護？ ^lun-64-110

爾時，帝釋貪貴是如夢等智慧──菩薩得是[^138]智慧力，不須外守護；故問須菩提：「云何菩薩知[^139]是如夢等空法？」 ^lun-64-111

「如所知[^140]見，不念夢等」者，夢等喻五眾。五眾，人[^141]所著，不著夢等；欲令離著事，故以不著事為喻，欲令觀五眾如夢。於夢亦復（513b）生著，是故帝釋問「如夢」，亦[^142]不著是夢。 ^lun-64-112

\`1834\`凡夫人，以夢喻五眾，即復著夢，作是言「定有夢法眠睡時生」，是名「念夢」。 ^lun-64-113

是夢惡，是夢好──如是分別，是名「念是[^143]夢」。夢[^144]得好事則心高，得惡事則心愁。 ^lun-64-114

又用此夢譬喻，得是如[^145]夢實智慧，是名「念用夢」。 ^lun-64-115

聞[^146]是譬喻[^147]，我因此夢得知諸[^148]法如夢，是名「念我夢」。 ^lun-64-116

餘喻亦如是。 ^lun-64-117

爾時，須菩提答帝釋：若行者不念色，是色──人色、非人色，樹色、山色，是四大、若四大所造[^149]色等。 ^lun-64-118

不念是色若常、若無常等，不以色故心生憍慢。 ^lun-64-119

不念色是我所、非我所[^150]，入無我門，直至諸法實相中。 ^lun-64-120

是人能不念夢、不念是夢等；用是夢等譬喻，破著五眾；破著故，於夢中亦不錯。 ^lun-64-121

若不能破色著，是人於色錯，於夢亦錯。 ^lun-64-122

受、想、行、識乃至一切種智亦如是。 ^lun-64-123

幻、焰、響、影、化等亦如是。 ^lun-64-124

諸菩薩知諸法如夢，於夢亦不念。[^151] ^lun-64-125

釋曰[^187]： ^lun-64-126

是般若波羅蜜雖皆甚深，是品中了了說諸法實相故。是以三千大千世界中諸天持諸供養具來供養佛，一面立。 ^lun-64-127

問曰：即是上諸天，今更來？ ^lun-64-128

答曰：有人言：事久故去[^188]，竟更來。 ^lun-64-129

有人言：更有新天[^189]來者。 ^lun-64-130

欲令信般若故[^190]，十方面各千佛現[^191]。 ^lun-64-131

\`1840\`是人福德因緣，應見千佛故；佛神力故，在會眾人皆見[^192]十方佛。人天所見有限，非佛威神，無由得見彼諸佛。 ^lun-64-132

佛前說法者，皆字須菩提；難問者，皆字釋提桓因──取其同字者有千人。 ^lun-64-133

是時，須菩提、帝釋皆歡喜言：「非獨我等能說、能問。」 ^lun-64-134

佛欲證其事故，廣引其事，說：「彌勒及賢劫菩薩，於是摩伽陀國王舍城耆闍崛山，說般若波羅蜜。」 ^lun-64-135

如（514b）《經》中說[^193]：「彌勒菩薩將大眾到耆闍崛山，以足指開山頂[^194]，摩訶迦葉骨身著僧伽梨，執杖持鉢而出。[^195]彌勒為大眾說言：『有過去釋迦牟尼佛，人壽百歲時，是人是少欲知足，行頭陀弟子中第一，具六神通，得三明；常憐愍利益眾生故，以神通力令此骨身至今。因此小身得如是利，何況汝等大身[^196]、生於好世而不能自利？』爾時，彌勒因是事廣說法，令[^197]無量眾生得盡苦際。」 ^lun-64-136

以此事故，知彌勒在耆闍崛山中說法。 ^lun-64-137

是般若波羅蜜，過去、未來、現在佛所說，應當信受。 ^lun-64-138

須菩提問：「彌勒菩薩[^198]以何相、何因、以何法門說[^199]？」 ^lun-64-139

佛言：如我說。色等諸法非常非無常[^200]、非縛非解等[^201]，如先說。[^202] ^lun-64-140

\`1841\`亦不說色過去、未來、現在。 ^lun-64-141

如涅槃出三世，色等諸法亦如是──如先說：「一切法如涅槃相。」[^203] ^lun-64-142

彌勒所說亦如是。 ^lun-64-143

爾時，須菩提歡喜[^204]白佛言：「世尊！是般若波羅蜜第一清淨。」 ^lun-64-144

佛言：「色等諸法清淨故。」因[^205]果相似故。[^206] ^lun-64-145

「色等法清淨」者，所謂色等法不失業因緣故，及不得諸法生相定實故「不生不滅」。 ^lun-64-146

諸法相常不污染故「不垢不淨」。 ^lun-64-147

此中說譬喻，欲令事明了故[^207]。 ^lun-64-148

如虛空，塵水不著，性清淨故；般若波羅蜜亦如是，不生不滅故常清淨。 ^lun-64-149

如虛空，不可染污；般若波羅蜜亦如是，雖[^208]有邪見戲論不能染污，刀杖惡事不能壞，無色無形故不可取，不可取故則不可染污。 ^lun-64-150

復次，諸菩薩住辯才樂說無礙智中，為眾生說十二部經、八萬四千法聚，皆是\`1842\`般若波羅蜜一事[^209]，[^210]而分別為說；是故說：「般（514c）若波羅蜜可說故，清淨如虛空。」 ^lun-64-151

因虛空及山谷，有人聲從口中空出[^211]，因是出[^212]聲故名響。如響空，口聲亦如是──是二聲皆虛誑不實；而人以聲為實、以響為虛。 ^lun-64-152

般若亦如是，一切法皆畢竟空，如幻、如夢，凡夫法、聖法皆是虛誑；小菩薩以凡夫法為虛誑、聖法為實。 ^lun-64-153

問曰：是二皆虛誑，何以故小菩薩以凡夫法為虛、聖法為實？ ^lun-64-154

答曰[^213]：聖法因持戒、禪定、智慧──修集功德所[^214]成，故以為實；以凡夫法自然有，如響自然出，非是[^215]故作，[^216]以為虛[^217]。[^218] ^lun-64-155

眾生無始世來，著此身故，聲從身出以為實；小菩薩深樂善法故以為實。 ^lun-64-156

復次，如虛空中無音聲語言相故無所說──是語言音聲皆是作法，虛空是無作法[^219]；般若波羅蜜亦如是，第一深義、畢竟空，無有言說，一切語言道斷故。 ^lun-64-157

復次，如虛空無所得相[^220]，不得有、不得無。 ^lun-64-158

若有「無[^221]相」，如先破虛空相；[^222] ^lun-64-159

若無[^223]，因是虛空造無量事！ ^lun-64-160

般若波羅蜜亦如是，「有、無」相不可得故清淨。 ^lun-64-161

復次，般若波羅蜜因諸法正憶念故生──正憶念者，畢竟空清淨，故一切法不生不滅、不垢不淨。 ^lun-64-162

---

[^1]: （大智......餘）十四字＝（大智度論釋第42品下訖第43品上）十八字【宋】【元】【宮】，（釋歎淨品第42之下）十字【明】，（大智度論釋第41品下訖第42品上）十八字【聖】。（大正25，509d，n.3）

[^2]: 《大智度論疏》卷21：「『爾時釋提桓因門^※^』已下，即是品之大分第三，明天主問前百^※^相。所以然者，上文既明諸法皆淨，恐人不解而生取着成礎^※^相故，天主欲令無滯，所以問也。」（卍新續藏46，893c5-7）

※案：「門」應作「問」。「百」或作「有」。「礎」應作「礙」。

[^3]: 《大般若波羅蜜多經》卷436〈40 清淨品〉：

爾時，天帝釋問善現言：「大德！云何應知住菩薩乘諸善男子、善女人等修行般若波羅蜜多時所起執著？」

善現答言：「憍尸迦！住菩薩乘諸善男子、善女人等修行般若波羅蜜多時，無方便善巧故，起自心想，起布施想，起布施波羅蜜多想，起淨戒波羅蜜多想，......起般若波羅蜜多想；起內空想、起外空乃至無性自性空想；起四念住想......乃至八聖道支想；起如來十力想......乃至十八佛不共法想；起一切智想、起道相智、一切相智想；起佛無上正等菩提想；起諸如來應正等覺想；起於佛所種善根想──起以如是所種善根，合集稱量，與諸有情平等共有迴向無上正等覺想。」（大正7，195c5-20）

[^4]: 一切＋（種）【元】【明】。（大正25，509d，n.7）

[^5]: 《大般若波羅蜜多經》卷436〈40
清淨品〉：「憍尸迦！由此應知，住菩薩乘諸善男子、善女人等修行般若波羅蜜多時所起執著。憍尸迦！是善男子、善女人等由此執著所繫縛故，不能修行無著般若波羅蜜多迴向無上正等菩提。何以故？憍尸迦！非色本性可能迴向，非受、想、行、識本性可能迴向，乃至非一切智本性可能迴向，非道相智、一切相智本性可能迴向。」（大正7，195c20-28）

[^6]: 〔應〕－【宋】【元】【明】【宮】【聖】。（大正25，509d，n.8）

[^7]: 《大般若波羅蜜多經》卷436〈40
清淨品〉：「復次，憍尸迦！若菩薩摩訶薩欲於無上正等菩提，示現勸導讚勵慶喜他有情者，應觀諸法平等實性，隨此作意示現勸導讚勵慶喜他諸有情，謂作是言：『汝善男子、善女人等修行布施波羅蜜多時，不應分別我能行施；修行淨戒波羅蜜多時，不應分別我能持戒；修行安忍波羅蜜多時，不應分別我能修忍；修行精進波羅蜜多時，不應分別我能精進；修行靜慮波羅蜜多時，不應分別我能入定；修行般若波羅蜜多時，不應分別我能習慧；行內空時，不應分別我住內空；行外空乃至無性自性空時，不應分別我能住外空乃至無性自性空；修四念住時，不應分別我能修四念住；修四正斷乃至八聖道支時，不應分別我能修四正斷乃至八聖道支；修如來十力時，不應分別我能修如來十力；修四無所畏乃至十八佛不共法時，不應分別我能修四無所畏乃至十八佛不共法；修一切智時，不應分別我能修一切智；修道相智、一切相智時，不應分別我能修道相智、一切相智；修無上正等菩提時，不應分別我能修無上正等菩提。』憍尸迦！諸菩薩摩訶薩欲於無上正等菩提示現勸導讚勵慶喜他有情者，應如是示現勸導讚勵慶喜他諸有情。」（大正7，195c28-196a22）

[^8]: 許＝說【元】【明】。（大正25，509d，n.9）

[^9]: 《大般若波羅蜜多經》卷436〈40
清淨品〉：「若菩薩摩訶薩於其無上正等菩提能如是示現、勸導、讚勵、慶喜他有情者，於自無損，亦不損他，如諸如來所應許可示現、勸導、讚勵、慶喜諸有情故。憍尸迦！住菩薩乘諸善男子、善女人等若能如是示現、勸導、讚勵、慶喜趣菩薩乘諸有情者，便能遠離一切執著。」（大正7，196a22-28）

[^10]: 讚=語【宋】【宮】。（大正25，509d，n.10）

[^11]: 〔善哉〕－【宋】【元】【明】【宮】。（大正25，509d，n.11）

[^12]: 《大智度論疏》卷21：「『汝今更聽乘^※^釋』已下，即是品之第四，明天主請前善吉說百^※^相已，如來讚成。而善吉非一切知人，知有相不盡，是故如來復為廣說微細有相等法，下當一一釋可。」（卍新續藏46，893c9-12）

※案：「乘」或作「我」。「百」或作「有」。

[^13]: 〔汝〕－【宋】【元】【明】【宮】【聖】。（大正25，509d，n.12）

[^14]: 〔須菩提〕－【宋】【元】【明】【宮】。（大正25，509d，n.13）

[^15]: 《大般若波羅蜜多經》卷436〈40 清淨品〉：

爾時，世尊讚善現曰：「善哉！善哉！汝今善能為諸菩薩說執著相，令趣大乘；諸善男子、善女人等離執著相，修諸菩薩摩訶薩行。善現！復有此餘微細執著，當為汝說；汝應諦聽，極善思惟。」

善現白言：「唯然！願說，我等樂聞。」

佛言：「善現！住菩薩乘諸善男子、善女人等欲趣無上正等菩提，若於如來應正等覺取相憶念，皆是執著。若於過去、未來、現在一切如來應正等覺無著功德──從初發心乃至法住所有善根取相憶念；既憶念已，深心隨喜；既隨喜已，與諸有情平等共有迴向無上正等菩提──如是一切取相憶念皆名執著。若於一切如來弟子及餘有情所修善法取相憶念深心隨喜；既隨喜已，與諸有情平等共有迴向無上正等菩提，如是一切亦名執著。何以故？善現！於諸如來應正等覺及諸弟子若餘有情功德善根不應取相憶念分別，諸取相者皆虛妄故。」（大正7，196a28-b17）

[^16]: 《大般若波羅蜜多經》卷436〈40 清淨品〉：

時，具壽善現白佛言：「世尊！如是般若波羅蜜多最為甚深。」

佛言：「如是，以一切法本性離故。」（大正7，196b18-19）

[^17]: 《大品經義疏》卷12：

第二句^※^禮歎者，須菩提歡喜言：「我所解是甚深般若！」發言欲禮也。

佛述之：十方佛不能得般若，汝聲聞云何有般若可得？

次須菩提因此了悟，非但般若不可得，一切法亦不可得。

次佛述，中三，謂標、釋、結。

第一、明諸法一性者：即令上般若與法皆不可得，故是一性；「一性」者，謂畢竟淨也。次明若有「不畢竟」，可有「畢竟」；既無「不畢竟、有畢竟」故，無「畢竟」、無「不畢竟」，名為「二性」^※^也。是一法性是無性法。

第二、釋上無二性也。

「一法性」者，牒前一性也。「是二無性」者，亦無此一性，故名不二也。

「是無性即是性」者，名為不二性也。

「不起不作」者，本來如此，非^※^非智使然也。

「如是須菩提」下第三，結不二性：知此得益也。（卍新續藏24，285b7-18）

※「句」一作「可」。（卍新續藏24，285d，n.5）

※案：「二性」疑作「非二性」。

※案：「非」疑為衍字。

[^18]: 亦＋（不可知亦）【聖】【石】。（大正25，509d，n.14）

[^19]: 《大般若波羅蜜多經》卷436〈40 清淨品〉：

「世尊！如是般若波羅蜜多皆應敬禮！」

佛言：「如是，功德多故。然此般若波羅蜜多，無造無作，無能證者。」

「世尊！一切法性不可證覺。」（大正7，196b20-22）

[^20]: 《大智度論疏》卷21：「『佛言：一切法一性，非二相』者，即是畢竟空性也。『是一法性亦無性』者，明亦無此一畢竟空性也。『是無性即是性』者，明無性之性即是一切體性也。當釋。」（卍新續藏46，893c13-15）

[^21]: 〔是〕－【宋】【宮】。（大正25，509d，n.15）

[^22]: 一＋（切）【聖】。（大正25，509d，n.16）

[^23]: 礙相＝相礙【宋】【宮】。（大正25，509d，n.17）

[^24]: 《大般若波羅蜜多經》卷436〈40 清淨品〉：

佛言：「如是，以一切法本性唯一，能證所證不可得故。善現！當知諸法一性即是無性，諸法無性即是一性，如是諸法一性──無性是本實性，此本實性無造無作。善現！若菩薩摩訶薩能如實知諸所有法一性──無性，無造無作，則能遠離一切執著。」（大正7，196b22-28）

[^25]: 《大般若波羅蜜多經》卷436〈40 清淨品〉：

具壽善現復白佛言：「如是般若波羅蜜多，難可覺了！」

佛言：「如是！由此般若波羅蜜多，無能見者、無能聞者、無能覺者、無能知者，離證相故。」（大正7，196b28-c2）

[^26]: 如＋（汝）【元】【明】。（大正25，509d，n.18）

[^27]: 《大正藏》原作「相」，今依《高麗藏》作「想」（第14冊，1016a16）。

[^28]: 《大般若波羅蜜多經》卷436〈40 清淨品〉：

「世尊！如是般若波羅蜜多，不可思議！」

佛言：「如是！由此般若波羅蜜多不可以心取，離心相故；不可以色乃至識取，離彼相故；......不可以如來十力乃至十八佛不共法取，離彼相故；不可以一切智、道相智、一切相智取，離彼相故；不可以一切法取，離彼相故。復次，善現！如是般若波羅蜜多，不從色生，乃至不從一切法生。」

具壽善現復白佛言：「如是般若波羅蜜多，無所造作！」

佛言：「如是！以諸作者不可得故。善現！色不可得故，作者不可得；受、想、行、識不可得故，作者不可得；乃至一切法不可得故，作者不可得。善現！由諸作者及色等法不可得故，如是般若波羅蜜多無所造作。」（大正7，196c2-20）

[^29]: 〔根〕－【石】。（大正25，509d，n.20）

[^30]: 《正觀》（6），pp.171-172：經文在《大智度論》卷64（大正25，509a13-26）先說「礙法」，接著卷64（大正25，509a26-b8）說「遠離一切礙法」。

[^31]: 法＋（示教他無上道應以實法）十字【宮】。（大正25，509d，n.21）

[^32]: 《正觀》（6），pp.171-172：參見《大智度論》卷54（大正25，445a20-28）。

[^33]: 得＝許【宮】，＝說【聖】。（大正25，509d，n.22）

[^34]: 以＝已【宋】【元】【明】【宮】【石】。（大正25，509d，n.23）

[^35]: 《大智度論》對「無相相」之說明，參見卷61（大正25，495b17-24）、卷65（大正25，517a3-7）、卷87（大正25，674c18-19）、卷88（大正25，677c10-11）、卷94（大正25，718a12）。

[^36]: 〔相微細〕－【宮】【石】。（大正25，510d，n.1）

[^37]: 〔微〕－【聖】。（大正25，510d，n.2）

[^38]: 〔遠一切法〕－【宮】，遠＋（離）【聖】。（大正25，510d，n.3）

[^39]: 遠＝離【宋】【元】【明】【宮】【聖】。（大正25，510d，n.4）

[^40]: 微細＝細微【宋】【元】【明】【宮】。（大正25，510d，n.5）

[^41]: 畢竟空：一法性，無性。（印順法師，《大智度論筆記》［E013］p.308-309）

[^42]: 畢竟空：不應取相。（印順法師，《大智度論筆記》［E013］p.308）

[^43]: 在＝作【聖】。（大正25，510d，n.6）

[^44]: 難＋（解）【聖】。（大正25，510d，n.7）

[^45]: （1）〔耳〕－【宋】【元】【明】【宮】【聖】【石】。（大正25，510d，n.8）

（2）案：依一般經論所言：「眼」見，「耳」聞，「鼻、舌、身」覺（知），「意」知（識）。若就「覺或知」而言，僅「鼻、舌、身」覺知，故此處「耳」字應刪，如宋本等校勘。

若就「六種知」而言，則應補「眼」字，方成「六種知」。

[^46]: 也＋（釋四十一品竟）【石】。（大正25，510d，n.9）

[^47]: （1）（（大智...三））十四字＝（（釋無作品第四十三之上））十字【明】，（（大智度論釋第四十三品上無作品））十四字【宮】，（（大智度論釋第四十二品上無作行品））十五字【聖】，（（摩訶般若波羅蜜品第四十二無作品））十五字【石】。（大正25，510d，n.10）

（2）《摩訶般若波羅蜜經》卷12〈43
無作品〉：「摩訶般若波羅蜜經無作品第四十三（丹面各千佛品）」（大正8，308b13-14）

[^48]: 《大智度論疏》卷21：「『須菩提白佛言』已下，就此品中雖得門戶極多，而大有三分。上既明有相，即明波若無過，即是法無百^※^相；今次欲明人無百^※^相，故云『作者不可得故』。所以此初第一、明前既作無而所不作^※^，明前無行而無所不行。第二、明諸佛道同法，無異轍義故，所以面名^※^現千佛同法；無異轍義故，所以面名^※^現說波若。第二^※^、次明至行報諸根無惱無缺。」（卍新續藏46，894a10-16）

※案：「百」或作「有」。「作無而所不作」或作「無作而無所不作」。「名」或作「各」。「第二」或作「第三」。

[^49]: （1）《大般若波羅蜜多經》卷436〈40 清淨品〉：

具壽善現復白佛言：「如是般若波羅蜜多無所造作。」

佛言：「如是！以諸作者不可得故。善現！色不可得故作者不可得，受、想、行、識不可得故作者不可得，乃至一切法不可得故作者不可得。善現！由諸作者及色等法不可得故，如是般若波羅蜜多無所造作。」（大正7，196c15-20）

（2）案：玄奘譯《大般若經》「二分本」這一段文仍屬〈40
清淨品〉，自此以下，方為對應《摩訶般若波羅蜜經》〈43
無作實相品〉的〈41 無摽幟品〉。

[^50]: （1）《放光般若經》卷9〈44
無作品〉：「復次，須菩提！菩薩行般若波羅蜜，不具足行五陰，為行般若波羅蜜。」（大正8，65c17-18）

（2）《大般若波羅蜜多經》卷436〈41
無摽幟品〉：「復次，善現！菩薩摩訶薩行般若波羅蜜多時，不行色圓滿、不行色不圓滿，是行般若波羅蜜多。不行受、想、行、識圓滿，不行受、想、行、識不圓滿，是行般若波羅蜜多。」（大正7，197a23-26）

[^51]: （1）《大般若波羅蜜多經》卷436〈41
無摽幟品〉：「何以故？善現！菩薩摩訶薩行般若波羅蜜多時，尚不見不得色、受、想、行、識，況見況得色、受、想、行、識若圓滿若不圓滿！如是乃至尚不見不得一切智、道相智、一切相智，況見況得一切智、道相智、一切相智若圓滿若不圓滿！」（大正7，197b1-6）

（2）《放光般若經》卷9〈44
無作品〉：「何以故？五陰不具足為非五陰，不作是行為行般若波羅蜜；乃至薩云若不具足為非薩云若，不作是行為行般若波羅蜜。」（大正8，65c19-22）

（3）案：「乃至不行一切種智不具足者，是不名一切種智」，其中「不行」二字，似應刪除。

[^52]: 《大般若波羅蜜多經》卷436〈41
無摽幟品〉：「時，具壽善現白佛言：『世尊！甚奇！如來、應、正等覺善為大乘諸善男子、善女人等，宣說執著不執著相。』」（大正7，197b6-8）

[^53]: 智＝知【聖】。（大正25，510d，n.12）

[^54]: 不＝無【石】。（大正25，510d，n.13）

[^55]: 礙＝果【聖】。（大正25，510d，n.14）

[^56]: 《大般若波羅蜜多經》卷436〈41
無摽幟品〉：「復次，善現！菩薩摩訶薩行般若波羅蜜多時，不行色若執著若不執著，是行般若波羅蜜多；不行受、想、行、識若執著若不執著，是行般若波羅蜜多；......不行預流、一來、不還、阿羅漢果、獨覺菩提若執著若不執著，是行般若波羅蜜多；不行一切菩薩摩訶薩行、諸佛無上正等菩提若執著若不執著，是行般若波羅蜜多。

善現！菩薩摩訶薩如是行般若波羅蜜多時，如實了知色無執著、不執著相，受、想、行、識亦無執著不執著相；如是乃至如實了知一切菩薩摩訶薩行無執著不執著相，諸佛無上正等菩提亦無執著不執著相。」（大正7，197b10-c5）

[^57]: 曾＝會【明】。（大正25，510d，n.15）

[^58]: 〔是〕－【宋】【元】【明】【宮】。（大正25，510d，n.16）

[^59]: 〔讚若毀虛空〕－【聖】。（大正25，510d，n.17）

[^60]: 須菩提＋（譬如虛空，若讚時亦不增不咸^※^，毀時亦不增不咸^※^）【聖】。（大正25，510d，n.18）

※案：「不咸」應作「不減」。

[^61]: 法＋（法）【聖】。（大正25，511d，n.1）

[^62]: 《大般若波羅蜜多經》卷436〈41 無摽幟品〉：

時，具壽善現白佛言：「世尊！甚深法性極為希有，若說若不說俱不增不減。」

佛言：「善現！如是！如是！如汝所說。甚深法性極為希有，若說不說俱無增減。善現！假使如來、應、正等覺盡壽量住讚毀虛空，而彼虛空無增無減，甚深法性亦復如是，若說不說俱無增減。善現！譬如幻士於讚毀時無增無減亦無憂喜，甚深法性亦復如是，若說不說如本無異。」（大正7，197c5-13）

[^63]: 《大智度論疏》卷21：「『須菩提白佛言』已下，前明嘆法，今明嘆人也。」（卍新續藏46，894a21）

[^64]: 〔不〕－【石】。（大正25，511d，n.2）

[^65]: 〔行〕－【宮】【聖】。（大正25，511d，n.3）

[^66]: 禪＋（波羅蜜）【石】。（大正25，511d，n.4）

[^67]: 《大般若波羅蜜多經》卷436〈41 無摽幟品〉：

爾時，具壽善現復白佛言：「世尊！諸菩薩摩訶薩修行般若波羅蜜多甚為難事。謂此般若波羅蜜多，若修不修無增無減、無憂無喜、無向無背，而勤修學如是般若波羅蜜多乃至無上正等菩提常無退轉。何以故？世尊！諸菩薩摩訶薩修行般若波羅蜜多，如修虛空都無所有。世尊！如虛空中無色可了，無受、想、行、識可了......無一切智可了，無道相智、一切相智可了；無預流果可了，無一來、不還、阿羅漢果、獨覺菩提可了；無一切菩薩摩訶薩行可了，無諸佛無上正等菩提可了。

所修般若波羅蜜多亦復如是。謂此般若波羅蜜多甚深法中，無色可得，無受、想、行、識可得，乃至無一切菩薩摩訶薩行可得，無諸佛無上正等菩提可得。此中雖無諸法可得，而諸菩薩能勤精進修學般若波羅蜜多，乃至無上正等菩提常無退轉，是故我說諸菩薩摩訶薩修行般若波羅蜜多甚為難事。」（大正7，197c14-198a12）

[^68]: 大＋（誓）【元】【明】【石】。（大正25，511d，n.5）

[^69]: 《大般若波羅蜜多經》卷437〈41
無摽幟品〉：「爾時，具壽善現復白佛言：『世尊！諸菩薩摩訶薩能擐如是大功德鎧，一切有情皆應敬禮。』」（大正7，198a22-23）

[^70]: 《大般若波羅蜜多經》卷437〈41
無摽幟品〉：「世尊！若菩薩摩訶薩為諸有情擐功德鎧勤精進者，如為虛空擐功德鎧發勤精進。」（大正7，198a24-25）

[^71]: 〔人〕－【聖】。（大正25，511d，n.6）

[^72]: 《大般若波羅蜜多經》卷437〈41 無摽幟品〉：

世尊！若菩薩摩訶薩為欲成熟解脫有情擐功德鎧勤精進者，如為虛空成熟解脫擐功德鎧發勤精進。

世尊！若菩薩摩訶薩為一切法擐功德鎧勤精進者，如為虛空擐功德鎧發勤精進。

世尊！若菩薩摩訶薩為拔有情出生死苦擐功德鎧勤精進者，如為舉虛空置高勝處擐大功德鎧發勤精進。（大正7，198a26-b3）

[^73]: 大＋（誓）【元】【明】【聖】【石】。（大正25，511d，n.7）

[^74]: 《大般若波羅蜜多經》卷437〈41 無摽幟品〉：

世尊！諸菩薩摩訶薩得大精進勇猛勢力，為如虛空諸有情類速脫生死發趣無上正等菩提。

世尊！諸菩薩摩訶薩得不思議無等神力，為如虛空諸法性海擐功德鎧發趣無上正等菩提。

世尊！諸菩薩摩訶薩最極勇健，為如虛空所求無上正等菩提擐功德鎧發勤精進。

世尊！諸菩薩摩訶薩為如虛空諸有情類成熟解脫獲大利樂，勤修苦行欲證無上正等菩提，甚為希有。（大正7，198b3-12）

[^75]: 減＝增【石】。（大正25，511d，n.8）

[^76]: 增＝減【石】。（大正25，511d，n.9）

[^77]: （1）《大智度論疏》卷21：「『世尊！是眾生性亦不減』已下，以眾生性無故，眾生界亦不減；以聖人性無故，諸佛界亦不增；以佛界不增故，聖人亦不無滿；以眾生界不減故，眾生則不可盡也。」（卍新續藏46，894a23-b2）

（2）眾生不增不減。（印順法師，《大智度論筆記》〔E013〕p.309）

[^78]: 〔當〕－【宋】【元】【明】【宮】。（大正25，511d，n.10）

[^79]: 見＝是【石】。（大正25，511d，n.11）

[^80]: 《大般若波羅蜜多經》卷437〈41
無摽幟品〉：「時，眾會中有一苾芻竊作是念：『我應敬禮甚深般若波羅蜜多。此中雖無諸法生滅，而有戒蘊、定蘊、慧蘊、解脫蘊、解脫智見蘊施設可得，亦有預流、一來、不還、阿羅漢果、獨覺菩提施設可得，亦有菩薩摩訶薩行施設可得，亦有無上正等菩提施設可得，亦有菩薩摩訶薩眾及諸如來、應、正等覺施設可得，亦有佛寶、法寶、僧寶施設可得，亦有諸佛轉妙法輪令諸有情利益安樂施設可得。』」（大正7，198b25-c5）

[^81]: 《大智度論疏》卷21：

「釋曰」已下，明前品既說有相，今次說無有相。善吉既聞，聞品未^※^言波若波羅蜜無起無作故，即問言：「若爾者，菩薩不應行前波若波羅蜜得薩婆若。」故此品初云「波若無作」，佛即答言「化者不可得故」等義也。（卍新續藏46，894b3-6）

※案：「未」或作「末」。

[^82]: 《大智度論疏》卷21：「『應云何行』已下，上明無作，今次明行相也。」（卍新續藏46，894b8）

[^83]: 〔云何得〕－【宋】【元】【明】【宮】。（大正25，511d，n.12）

[^84]: 〔若〕－【宋】【元】【明】【宮】。（大正25，511d，n.13）

[^85]: 〔相〕－【石】。（大正25，511d，n.14）

[^86]: 《大智度論疏》卷21：「『示諸法畢竟實相故』已下，明波若實相法中，不明諸法常故，不同無智愚人；不明諸法無常故，不同相人──愚家兩忌，內外雙寂也。『不受是法』者，明隆為破常倒為無常觀，即捨也。」（卍新續藏46，894b9-12）

[^87]: 《大智度論疏》卷21：「『問曰：色等罪法』已下，問意云：此中明法，皆言從色至前種故──色等為苦、無常，可；共種故云何？」（卍新續藏46，894b13-14）

[^88]: 行＝得【宋】【元】【明】【宮】。（大正25，511d，n.15）

[^89]: 不＋（可）【聖】。（大正25，511d，n.16）

[^90]: 〔是〕－【石】。（大正25，511d，n.17）

[^91]: 〔無〕－【宋】【元】【明】【宮】【聖】。（大正25，511d，n.18）

[^92]: 善＝若【石】。（大正25，511d，n.19）

[^93]: 〔故〕－【石】。（大正25，511d，n.20）

[^94]: 《大智度論疏》卷21：「『礙者是非道』已上^※^，下品^※^明礙相；此中明無礙相，令善吉總結上下，故云爾也。當釋。」（卍新續藏46，894c1-2）

※案：「已上」宜作「已下」。「下品」宜作「上品」。

[^95]: 會眾＝眾會【宋】【元】【明】【宮】【聖】。（大正25，511d，n.21）

[^96]: 〔波羅蜜〕－【石】。（大正25，511d，n.22）

[^97]: 〔空〕－【宮】【聖】，空＝說【石】。（大正25，511d，n.23）

[^98]: 《大智度論疏》卷21：「『罪業因緣生故』已下，欲論行者亦非罪業所得，但因緣之義是虗誑法，故說為罪可。當釋。」（卍新續藏46，894c3-4）

[^99]: 虛空：可說不可說。（印順法師，《大智度論筆記》［E013］p.309）

[^100]: 大＋（誓）【聖】【石】＊。（大正25，511d，n.24）

[^101]: 〔喻〕－【石】。（大正25，512d，n.1）

[^102]: 《大智度論疏》卷21：

「何以再說」已下，答言相說「欲度眾生」者，今得以世閑^※^；以說「欲度眾生」者，今得涅槃等樂，故再說也。（卍新續藏46，894c5-6）

※案：「閑」或作「間」。

[^103]: （無）＋漏【聖】【石】。（大正25，512d，n.2）

[^104]: 縛＝脫【宋】【元】【明】【宮】【聖】。（大正25，512d，n.3）

[^105]: 脫＝縛【宋】【元】【明】【宮】【聖】。（大正25，512d，n.4）

[^106]: 彩＝綵【宋】【宮】【聖】。（大正25，512d，n.5）

[^107]: 案：依照經文，此乃須菩提所說。

[^108]: 眾生不增不減。（印順法師，《大智度論筆記》〔E013〕p.309）

[^109]: 戒眾＝眾生【宋】【元】【明】【宮】【石】。（大正25，512d，n.6）

[^110]: 《大智度論疏》卷21：「『爾時，釋提桓因語須菩提』已下，明天主現聞上佛與善吉了了說法諸實相，欲與守護故，發到門也。當釋。」（卍新續藏46，894c9-10）

[^111]: 讀＝讚【宋】【宮】。（大正25，512d，n.8）

[^112]: （守）＋護【聖】。（大正25，512d，n.9）

[^113]: 《大般若波羅蜜多經》卷437〈41 無摽幟品〉：

時，天帝釋復白佛言：「世尊！若善男子、善女人等於此般若波羅蜜多，至心聽聞、受持、讀誦、精勤修學、如理思惟、書寫、解說、廣令流布，我當云何守護於彼？」（大正7，198c11-14）

[^114]: 《大智度論疏》卷21：「『汝頗見是法可守護者』已下，明善吉意云：此法無相故，又波若力自無量故，不須外護也。然至論釋之。」（卍新續藏46，894c12-13）

[^115]: 《大智度論疏》卷21：「『是善男子』已下，上明法不須外護，今明人然不須外護。欲論佛法之中，然須內外兩護；但今此中欲顯波若是諸佛師，自有大力；又諸佛何護？不須世人所護。故塵外護非是都不須也。論自釋之，臨文當一一對釋。」（卍新續藏46，894c14-18）

[^116]: 護＝誰【聖】＊。（大正25，512d，n.10）

[^117]: 響＝嚮【聖】下同。（大正25，512d，n.11）

[^118]: 《大智度論疏》卷21：「『不念夢、不念是夢、不念用夢、不念我夢等』已下，明天主發四句。上善吉欲明不須外護義，故舉此十喻等，以易解況難解，反問天主明不可護義，但內行波若即是前護。今者天主復還舉此四句問善吉也。」（卍新續藏46，894c19-22）

[^119]: 《大般若波羅蜜多經》卷437〈41 無摽幟品〉：

時，天帝釋問善現言：「大德！云何菩薩摩訶薩修行般若波羅蜜多時，雖知諸法如幻、如夢、如響、如像、如光影、如陽焰、如變化事、如尋香城，而是菩薩摩訶薩不執是幻、是夢、是響、是像、是光影、是陽焰、是變化事、是尋香城，亦復不執由幻乃至由尋香城，亦復不執屬幻乃至屬尋香城，亦復不執依幻乃至依尋香城？」（大正7，199a9-16）

[^120]: 《大智度論疏》卷21：「『不念是色』已下，上為舉易解況難解故，以夢中反問天主；今復欲以難解況前易解。明色等既至不念，何況夢等故着者！此中復還舉四事答之，乃至一切種智，上四法亦然也。並至論當一一釋之可。」（卍新續藏46，894c23-895a2）

[^121]: 〔不念我夢......是化〕十五字－【宮】。（大正25，512d，n.12）

[^122]: 〔化〕－【宋】。（大正25，512d，n.13）

[^123]: 《大般若波羅蜜多經》卷437〈41 無摽幟品〉：

善現答言：「憍尸迦！若菩薩摩訶薩修行般若波羅蜜多時，不執是色，是受、想、行、識；亦不執由色，由受、想、行、識；亦不執屬色，屬受、想、行、識；亦不執依色，依受、想、行、識。如是乃至不執是一切智，是道相智、一切相智；亦不執由一切智，由道相智、一切相智；亦不執屬一切智，屬道相智、一切相智；亦不執依一切智，依道相智、一切相智。是菩薩摩訶薩修行般若波羅蜜多時，雖知諸法如幻乃至如尋香城，而能不執是幻乃至是尋香城，亦復不執由幻乃至由尋香城，亦復不執屬幻乃至屬尋香城，亦復不執依幻乃至依尋香城。」（大正7，199a16-27）

[^124]: 終歸於空：涅槃。（印順法師，《大智度論筆記》〔E015〕p.311）

[^125]: 《大智度論疏》卷21：「『須菩提及一比丘，出家法，敬禮而已』下，明天主是俗人，多設事供養；善吉等既是出家人，但須設法供養，故云『敬禮而已』，為別異道俗故然。」（卍新續藏46，895a5-7）

[^126]: 子弟＝弟子【石】。（大正25，512d，n.15）

[^127]: 〔守〕－【宋】【元】【明】【宮】。（大正25，512d，n.16）

[^128]: 令＝念【聖】。（大正25，513d，n.1）

[^129]: 苦惱＝惱苦【聖】。（大正25，513d，n.2）

[^130]: 《大智度論疏》卷21：「『若人少時應行』已下，此明應可外護義也。」（卍新續藏46，895a21）

[^131]: 《大智度論疏》卷21：「『如伽羅夜叉』已下，於事證上地人不須外護義也。當一一釋。」（卍新續藏46，895a22-23）

[^132]: （1）參見《雜阿含經》卷50（1330經）（大正2，367b5-29），《別譯雜阿含經》卷15（329經）（大正2，485a24-b22）。

（2）伽利夜叉拳打舍利弗。（印順法師，《大智度論筆記》〔H027〕p.421）

[^133]: 滅盡定是般若氣分。（印順法師，《大智度論筆記》［E019］p.318）

[^134]: 〔若〕－【石】。（大正25，513d，n.3）

[^135]: 杖＝仗【宋】【元】【明】【宮】下同。（大正25，513d，n.4）

[^136]: 誑＝護【聖】。（大正25，513d，n.5）

[^137]: 〔分〕－【宋】【宮】【聖】。（大正25，513d，n.6）

[^138]: 得是＝行【聖】。（大正25，513d，n.7）

[^139]: 知＝智【聖】。（大正25，513d，n.8）

[^140]: 〔知〕－【宋】【宮】。（大正25，513d，n.9）

[^141]: 〔人〕－【聖】。（大正25，513d，n.10）

[^142]: 〔亦〕－【聖】。（大正25，513d，n.11）

[^143]: 〔是〕－【宋】【元】【明】【宮】。（大正25，513d，n.12）

[^144]: 〔夢〕－【聖】。（大正25，513d，n.13）

[^145]: 如＝妙【宋】。（大正25，513d，n.14）

[^146]: （生念）＋聞【石】。（大正25，513d，n.15）

[^147]: 喻＝如【聖】。（大正25，513d，n.16）

[^148]: 得知諸＝實智慧【聖】。（大正25，513d，n.17）

[^149]: 〔若四大所造〕－【聖】。（大正25，513d，n.18）

[^150]: 〔非我所〕－【宋】【元】【明】【宮】【聖】【石】。（大正25，513d，n.19）

[^151]: 卷第六十五終【石】。（大正25，513d，n.20）

[^152]: 卷第六十六首【石】，前行石山本有「大智度經論品第四十一之餘」，〔經〕－【宋】【宮】。（大正25，513d，n.21）

[^153]: 《大智度論疏》卷21：「『爾時，佛神力故三千大千世界』已下，即即是品之第二，明波若法，同十方諸佛，何說不殊？故所以為貴。就此中復有二意：第一、明十方同，第二、明三世同──有此二意。今此初先明諸天聞說實相，了了分明，故說供養也。當釋。『亦如是相，如是名字』者，明現教不殊也。」（卍新續藏46，895b7-12）

[^154]: 《大智度論疏》卷21：「『皆字須菩提』已下，欲論一切十方諸佛所說皆爾，但此中為遂當時之座所見為語故，只言十方各千，唯據萬佛土也。明說波若時皆須解空第一人對，故盡言名須菩提。

天主既是地居天主，又當念波若，天名為淨，一切佛所說皆須淨人之主問此淨法，故云『皆字釋提桓因』也。當釋。」（卍新續藏46，895b13-18）

[^155]: 《大智度論疏》卷21：「『爾時，佛告須菩提彌勒菩薩摩訶薩』已下，第二、次明三世諸佛亦同無異嗢。上舉十方，論理在說同；今明彌動^※^，云三世莫易。所以舉彌勒者，欲以未來說同證現在義，未來既同現在佛說，當知現在佛說然同過去。欲以此為證，故於之^※^來然。」（卍新續藏46，895c1-5）

※案：「彌動」應作「彌勒」。「之」或作「未」。

[^156]: 《大智度論疏》卷21：「『當於是處』已下，次明處然同。明一切諸佛然常等此處說於波若。故《法華》^※^云：『我淨土不毀，而眾見燒盡；常在靈鷲山，及餘諸住處。』凡說大乘，皆明實相故；據此實相淨土處，然未曾異也。」（卍新續藏46，895c6-9）

※案：參見《妙法蓮華經》卷5〈16 如來壽量品〉（大正9，43b24-c17）。

[^157]: 〔如〕－【宋】【宮】。（大正25，513d，n.22）

[^158]: （1）十方諸佛同說般若。（印順法師，《大智度論筆記》〔E009〕p.302）

（2）三世十方諸佛同說般若。（印順法師，《大智度論筆記》〔E019〕p.318）

[^159]: 《大品經義疏》卷7：「『須菩問何相何因義』下，第二，明教門同。三問、三答。」（卍新續藏24，287a24）

[^160]: （1）《放光般若經》卷9〈44
無作品〉：「須菩提白佛言：『以何事、以何象、以何意，彌勒菩薩摩訶薩成阿耨多羅三耶三佛，說般若波羅蜜？』」（大正8，66c27-29）

（2）《大般若波羅蜜多經》卷437〈41
無摽幟品〉：「時，具壽善現白佛言：『世尊！慈氏菩薩摩訶薩當證無上正等覺時，當以何法諸行、相、狀，宣說般若波羅蜜多？』」（大正7，199b10-12）

[^161]: 《大品經義疏》卷7：「初答何相問，只是實相、無依無得相，故文中凡舉七相，謂非常非無常。」（卍新續藏24，287b7-9）

案：七相，即（1）非常非無常，（2）非苦非樂，（3）非我非無我，（4）非淨非不淨，（5）非縛非解，（6）非過去、非未來、非現在，（7）畢竟淨。

[^162]: 《大智度論疏》卷21：「『佛告』已下，此正答初問，明彌勒出時說波若相然復如是，如今無異。次色時無色故非常無常縛解垢淨等也，當釋。」（卍新續藏46，895c11-13）

[^163]: 當＝常【聖】。（大正25，513d，n.23）

[^164]: 《大般若波羅蜜多經》卷437〈41 無摽幟品〉：

佛告善現：「慈氏菩薩摩訶薩當得無上正等覺時，當以色非常非無常宣說般若波羅蜜多，當以受、想、行、識非常非無常宣說般若波羅蜜多；如是乃至當以一切智非常非無常宣說般若波羅蜜多，當以道相智、一切相智非常非無常宣說般若波羅蜜多。當以色非樂非苦宣說般若波羅蜜多，......當以色非我非無我宣說般若波羅蜜多，......當以色非淨非不淨宣說般若波羅蜜多，......當以色非縛非脫宣說般若波羅蜜多，當以受、想、行、識非縛非脫宣說般若波羅蜜多；如是乃至當以一切智非縛非脫宣說般若波羅蜜多，當以道相智、一切相智非縛非脫宣說般若波羅蜜多。當以色非過去非未來非現在宣說般若波羅蜜多，當以受、想、行、識非過去非未來非現在宣說般若波羅蜜多；如是乃至當以一切智非過去非未來非現在宣說般若波羅蜜多，當以道相智、一切相智非過去非未來非現在宣說般若波羅蜜多。」（大正7，199b12-c12）

[^165]: 《大般若波羅蜜多經》卷437〈41 無摽幟品〉：

具壽善現復白佛言：「世尊！慈氏菩薩摩訶薩當得無上正等覺時，當證何法？當說何法？」

佛告善現：「慈氏菩薩摩訶薩當得無上正等覺時，證色畢竟淨，說色畢竟淨；證受、想、行、識畢竟淨，說受、想、行、識畢竟淨。如是乃至證一切智畢竟淨，說一切智畢竟淨；證道相智、一切相智畢竟淨，說道相智、一切相智畢竟淨。」（大正7，199c12-19）

[^166]: 《大品經義疏》卷7：「『白佛』下，答第二因問。......因色淨故般若淨，此是諸法淨故般若淨。」（卍新續藏24，287b15-18）

[^167]: 《大智度論疏》卷21：「『須菩提白佛言』已下，答第二問。上明色淨等義，據於相淨為言；今云淨者，據於因淨。以色中實相為因，生於波若，故云等也。當一一釋。」（卍新續藏46，895c14-16）

[^168]: （1）《放光般若經》卷9〈44
無作品〉：「須菩提白佛言：『般若波羅蜜清淨。世尊！』」（大正7，67a6）

（2）《大般若波羅蜜多經》卷437〈41
無摽幟品〉：「具壽善現復白佛言：『世尊！如是般若波羅蜜多何緣清淨？』」（大正7，199c20-21）

[^169]: 《大般若波羅蜜多經》卷437〈41 無摽幟品〉：

佛告善現：「色清淨故，般若波羅蜜多清淨；受、想、行、識清淨故，般若波羅蜜多清淨。如是乃至一切智清淨故，般若波羅蜜多清淨；道相智、一切相智清淨故，般若波羅蜜多清淨。」（大正7，199c21-25）

[^170]: 《大品經義疏》卷7：「『世尊！云何色法淨』答第三何義問。義者，明清淨之所以也，以何義故明色及般若清淨，今廣釋清淨義，故云義也。論云『法門』也，以種種義故淨，亦種種門故得也。」（卍新續藏24，287b22-c1）

[^171]: 不生不滅。（印順法師，《大智度論筆記》［E010］p.303）

[^172]: 畢竟清淨：不生滅垢淨。（印順法師，《大智度論筆記》〔E004〕p.292）

[^173]: 《大般若波羅蜜多經》卷437〈41
無摽幟品〉：「佛告善現：『色無生無滅、無染無淨故清淨，色清淨故，般若波羅蜜多清淨；受、想、行、識無生無滅、無染無淨故清淨，受、想、行、識清淨故，般若波羅蜜多清淨。』」（大正7，199c29-200a4）

[^174]: 《大智度論疏》卷21：「『復次，須菩提虗空清淨故』已下，上善吉設三問答，兩問已竟，今次答第三問。明彌勒出時，然以如是等義說於波若也，當一一釋。色本來無染，故云不行也，當釋。虗空等可用而不可用，故云清淨；波若然然也。」（卍新續藏46，895c18-21）

[^175]: 《大般若波羅蜜多經》卷437〈41 無摽幟品〉：

「復次，善現！虛空清淨故，般若波羅蜜多清淨。」

「世尊！云何虛空清淨故，般若波羅蜜多清淨？」

「善現！虛空無生無滅、無染無淨故清淨，虛空清淨故，般若波羅蜜多清淨。」（大正7，200a8-11）

[^176]: 《大般若波羅蜜多經》卷437〈41
無摽幟品〉：「復次，善現！色無染污故，般若波羅蜜多清淨；受、想、行、識無染污故，般若波羅蜜多清淨。如是乃至一切智無染污故，般若波羅蜜多清淨；道相智、一切相智無染污故，般若波羅蜜多清淨。」（大正7，200a12-16）

[^177]: 《大般若波羅蜜多經》卷437〈41 無摽幟品〉：

具壽善現即白佛言：「世尊！云何色無染污故，般若波羅蜜多清淨；受、想、行、識無染污故，般若波羅蜜多清淨？如是乃至云何一切智無染污故，般若波羅蜜多清淨；道相智、一切相智無染污故，般若波羅蜜多清淨？」

佛告善現：「色不可取故無染污，色無染污故，般若波羅蜜多清淨；受、想、行、識不可取故無染污，受、想、行、識無染污故，般若波羅蜜多清淨。如是乃至一切智不可取故無染污，一切智無染污故，般若波羅蜜多清淨；道相智、一切相智不可取故無染污，道相智、一切相智無染污故，般若波羅蜜多清淨。

復次，善現！虛空無染污故，般若波羅蜜多清淨。」（大正7，200a16-28）

[^178]: 《大般若波羅蜜多經》卷437〈41 無摽幟品〉：

「世尊！云何虛空無染污故，般若波羅蜜多清淨？」

「善現！虛空不可取故無染污，虛空無染污故，般若波羅蜜多清淨。」（大正7，200a28-b2）

[^179]: （不）＋可【聖】＊。（大正25，514d，n.1）

[^180]: 《大智度論疏》卷21：「『虗空可說』已下，明空體無說故，設復說之，體然清淨；波若然爾，體無說故，設復說之，亦復清淨也。」（卍新續藏46，895c22-23）

[^181]: 二聲：人口發出的聲音及迴響。

[^182]: （1）《大智度論疏》卷21：「『因虗空中二聲出』已下，明六大成眾生，以四大圍虗空，識於中住，心即陀那；報風從齊，而相考打七處，故有聲出，以聲出聲，空故有嚮；若內外不空，則無聲嚮，故云『因虗空故二聲出』。雖因空有二聲出，空然不行；雖因波若故有可說波若，然不染，性常清，就不可得。明如虗空，皂^※^不可得故清淨；波若，無相故清淨也。當一一釋。」（卍新續藏46，895c24-896a6）

※皂：4.黑色。（《漢語大詞典》（八），p.247）

（2）《大品經義疏》卷7：「『二聲出』者，一因谷空、口空故有聲與大音聲。此喻因菩薩住二事：一、智慧，二、辨說，一般若為八萬四千法藏也。二聲未曾二，口聲亦空──出谷大音既空，口聲亦空；而凡夫無二謂二之^※^。谷聲不異聲，今言不異，明二聲二即，喻可說清淨──皆如大音說，豈不清淨也。」（卍新續藏24，287c4-8）

※案：「謂二之」或作「謂之二」。

[^183]: 《大般若波羅蜜多經》卷437〈41 無摽幟品〉：

「復次，善現！虛空唯假說故，般若波羅蜜多清淨。」

「世尊！云何虛空唯假說故，般若波羅蜜多清淨？」

「善現！如依虛空二響聲現唯有假說，唯假說故，般若波羅蜜多清淨。」（大正7，200b2-6）

[^184]: 不＝無【宋】【元】【明】【宮】【聖】。（大正25，514d，n.2）

[^185]: （1）《大般若波羅蜜多經》卷437〈41 無摽幟品〉：

「復次，善現！虛空不可說故，般若波羅蜜多清淨。」

「世尊！云何虛空不可說故，般若波羅蜜多清淨？」

「善現！虛空無可說事故不可說，由此般若波羅蜜多清淨。」（大正7，200b6-9）

（2）《大品經義疏》卷7：「第二句不故淨，上如大音說，說無所說故淨也。」（卍新續藏24，287c8-9）

[^186]: 〔相〕－【宋】【宮】。（大正25，514d，n.3）

[^187]: 《大智度論疏》卷21：「『釋曰』已下，上初品中，以如來自說故，列諸天大眾等來；次〈舌相品〉，為命說故來。次請分，初為請說故來；此中為明了了顯說諸法實相故復來也。」（卍新續藏46，896a7-9）

[^188]: 去＝志【聖】。（大正25，514d，n.5）

[^189]: 天＋（上）【宋】【元】【明】【宮】【聖】。（大正25，514d，n.6）

[^190]: 〔故〕－【聖】。（大正25，514d，n.7）

[^191]: 《大智度論疏》卷21：「『十方面各千佛現』已下，釋上十方同義也。」（卍新續藏46，896a11）

[^192]: （令）＋見【聖】【石】。（大正25，514d，n.8）

[^193]: 參見《大智度論》卷3〈1 序品〉（大正25，79a12-24）。

[^194]: 頂＝須【宋】【宮】。（大正25，514d，n.9）

[^195]: 摩訶迦葉：入滅，待彌勒出。（印順法師，《大智度論筆記》〔H023〕p.416）

[^196]: 身＋（大身）【宋】【元】【明】【宮】。（大正25，514d，n.10）

[^197]: 令＝合【聖】。（大正25，514d，n.11）

[^198]: 〔菩薩〕－【宋】【元】【明】【宮】。（大正25，514d，n.12）

[^199]: 《大智度論疏》卷21：

「以何相、何因、何行」已下，次釋上三問三答中經文也。上言「以何義」，此中乃云「以何門」──此是以「義」為「門」也。（卍新續藏46，896b6-7）

[^200]: 《正觀》（6），p.172：色等諸法非常、非無常，參見《大智度論》卷1（大正25，60b19-c6）、卷15（170b29-c17）、卷18（193a10-b7）、卷23（229b14-c12）、卷26（253b21-c6）、卷31（292b29-c8）、卷37（331b16-29）、卷43（372c10-26）。

[^201]: 《大智度論疏》卷21：「『佛言：如我說色諸法非常非無常等』已下，釋上答第一問中經文也。當釋。（卍新續藏46，896b8-9）

[^202]: 《正觀》（6），p.172：色等諸法非縛非解，參見《大智度論》卷46〈17
無縛無解品〉（大正25，392a22-393a），又見《大智度論》卷63〈41
信毀品〉（大正25，504a）。

[^203]: 《正觀》（6），p.172：一切法如涅槃相，參見《大智度論》卷5（大正25，96c10-14）、卷12（145c10-11）、卷15（146b20-21）、卷16（170b20-29、175a2-5）、卷18（190b10-18）、卷45（383c16-18）、卷50（420c26-27）、卷61（488c6-7）。另參見《大智度論》卷89（大正25，692a25-26）、卷86（662c13-22）。

[^204]: 《大智度論疏》卷21：「『爾時，須菩提歡喜』已下，釋上答第二問經文，此中以緣為名因，為緣因也。當釋。」（卍新續藏46，896b10-11）

[^205]: （淨）＋因【宋】【元】【明】【宮】【聖】。（大正25，514d，n.13）

[^206]: 參見《大智度論》卷63〈41 信謗品〉（大正25，505a21-b2）。

[^207]: 《大智度論疏》卷21：「『譬喻欲令事明了故』已下，次釋答上第三問經文也。（卍新續藏46，896b12）

[^208]: 雖＝離【聖】。（大正25，514d，n.14）

[^209]: 《大智度論疏》卷21：「『八萬四千法聚皆是波若波羅蜜一事』已下，明此中所說皆是波若中所說，一事而分別說成多許法聚作，所以云『一切諸法從波若生』也。當釋。」（卍新續藏46，896b13-15）

[^210]: 十二部經、八萬法聚，皆是般若。（印順法師，《大智度論筆記》〔E013〕p.309）

[^211]: 《大智度論疏》卷21：「『有人聲從口中空出』已下，已如上釋，當說諸小菩薩等以聖法涅槃等為實，如人以聲為實；以生死凡夫等法為虗，如人以嚮為虗。若言世間法有名無實，世出間法有實等者，皆是為諸小菩薩說故然也。當釋。」（卍新續藏46，896b16-20）

[^212]: 出＝二【宋】【元】【明】【宮】【聖】。（大正25，514d，n.15）

[^213]: 《大智度論疏》卷21：「『答曰』已下，言『自然有』者，此是作因已以果，不須更作而自得之，故云『自然』；如不作於嚮，而但有聲嚮自出也。當一一釋。」（卍新續藏46，896b22-24）

[^214]: 所＋（以）【石】。（大正25，514d，n.16）

[^215]: 是＋（人）【宋】【元】【明】【宮】【聖】【石】。（大正25，514d，n.17）

[^216]: 故作＝作故【聖】【石】。（大正25，514d，n.18）

[^217]: 虛＝空【石】。（大正25，514d，n.19）

[^218]: ┌小菩薩以凡法為虛，聖法為實

虛實
┴般若畢竟空中，凡聖皆虛　　　　（印順法師，《大智度論筆記》［B023］p.156）

[^219]: 《大智度論疏》卷21：

「虗空是無作法」，只釋上「虗空無取」文也。（卍新續藏46，896b24）

[^220]: 《大智度論疏》卷21：「『復次，如虗空無所得相』已下，釋上無所得經文也。如因虗空造無量事，而空無造相，亦無可取相；以因虗空造故，虗空則為非無。無虗空相可得故，則為非有──非有非無，則為虗空。波若亦爾也。當釋。」（卍新續藏46，896c1-4）

[^221]: （若）＋無【聖】【石】。（大正25，514d，n.20）

[^222]: 《正觀》（6），p.173：破虛空，參見《大智度論》卷51（大正25，426b14-427b2）、卷6（大正25，102b24-103a11）。

[^223]: 無＝不【宋】【元】【明】【宮】。（大正25，514d，n.21）