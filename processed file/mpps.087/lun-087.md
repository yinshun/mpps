[^41]釋曰： ^lun-087-1

須菩提伏[^42]受佛語，一切諸法雖空，而能起四禪、神通，是大菩薩近成佛者能行；今未知新發意者云何行，是故疑，問佛：「世尊！新發意[^43]菩薩摩訶薩云何於諸法無所（668b）有性中次第行、次第學、次第道，用是次第行得阿耨多羅三藐三菩提？」 ^lun-087-2

以次第行、次第學、次第道故，當知是新發意菩薩；雖無量劫發意，未得諸法實相，皆名「新學」。 ^lun-087-3

問曰：若如是人是新學，但應教行布施、持戒等，佛何以教令於諸法[^44]無所有畢竟空性中行？ ^lun-087-4

答曰：今明始入無所有、畢竟空法故，令行無所有。而是菩薩以無所有畢竟空和合布施、持戒等行；譬如小兒服藥，須蜜乃下。是故雖新發意，亦觀深空，無咎。 ^lun-087-5

佛答須菩提：「菩薩若初從諸佛聞，若從多供養諸佛者聞。」 ^lun-087-6

「^諸佛」者，若過去、若現在。 ^lun-087-7

「^多供養諸佛」者，遍吉、觀世音、得大勢菩薩、文殊師利、彌勒菩薩等。 ^lun-087-8

四種聲聞聖人義，如先說。[^45] ^lun-087-9

辟支佛不樂說法故，不說。 ^lun-087-10

「諸佛等聖人皆因無所有故有是分別。」 ^lun-087-11

聖人雖有禪定等諸功德，皆為涅槃故。 ^lun-087-12

「涅槃」即是寂滅相、無所有法。 ^lun-087-13

是故說：「諸聖人皆因涅槃有是差別。」 ^lun-087-14

「一切有為作法從因緣和合生[^46]起故有[^47]，無有實定性乃至如毫末許所有。」 ^lun-087-15

有為有二種：一者、色，二者、無色。 ^lun-087-16

色法破壞，分別乃至微塵，無有定實； ^lun-087-17

無色法中，乃至無有一念定實。 ^lun-087-18

破義，如上說。[^48] ^lun-087-19

是菩薩從諸佛聖人聞是法。餘人多以著心說，諸聖人以無著心說，是故但從聖人聞。 ^lun-087-20

爾時，次第學菩薩聞是法，以比智籌量決定，知諸法究竟必空，皆入佛所得實相中，所謂「寂滅、無戲論相」。 ^lun-087-21

我若得作佛、若不作佛，一等無異。何以故？ ^lun-087-22

諸法實相不增不減，更無新法可得故；法亦不失。 ^lun-087-23

若（668c）度眾生，眾生畢竟空，本末不可得； ^lun-087-24

我所願[^49]、所作功德及成佛時神通力皆如夢、如幻故，無一定實相，畢竟空。得、不得雖同，我何以不發心作佛？ ^lun-087-25

問曰：若知諸法畢竟空、無所有者，云何復言「我何以不發心作佛」？ ^lun-087-26

答曰：畢竟空，無所有，無所障礙，何妨發心作佛[^50]？ ^lun-087-27

復次，若說「畢竟空」，滅諸戲論，云何障發心？若障，即是有性，云何言「無所有性」？ ^lun-087-28

問曰：若不障發心，亦應不障不發心，菩薩何不安住而發心受諸勤苦？ ^lun-087-29

答曰： ^lun-087-30

有人言：是菩薩有種種因緣應發心──或以多諸親屬知識皆不聞、不知、不得是諸法實相，是故今世、後世受諸苦惱；我幸有力，能使是人得離眾苦。譬如人得好[^51]良藥，親里知識受諸病苦，云何不與？是故菩薩雖知諸法性無所有，因親里故而發心，利益眾生。 ^lun-087-31

菩薩復作是念：「我雖聞諸法實相，心未深入，未有禪定，智慧未熟，受諸苦惱。」是故發心求阿耨多羅三藐三菩提，集諸功德，以無所有法作證，自為，亦為他人。 ^lun-087-32

是菩薩復聞大乘深義──住眾生等、法等中，無別異心，可得佛。雖復中人及怨，都無異心。所以者何？是菩薩以畢竟空心，煩惱微薄、怨親平等，作是念：「怨親無定，以因緣故，親或為怨，怨或為親。」以此大因緣，具足忍波羅蜜故，得作佛。由何而得？由忍怨故。是以菩薩視[^52]怨如親。 ^lun-087-33

譬如欲過嶮道，應當敬重頂戴導師；又如良醫雖賤，為貴者所重。 ^lun-087-34

`2516`如是思惟、籌量、分別：「中人、怨家，雖於我無用，而是佛道（669a）因緣。」是故發阿耨多羅三藐三菩提心。 ^lun-087-35

是名一種次第行、次第學、次第道。 ^lun-087-36

是故以過去菩薩所行為證。 ^lun-087-37

問曰：「次第行」、「次第學」、「次第道」有何差別？ ^lun-087-38

答曰：^（1）^有人言：無差別；若行、若學、若道，義一而語異。 ^lun-087-39

^（2）^有人言：初名「行」，中名「學」，後名「道」。 ^lun-087-40

^（3）^「行」名布施，「學」名持戒，「道」名智慧。 ^lun-087-41

^（4）^復次，「行」名持戒，「學」名禪定，「道」名智慧。 ^lun-087-42

^（5）^復次，「行」名正語、正業、正命，「學」名正精進、正念、正定，「道」名正見、正思惟。此八事雖名為道，然分別有三分：[^53] ^lun-087-43

正見是「道」體；發起是道，名正思惟。 ^lun-087-44

正語、正業、正命，助益正見，故名為「行」。 ^lun-087-45

正精進、正念、正定，能成就正見，使令牢固，是名「學」。 ^lun-087-46

^（6）^復次，有人言：檀波羅蜜、毘梨耶波羅蜜名為「行」，初入道故。 ^lun-087-47

尸羅波羅蜜名為「學」──人心常隨五欲難禁難制，無須臾停息；漸以尸羅波羅蜜、禪波羅蜜制伏其心，是故名「學」。 ^lun-087-48

羼提波羅蜜、般若波羅蜜名為「道」。何以故？忍為善，般若為智慧，善、智具足故名「道」。譬如人有眼有足，隨意所至。 ^lun-087-49

如是等，名為三事差別。 ^lun-087-50

問曰：何以名「次第」？ ^lun-087-51

答曰：以須菩提意：若一切法無所有，初發心菩薩於是空法中云何能漸次第學？以是故說「次第」。 ^lun-087-52

諸法雖空難解，次第行得[^54]力故，能得成就；譬如緣梯，從一初桄[^55]漸上，上處雖高雖難，亦能得至。 ^lun-087-53

次第行者，四種行六波羅蜜，如經中說。 ^lun-087-54

^自行檀，教人行檀，讚檀功德，歡喜讚行檀者，善拔慳貪根，深愛檀波羅蜜，慈悲於眾生，通達諸法實相──以此因緣故，能四種行檀波羅蜜。 ^lun-087-55

或有人自行布施，不能（669b）教人布施──或畏他瞋，或畏為己教布施以之為恩[^56]。如是等因緣故，不能教人。 ^lun-087-56

或有人教人布施，自不能施；或有人種種讚歎布施之德，勸人令施而不能自行。 ^lun-087-57

有人自行布施，亦教人布施、稱讚布施之德，而見人布施不能歡喜。所以者何？或有破戒惡人行施而不喜見。 ^lun-087-58

有人喜見施主而不讚歎，以其邪見不識施果故。 ^lun-087-59

如是，各各不能具足。 ^lun-087-60

菩薩大悲心、深愛善法故，能行四事，如上說。 ^lun-087-61

^（1）^菩薩若但自布施、不教他人，但能今世[^57]少許利益。 ^lun-087-62

^（2）、（3）^是眾生隨業因緣墮貧窮處，是故菩薩教眾生言：「我不惜財物，我雖多施汝，汝亦不得持[^58]至後世；汝今當自作，後當自得。」以布施實功德，種種因緣教眾生行施。 ^lun-087-63

^（4）^見行施者雖是破戒惡人，但念其好心布施之德，不念其惡，是故歡喜讚歎。 ^lun-087-64

復次，見三寶無盡福田中施故，施[^59]福不盡，必至佛道；觀其未來無盡功德故，歡喜行是四種布施，世世財富。 ^lun-087-65

是菩薩雖不為財富布施，未具足阿耨多羅三藐三菩提、六波羅蜜等法，中間而財富自至；譬如人為穀故種禾[^60]，而稾草[^61]自至。 ^lun-087-66

菩薩得財物報時，離慳貪心，隨眾生意布施，須食與食等。 ^lun-087-67

問曰：是菩薩布施時，先施何等人？ ^lun-087-68

答曰： ^lun-087-69

是菩薩雖因眾生起大悲心，而菩薩布施，必先供養諸佛、大菩薩、辟支佛、阿羅漢及諸聖人。 ^lun-087-70

若無聖人，次第施持戒、精進、禪定、智慧離欲人。 ^lun-087-71

若無此人，施一切出家佛弟子。 ^lun-087-72

若無是人，次施持五戒、行十善道，及（669c）持一日戒、三歸。 ^lun-087-73

若無此人，次施中人非正非邪者。 ^lun-087-74

若無此人，次施五逆惡人，及諸畜生。 ^lun-087-75

不可不與，菩薩以施攝一切眾生故。 ^lun-087-76

有人言：應先布施五逆罪人、斷善根者，貧窮、老病、下賤、乞匃[^62]者，乃至畜生；譬如慈母，多有眾子，先念羸病，給其所須。又如菩薩為餓虎欲食子故，以身施之。[^63] ^lun-087-77

問曰：如是種種，應先施何者？ ^lun-087-78

答曰： ^lun-087-79

一切眾生皆是菩薩福田，能生大悲故。菩薩常欲以阿耨多羅三藐三菩提施眾生，何況衣食等而有分別！ ^lun-087-80

又菩薩得無生忍法，平等無差。 ^lun-087-81

未得無生忍者，或慈悲心多、或分別心多，此二心不得俱行。 ^lun-087-82

悲心多者，先施貧窮惡人，作是念：「種福田中，果報雖大，憐愍眾生故，先利貧者。」 ^lun-087-83

`2519`如是田雖不良，以慈悲心，得大果報。 ^lun-087-84

分別心多者，作是念：「諸佛有無量功德故，應先供養。」 ^lun-087-85

以分別諸法、取著佛身故心小；其心雖小，福田良故，功德亦大。 ^lun-087-86

若得諸法實相，入般若波羅蜜方便力中，心得自在，二事俱行──慈愍眾生，又視皆如佛。如是等，菩薩隨因緣行布施。 ^lun-087-87

問曰：經何以不言「與衣食等」，而言「須食與食」？ ^lun-087-88

答曰：有人須食與飲、須飲與衣，以不稱受者意故，福德少[^64]，是故言「須食與食[^65]」。 ^lun-087-89

問曰：有人若羞、若怖，雖有所須，不能發言，云何知其所須？ ^lun-087-90

答曰：菩薩觀其相貌，隨時所須、土地所宜； ^lun-087-91

或有知他心者，資生之具，隨意而與。 ^lun-087-92

是人因是布施，得成戒眾；復作是念：「我憐愍眾生，以衣食布施，所益甚少；不如持戒，常以無惱、無（670a）畏施於眾生。」 ^lun-087-93

菩薩住是持戒中，為守護戒故，生禪定。 ^lun-087-94

心不散、清淨故，得成慧眾；無戲論、捨諸[^66]著是慧相。 ^lun-087-95

以是慧破諸煩惱縛，得解脫眾。 ^lun-087-96

了了知見證解脫故，名解脫知見眾。 ^lun-087-97

是人先行布施及五眾因緣故，過聲聞、辟支佛地，入菩薩位。 ^lun-087-98

問曰：菩薩應行六波羅蜜，入菩薩位，此中何以說「五眾」？ ^lun-087-99

答曰：法雖一，以種種異名說，是故說「五眾」無咎。 ^lun-087-100

是人從一波羅蜜中欲起諸波羅蜜，布施為主，已先說。[^67] ^lun-087-101

「持戒眾」名尸波羅蜜； ^lun-087-102

「定眾」、「解脫眾」名禪波羅蜜；[^68] ^lun-087-103

`2520`「慧眾」、「解脫知見眾」是般若波羅蜜；[^69] ^lun-087-104

行諸波羅蜜時，能忍諸惡事，是名羼提波羅蜜； ^lun-087-105

能起諸波羅蜜，不休不息，是名毘梨耶波羅蜜。 ^lun-087-106

問曰：若爾者，何以不但說諸波羅蜜名而說「五眾」？ ^lun-087-107

答曰：是人欲入菩薩位，此中不但以持戒、禪定得，和合眾戒、清淨戒、無盡戒。以要言之，攝一切戒名為「戒眾」；能破煩惱，過二乘，入菩薩位。譬如一人、二人，不名為軍；和合多人，乃成為軍，能破怨敵。 ^lun-087-108

餘眾亦如是。 ^lun-087-109

菩薩自得禪定等眾，亦令眾生得，是名菩薩教化眾生； ^lun-087-110

教化眾生已，持自功德及眾生功德，盡迴向淨佛國[^70]。 ^lun-087-111

具此二法，即得一切種智，轉法輪，以三乘度眾生。 ^lun-087-112

是名「菩薩次第行、次第學、次第道」。 ^lun-087-113

先麁後細、先易後難，漸漸習學，名為「次第」。 ^lun-087-114

餘五波羅蜜，亦應隨義分別。 ^lun-087-115

諸法性雖無所有，而隨世諦行，為破顛倒故。 ^lun-087-116

復次，念佛等六念是初次第行，以易行易得故。 ^lun-087-117

問曰：六念中亦言「不以色念佛」，云何（670b）言「易」？ ^lun-087-118

答曰：有法共行，故名為「易」；譬如服苦藥，以蜜下之則易。 ^lun-087-119

六念義，如初品中廣說。[^71] ^lun-087-120

六波羅蜜、六念等，柔軟易行，不生邪見，是菩薩次第學法。 ^lun-087-121

餘三解脫門等，思惟籌量，或生邪見故不說。 ^lun-087-122

此中須菩提難：「世尊！若實無所有，云何有次第行等？」 ^lun-087-123

佛反問須菩提：「汝以聲聞智慧見色等法是一定實法不？」 ^lun-087-124

答言：「不見！」 ^lun-087-125

色等一切法但從因緣和合，假有其名，無有定實，云何言有？ ^lun-087-126

佛語須菩提：「汝若不見實定有，云何以次第等難空？」 ^lun-087-127

而次第法不離於空。 ^lun-087-128

爾時，須菩提受解了了，是故說：「我無所疑，為當來世求三乘人，聞佛說空、無所有性，以罪重智鈍故，取空相，便言：『誰垢誰淨？凡夫、惡人，何以名垢？出家、得道人，何以名淨？』是人不解佛語深義以何事而說，著是空故，言：『何用持戒等為？』以是因緣，即生邪見，破正見；破正見故，以少因緣而破戒及威儀，無所畏忌；出家人資仰白衣，便妄語求利衣食等，破於正命等。種此罪故，墮三惡道，或重於白衣。見有是失，故問佛。」 ^lun-087-129

「我已得道，於諸法無所受，又常聞佛說空法，云何戲論、生疑？ ^lun-087-130

又我常修無諍三昧，憐愍眾生，是故問佛。」[^72] ^lun-087-131

`2522`〈釋一心[^73]具萬行品第七十六[^74]〉[^75] ^lun-087-132

（大正25，670b24-675a14） ^lun-087-133

 ^lun-087-134

問曰：問者、答者俱言「無所有」，云何分別（674a）知[^161]是問、是[^162]答？ ^lun-087-135

答曰：所言法雖一而心異──問者以著心問，答者以無著心答。 ^lun-087-136

須菩提意謂：無所有中不應發心。 ^lun-087-137

須菩提為聽者著心故作是問──諸法空中，不見菩薩發心者、不見眾生可利益者、不見阿耨多羅三藐三菩提，是故於無所有法中作難者[^163]：「若一切法無所有性，菩薩見何利故發心？」 ^lun-087-138

須菩提於菩薩、眾生、阿耨多羅三藐三菩提中不疑，但問「無所有法」。 ^lun-087-139

佛答：「正以無所有、空故能[^164]發心。」 ^lun-087-140

若無所有、空，菩薩、眾生、阿耨多羅三藐三菩提亦皆[^165]空、無所有，云何起難？ ^lun-087-141

若眾生、菩薩及阿耨多羅三藐三菩提離無所有、空者，可有是難。 ^lun-087-142

如先說：「畢竟空於諸法無所障礙，何妨發心？」[^166] ^lun-087-143

佛還以「無所有」、「空」破須菩提所問。 ^lun-087-144

亦復自說因緣：「須菩提！著心者難得解脫。」 ^lun-087-145

是人從無始生死中來以一切煩惱故深[^167]著諸法，聞有亦著，聞空亦著，得失亦著；如是眾生難可勉[^168]出。 ^lun-087-146

是故菩薩發無上道心，自以相好嚴身，得梵音聲，有大威[^169]德，知眾生三世心根本，以種種神通力、因緣、譬喻，為說「無所有法」、「空解脫門」，引導其心。 ^lun-087-147

眾生見如是希有事，即時其心柔軟，信佛受法。 ^lun-087-148

是故經說：「著有者難得解脫；有所得者，無道、無果、無阿耨多羅三藐三菩提。」 ^lun-087-149

須菩提問：「世尊！若有所得者，無道、無果、無阿耨多羅三藐三菩提；無所得者有道、有果不？」 ^lun-087-150

佛答：「無所有即是道、即是果、即是阿耨多羅三藐三菩提。」 ^lun-087-151

若人不分別是有所得、是無所得，（674b）入諸法實相畢竟空中，是亦無所得──即是道、即是果、即是阿耨多羅三藐三菩提，不破壞諸法實相故。 ^lun-087-152

「法性」即是「諸法實相」。 ^lun-087-153

須菩提意謂：「法性」，正行、邪行常不可破壞，何以佛言「不壞法性是道、是果」？ ^lun-087-154

佛答：「法性雖不可破壞，眾生邪行故名為破壞。」 ^lun-087-155

如虛空，雲霧土塵雖不能染，亦名不淨。 ^lun-087-156

如人實欲染污虛空，是人為欲染污法性，無是事故。 ^lun-087-157

佛說譬喻：「若人欲壞法性，是人為[^170]欲於無所有法中得道、得果、得阿耨多羅三`2538`藐三菩提。」 ^lun-087-158

須菩提白佛[^171]：「若無所有即是道，云何有十地[^172]等諸菩薩法？」如經廣說。 ^lun-087-159

問曰：此事佛已先[^173]答，所謂：「若法空，菩薩見何事故發心？」今言：「若法空，云何有初地等？」佛皆以空答，今須菩提何以更問？ ^lun-087-160

答曰：以眾生著心難解故更問。 ^lun-087-161

是眾中，有新發意菩薩，聞是諸法實相空，即生著心，佛破其著，亦著所破法。須菩提為是人故更問。 ^lun-087-162

佛答須菩提：「以無所得故有初地，乃至般涅槃後舍利得供養。」 ^lun-087-163

有所著中，不可說初地及諸功德。 ^lun-087-164

亦以無所得因緣故，從布施乃至諸神通無有差別，無有差別故不應難！ ^lun-087-165

須菩提復問：「云何無所得布施乃至諸神通無有差別？」 ^lun-087-166

佛答：「菩薩從初發心已[^174]來，似[^175]阿耨多羅三藐三菩提寂滅相，布施畢竟空──所謂不得施者、受者、財物而行布施，如是布施中無有分別；乃至不得菩提而得阿耨多羅三藐三菩提，亦如是。」 ^lun-087-167

是名「菩薩行無所得般若波羅蜜」。 ^lun-087-168

行是無所得（674c）般若波羅蜜，魔、若魔天不能破壞。 ^lun-087-169

「一念中行六波羅蜜」者。 ^lun-087-170

問曰：須菩提何以故問「一念中行六波羅蜜等諸功德」？ ^lun-087-171

答曰：須菩提從佛聞般若波羅蜜甚深無所有相，於諸法中無礙相；若爾者，則無所不能、無事不作，云何菩薩一念中能攝六波羅蜜乃至八十隨形好？ ^lun-087-172

初發心時，以著有無心重故，漸漸次第行；今[^176]有無悉捨故，無所不能，是故問。 ^lun-087-173

佛答：「菩薩不離般若波羅蜜行布施等諸功德，無障礙故，能一念中行。」 ^lun-087-174

若遠離般若波羅蜜，則漸漸次第行。 ^lun-087-175

須菩提問：「云何名不遠[^177]離？」 ^lun-087-176

佛答：「菩薩不以二相行布施等。」 ^lun-087-177

復問：「云何不以二相？」 ^lun-087-178

佛答：「菩薩行般若波羅蜜時，欲具足檀波羅蜜，於布施一念中攝一切善法。」如先說。[^178] ^lun-087-179

何等是「一念」？所謂菩薩得無生法忍，斷一切煩惱，除諸憶想分別，安住無漏心中，布施一切。 ^lun-087-180

「無漏心」是無相相[^179]。 ^lun-087-181

菩薩住是心中，不見誰施、誰受、誰物，離一切相心布施；不見有一法，乃至阿耨多羅三藐三菩提尚不見，何況餘法！ ^lun-087-182

是名「不二相」。 ^lun-087-183

乃至八十隨形好，亦如是。 ^lun-087-184

須菩提更以異事問此義：「世尊！諸法無相、無作、無起，云何能具足檀波羅蜜等，乃至八十隨形好？」 ^lun-087-185

佛答：「菩薩無相、無作法中不取相故，無障礙心布施，須食與食等。」經中已委悉[^180]。 ^lun-087-186

又先品中亦廣說，[^181]是故更不解。 ^lun-087-187

無漏、無相六波羅蜜有二種：一者、得無生法忍菩薩所行，二者、未得無生法忍菩薩所行。 ^lun-087-188

得無生（675a）法忍菩薩所行，如此中所說。[^182]何以故？住無相、無漏心中，行布施等諸法故。 ^lun-087-189

問曰：生身菩薩貪惜未除故，割截甚痛，是則為難；得無生法忍菩薩，如化人所作，割截無痛，有何恩分[^183]？ ^lun-087-190

答曰： ^lun-087-191

得無生法忍菩薩，行是六波羅蜜為難！所以者何？得無生法忍寂滅心，應受涅槃樂，而捨此寂滅樂，入眾生中受種種身──或為賤人、或為畜生等，是則為難！ ^lun-087-192

生身菩薩，貪愛未除，著佛身故，以身布施；是為悕[^184]望，非清淨施，是故不如。 ^lun-087-193

復次，行無漏、無相六波羅蜜，是時能具足；有漏、有相則不能具足。是故能具足者有大恩分。 ^lun-087-194

---

[^1]: 釋＋（三）【宋】【元】【明】【宮】。（大正25，666d，n.8）
[^2]: 第七十五之餘＝第七十五品下訖第七十六品【宋】，＝第七十五下訖第七十六品【元】，＝第七十五之下【明】，＝七十四品下訖第七十五品【聖】。（大正25，666d，n.10）
[^3]: 《大品經義疏》卷10〈75 三次品〉： ^「新學菩薩云何次第行」下第二，為始行菩薩開行次第也。論云：須菩提信受佛語，諸法雖空，而能起五通等，此是知菩薩所能行也。新學菩薩云何於無所有中脩行次第？此間言云始學之中無所有，便有言無次第，故問也。佛答中約三種明次第，一者約發心明次第，二者約六度明次第，三者得六念明次第。（卍新續藏24，328b18-23）
[^4]: 《大品經義疏》卷10〈75 三次品〉： ^問：「何等是新學？」答：「雖未得無生現前，無量劫脩行皆名新學人。」（卍新續藏24，328b23-c1）
[^5]: （1）《放光般若經》卷17〈75 無堅要品〉： ^須菩提白佛言：「若菩薩於諸法所有、無所有，於禪、五通，成阿耨多羅三耶三菩；云何菩薩於無所有法中未曾所知能知、未曾所學得學，從是中成阿耨多羅三耶三菩？」（大正8，120b5-9） （2）《大般若波羅蜜多經》卷466〈73 漸次品〉： ^爾時，具壽善現白佛言：「世尊！若菩薩摩訶薩於一切法無性性中起四靜慮、發五神通，證得無上正等菩提，具諸功德，安立有情三聚差別，令其獲得利樂事者，云何初發心菩薩摩訶薩於一切法無性性中作漸次業、修漸次學、行漸次行，證得無上正等菩提，作諸有情勝利樂事？」（大正7，354c20-26）
[^6]: 〔以〕－【宋】【元】【明】【宮】【石】。（大正25，666d，n.13）
[^7]: 毫末：毫毛的末端，比喻極其細微。（《漢語大詞典》（六），p.1010）
[^8]: 許：7.表約略估計數。（《漢語大詞典》（十一），p.68）
[^9]: 《大般若波羅蜜多經》卷466〈73 漸次品〉： ^佛告善現：「諸菩薩摩訶薩初發心位，或從佛聞，或復從於多供養佛菩薩、獨覺及阿羅漢、不還、一來、預流果等賢聖所聞，謂證諸法無性為性究竟圓滿方名為佛，漸證諸法無性為性名為菩薩，乃至預流深信諸法無性為性名賢善士，故一切法及諸有情無不皆以無性為性，法及有情乃至無有如毛端量自性可得。」（大正7，354c26-355a4）
[^10]: 〔所〕－【宋】【元】【明】【宮】。（大正25，666d，n.14）
[^11]: 有＋（性）【元】【明】。（大正25，666d，n.15）
[^12]: 《大般若波羅蜜多經》卷466〈73 漸次品〉：「^是菩薩摩訶薩作此念已，求趣無上正等菩提，普為有情得涅槃故，作漸次業、修漸次學、行漸次行。如過去世諸菩薩摩訶薩求趣無上正等菩提，先學漸次業、學、行故，證得無上正等菩提。」（大正7，355a11-15）
[^13]: 〔行〕－【宋】【元】【明】【宮】。（大正25，666d，n.17）
[^14]: 〔行〕－【宋】【元】【明】【宮】。（大正25，666d，n.17-1）
[^15]: 《大般若波羅蜜多經》卷466〈73 漸次品〉：「^由施、戒故復得定蘊，由施、戒、定故復得慧蘊，由施、戒、定、慧故復得解脫蘊，由施、戒、定、慧、解脫故復得解脫知見蘊。」（大正7，355a26-28）
[^16]: 《大般若波羅蜜多經》卷466〈73 漸次品〉：「^由施乃至解脫智見蘊圓滿故，超諸聲聞及獨覺地，證入菩薩正性離生。」（大正7，355a28-b1）
[^17]: 《大般若波羅蜜多經》卷466〈73 漸次品〉：「^善現！是菩薩摩訶薩由布施故，雖能如是作漸次業、修漸次學、行漸次行，而於一切都無所得。所以者何？以一切法無自性故。」（大正7，355b4-7）
[^18]: 〔脫〕－【宋】【元】【明】【宮】。（大正25，666d，n.19）
[^19]: 各＋（各）【宋】【元】【明】【宮】。（大正25，667d，n.1）
[^20]: 《大般若波羅蜜多經》卷466〈73 漸次品〉：「^由戒、定、慧、解脫、解脫智見蘊清淨故，超諸聲聞及獨覺地，證入菩薩正性離生。」（大正7，355b25-27）
[^21]: 〔波羅蜜〕－【宋】【元】【明】【宮】【聖】。（大正25，667d，n.2）
[^22]: 《大般若波羅蜜多經》卷466〈73 漸次品〉：「^是菩薩摩訶薩由於六波羅蜜多方便善巧，超諸聲聞及獨覺地，證入菩薩正性離生。」（大正7，356a8-10）
[^23]: 〔解〕－【宋】【元】【明】【宮】【聖】。（大正25，667d，n.4）
[^24]: 印順法師，〈方便之道〉，《華雨集》（二），pp.268-269： ^《大智度論》說到（六念中的）念佛有二： 一、念如來等十號；念佛三十二相、八十隨形好；念佛戒具足，......解脫知見具足；念佛一切知......十八不共法等功德（《大智度論》卷21，219b-221b）。這與念佛的十號，生身，法身相同。 二、般若的實相念佛，「無憶〔思惟〕故，是為念佛」。而無憶無念的念佛，是色等五陰；三十二相及隨形好；戒眾......解脫知見眾；十力，四無所畏，四無礙智，十八不共法，大慈大悲；十二因緣法；這一切都無自性，自性無所有，所以「無所念，是為念佛」（《大智度論》卷87，667b）。佛的生身，以五陰和合為體，所以觀五陰無所有。經說：「見緣起即見法」，「見法即見我（佛）」（《中部》（28）《象跡喻大經》（日譯南傳9，p.340），《中阿含經》30《象跡喻經》（大正[1，467a](javascript:showtaisho('bk=1&pn=467&co=1'))），《小部》《如是語經》〈三集〉（日譯南傳23，p.343）），所以觀緣起〔因緣〕。惟有般若的離相無所有，才真能見佛之所以佛的。但實相念佛，是於生身、法身等而無念無思惟的，所以般若的「無所念是為念佛」，與念色身、法身等是不相礙的。
[^25]: 《大般若波羅蜜多經》卷466〈73 漸次品〉：「^復次，善現！諸菩薩摩訶薩作漸次業、修漸次學、行漸次行時，從初發心以一切智智相應作意，信解一切法皆以無性而為自性，先應修學佛隨念，次應修學法隨念，次應修學僧隨念，次應修學戒隨念，次應修學捨隨念，後應修學天隨念。」（大正7，356a19-24）
[^26]: 《大般若波羅蜜多經》卷466〈73 漸次品〉：「^善現！云何菩薩摩訶薩修學佛隨念？謂菩薩摩訶薩修學佛隨念時，不應以色思惟如來、應、正等覺，不應以受、想、行、識思惟如來、應、正等覺。何以故？色乃至識皆無自性，若法無自性則不可念、不可思惟。所以者何？若無念、無思惟是為佛隨念。」（大正7，356a24-29）
[^27]: 《大般若波羅蜜多經》卷466〈73 漸次品〉：「^善現！是菩薩摩訶薩以一切法無性為性方便力故，覺一切法皆無自性，其中無有想亦復無無想。善現！諸菩薩摩訶薩應如是修學佛隨念，謂一切法無性性中，佛尚不可得，況有佛隨念！」（大正7，356c14-18）
[^28]: 《大般若波羅蜜多經》卷466〈73 漸次品〉：「^何以故？如是諸法皆無自性，若法無自性則不可念、不可思惟。所以者何？若無念、無思惟是為法隨念。」（大正7，356c25-27）
[^29]: 《大般若波羅蜜多經》卷466〈73 漸次品〉：「^若如是修學法隨念，是為作漸次業、修漸次學、行漸次行。若菩薩摩訶薩能如是作漸次業、修漸次學、行漸次行時，則能圓滿四念住，廣說乃至一切相智，由此證得一切智智。善現！是菩薩摩訶薩以一切法無性為性方便力故，覺一切法皆無自性，其中無有想亦復無無想。善現！諸菩薩摩訶薩應如是修學法隨念，謂一切法無性性中，法尚不可得，況有法隨念！」（大正7，356c29-357a8）
[^30]: 《大般若波羅蜜多經》卷466〈73 漸次品〉： ^善現！云何菩薩摩訶薩修學僧隨念？謂菩薩摩訶薩修學僧隨念時，應作是念：「佛弟子眾具淨戒蘊、定蘊、慧蘊、解脫蘊、解脫智見蘊，四雙八隻補特伽羅，一切皆是無為所顯，皆以無性而為自性，由此因緣不應思惟。何以故？如是善士皆無自性，若法無自性則不可念、不可思惟。所以者何？若無念、無思惟是為僧隨念。」善現！諸菩薩摩訶薩行深般若波羅蜜多時，應如是修學僧隨念。若如是修學僧隨念，是為作漸次業、修漸次學、行漸次行。若菩薩摩訶薩能如是作漸次業、修漸次學、行漸次行時，則能圓滿四念住，廣說乃至一切相智，由此證得一切智智。善現！是菩薩摩訶薩以一切法無性為性方便力故，覺一切法皆無自性，其中無有想亦復無無想。善現！諸菩薩摩訶薩應如是修學僧隨念，謂一切法無性性中，僧尚不可得，況有僧隨念！（大正7，357a8-25）
[^31]: 〔修〕－【宋】【元】【明】【宮】。（大正25，667d，n.8）
[^32]: 參見《大智度論》卷22〈1 序品〉（大正25，225c28-226a20）。
[^33]: 《大般若波羅蜜多經》卷466〈73 漸次品〉：「^善現！云何菩薩摩訶薩修學戒隨念？謂菩薩摩訶薩修學戒隨念時，從初發心應念聖戒無缺無隙，無瑕無穢，無所取著，應受供養，智者所讚，妙善受持，妙善究竟，隨順勝定，思惟此戒無性為性，由是因緣不應思惟。何以故？如是聖戒都無自性，若法無自性則不可念、不可思惟。所以者何？若無念、無思惟是為戒隨念。......善現！諸菩薩摩訶薩應如是修學戒隨念，謂一切法無性性中，戒尚不可得，況有戒隨念！」（大正7，357a25-b12）
[^34]: 〔故〕－【宋】【元】【明】【宮】。（大正25，667d，n.9）
[^35]: 《大般若波羅蜜多經》卷466〈73 漸次品〉： ^善現！云何菩薩摩訶薩修學捨隨念？謂菩薩摩訶薩修學捨隨念時，從初發心常應念捨，若念自捨，若念他捨，若念捨財，若念捨法，於捨施位終不起心：「我能捨施或不捨施。」若捨所有身分肢節，亦不起心：「我能捨施或不捨施。」亦不思惟所捨所與施福、施果。何以故？如是諸法皆無自性，若法無自性則不可念、不可思惟。所以者何？若無念、無思惟是為捨隨念。......善現！諸菩薩摩訶薩應如是修學捨隨念，謂一切法無性性中，捨尚不可得，況有捨隨念！（大正7，357b12-c1）
[^36]: 《大般若波羅蜜多經》卷466〈73 漸次品〉： ^善現！云何菩薩摩訶薩修學天隨念？謂菩薩摩訶薩修學天隨念時，從初發心應作是念：「四大王眾天乃至他化自在天，由有淨信、戒、聞、捨、慧，從此命終生彼天處。我今亦有如是淨信、戒、聞、捨、慧，與彼諸天功德相似。」又作是念：「諸預流等生六欲天，諸不還等生上二界，如是一切皆不可得、不應思惟。何以故？如是諸天皆無自性，若法無自性則不可念、不可思惟。所以者何？若無念、無思惟是為天隨念。」......善現！諸菩薩摩訶薩應如是修學天隨念，謂一切法無性性中，天尚不可得，況有天隨念！（大正7，357c1-20）
[^37]: 行＝於【宋】【元】【明】【宮】【聖】。（大正25，668d，n.1）
[^38]: 〔所〕－【宋】【元】【明】【宮】。（大正25，668d，n.2）
[^39]: 《大般若波羅蜜多經》卷466〈73 漸次品〉： ^具壽善現白言：「世尊！若一切法皆無自性，則應無色、受、想、行、識，乃至應無一切智智，是則應無佛、法、僧寶、道果染淨，亦無得、無現觀，則一切法皆應是無！」（大正7，358b1-4）
[^40]: 《大品經義疏》：「^須菩提便領解云：我已得道不復生疑，但為當來學大乘人鈍根惡取空故，聞空便無垢、無淨土家，持戒名淨，凡夫惡人為垢也。破正見者，惡取空是邪見故破正見；內破正見故，外破戒及威儀；以不畏罪故，便妄語求利故破淨命也。」（卍新續藏24，329a6-10）
[^41]: 〔【論】〕－【宋】【宮】【聖】。（大正25，668d，n.4）
[^42]: 伏＝信【宋】【元】【明】【宮】。（大正25，668d，n.5）
[^43]: 發意＝學【宋】【元】【明】【宮】【聖】。（大正25，668d，n.7）
[^44]: 〔諸法〕－【宋】【元】【明】【宮】【聖】。（大正25，668d，n.8）
[^45]: 《正觀》（6），p.210：「聲聞果位」，參見《大智度論》卷32（大正25，300c-301a）、卷35（大正25，321a）、卷40（大正25，349b）、卷54（大正25，447a）、卷86（大正25，662b）。
[^46]: 〔生〕－【宋】【元】【明】【宮】。（大正25，668d，n.12）
[^47]: 〔有〕－【宋】【元】【明】【宮】。（大正25，668d，n.13）
[^48]: 《正觀》（6），p.210：《大智度論》卷12（大正25，147b8-148a22）、卷15（大正25，171a5-b15）、卷36（大正25，326b20-24）。
[^49]: 願＝聞【宮】。（大正25，668d，n.14）
[^50]: 〔作佛〕－【宋】【元】【明】【宮】。（大正25，668d，n.15）
[^51]: 好＋（食）【元】【明】。（大正25，668d，n.16）
[^52]: 視＝觀【宋】【元】【明】【宮】。（大正25，668d，n.17）
[^53]: 參見《大智度論》卷19〈1 序品〉：「^是八正道有三分：三種為戒分，三種為定分，二種為慧分。」（大正25，203a23-24）
[^54]: 得＝法【元】【明】。（大正25，669d，n.1）
[^55]: 桄（^ㄍㄨㄤˋ）：2.門、几、車、船、梯、床、織機等物上的橫木。（《漢語大詞典》（四），p.972）
[^56]: 恩＝思【聖】。（大正25，669d，n.2）
[^57]: 今世＝令施【宮】。（大正25，669d，n.4）
[^58]: 持＋（此）【聖】。（大正25，669d，n.5）
[^59]: 〔施〕－【宋】【元】【明】【宮】。（大正25，669d，n.6）
[^60]: 禾（^ㄏㄜˊ）：1.粟。陳奐傳疏：禾者，今之小米。2.粟的植株，穀類作物。4.稻。（《漢語大詞典》（八），p.1）
[^61]: （1）稾：1.穀類的莖幹。（《漢語大字典（四）》，p.2625） （2）《一切經音義》卷26：「^稾草（（稾）古老反，禾幹之草也）。」（大正54，479b17）
[^62]: 《一切經音義》卷25：「^匃，音葢。乞匃：行求乞索也。」（大正54，466b11）
[^63]: 本生：施餓虎。（印順法師，《大智度論筆記》［H013］p.404）
[^64]: 少＋（故）【宋】【元】【明】。（大正25，669d，n.10）
[^65]: 〔食與食〕－【宋】【元】【宮】。（大正25，669d，n.11）
[^66]: 〔諸〕－【宋】【元】【明】【宮】。（大正25，670d，n.1）
[^67]: 《正觀》（6），p.210：參見《大智度論》卷45（大正25，387c20-388a2）、卷81（大正25，628b22-c1）。
[^68]: 《大智度論》卷21〈1 序品〉：「^復次，念佛解脫眾具足：佛解脫諸煩惱及習根本拔故......，成就八解脫，甚深遍得故，名為具足解脫。復次，離時解脫及慧解脫故，便具足成就共解脫......，名具足解脫眾。復次，......於諸禪定入出自在無礙故。」（大正25，220c29-221a15）
[^69]: 《大品經義疏》：「^五分身、六度相攝者，尸羅攝戒身，〔禪定〕^※1^攝解脫身及定身，般若攝慧身及解脫智見。而解脫身應入般若，般若斷或^※2^云何屬定身？答（云云）竟。論禪定是功德藂^※3^林，故解脫攝屬也。」（卍新續藏24，328c20-23） ※1案：「^攝解脫身及定身」之前疑脫漏「禪定」二字，今依文義補上。 ※2案：「或」或作「惑」。或：11.通" 惑 "。（《漢語大詞典》（五），p.213） ※3案：藂（^ㄘㄨㄥˊ）：同" 叢 "。（《漢語大詞典》（九），p.588）
[^70]: 國＋（土）【宋】【元】【明】【宮】。（大正25，670d，n.3）
[^71]: 《正觀》（6），p.210：《大智度論》卷21～卷22（大正25，218c-228a）。
[^72]: 卷第八十七終【石】。（大正25，670d，n.4）
[^73]: 心＝念【宋】【元】【明】。（大正25，670d，n.6）
[^74]: 六＋（經作一念品）夾註【明】。（大正25，670d，n.7）
[^75]: （1）卷第八十八首【石】，〔大智度論〕－【明】，（大智......六）十五字＝（大智度論釋第七十六品一念品）十三字【宮】，（釋第七十五品）六字【聖】，（摩訶般若波羅蜜品第七十五一心萬行品八十八）二十字【石】。（大正25，670d，n.5） （2）《大品經義疏》卷10：^「〈一念品〉第七十六。此下第二段有兩品，明脩行純熟故，一念具足斯備也。先未得無生故，未能無礙行，一念中不能具足聚行；今得無生，無生一念中具足一切行也。兩品為二：初、法說，第二、譬說。又先明一念具足萬行，歎其功能；後品明無作而積應眾德，顯無所失也。初品為三：第一、明於無所有中起行，第二、明一念中具起萬行，第三、明行空無相故具足諸行。」（卍新續藏24，329a11-18）
[^76]: 求＝發【宮】【聖】【石】。（大正25，670d，n.8）
[^77]: 以＝知【元】【明】。（大正25，670d，n.9）
[^78]: 無＋（有）【元】【明】。（大正25，670d，n.10）
[^79]: 《大般若波羅蜜多經》卷466〈74 無相品〉： ^佛告善現：「以一切法皆以無性而為自性，諸菩薩摩訶薩為欲利益安樂有情。所以者何？諸有情類具斷、常見，住有所得難可調伏，愚癡顛倒難可解脫。善現當知！住有所得者由有所得想，無得、無現觀，亦無無上正等菩提。」（大正7，358b23-28）
[^80]: 《大般若波羅蜜多經》卷466〈74 無相品〉： ^佛告善現：「若無所得即是得、即是現觀、即是無上正等菩提。所以者何？以彼不壞法界相故。善現當知！若有於此無所得中欲有所得、欲得現觀、欲得無上正等菩提，當知彼為欲壞法界。」（大正7，358c2-6）
[^81]: 《大般若波羅蜜多經》卷466〈74 無相品〉： ^佛告善現：「以一切法無所得故，諸菩薩摩訶薩得有初地乃至十地，即由此故得有無生法忍，即由此故得有異熟神通，即由此故得有異熟布施波羅蜜多乃至般若波羅蜜多。即由此故得有安住異熟生法成熟有情、嚴淨佛土，於諸佛所恭敬供養上妙供具所獲善根，乃至無上正等菩提與果無盡，展轉乃至般涅槃後，自設利羅及諸弟子，猶得種種恭敬供養，善根勢力爾乃窮盡。」（大正7，358c17-26）
[^82]: 《大般若波羅蜜多經》卷466〈74 無相品〉： ^佛告善現：「無所得者布施等六波羅蜜多及諸神通皆無差別，為欲令彼有所得者離諸染著，方便宣說布施等六波羅蜜多及諸神通有差別相。」（大正7，358c29-359a3）
[^83]: 無＋（有）【元】【明】。（大正25，670d，n.11）
[^84]: 《大般若波羅蜜多經》卷466〈74 無相品〉： ^具壽善現復白佛言：「以何因緣，無所得者布施等六波羅蜜多及諸神通說無差別？」（大正7，359a3-5）
[^85]: 《大般若波羅蜜多經》卷466〈74 無相品〉： ^佛告善現：「諸菩薩摩訶薩行深般若波羅蜜多時，不得布施，不得施者，不得受者，不得所施，不得施果而行布施。」（大正7，359a5-7）
[^86]: 而＋（念）【石】。（大正25，670d，n.12）
[^87]: 相＋（三昧）【石】。（大正25，671d，n.1）
[^88]: 得＋（淨）【元】【明】。（大正25，671d，n.2）
[^89]: 《大品經義疏》卷10〈76 一念品〉：「^下第二段，明一念具萬行。論云：初發心時著有無心重，故漸次第行，令^※^有無悉捨，故無所不能，故明一念中具萬行也。就初發心，亦作捨有無觀，但有無病強，中道觀弱也，諮中先作此問者，開般若是無礙相、無所不能。問：云何一念中，具萬行萬德耶？第一問：云何能具也，第二：云何不離，第三：云何不二。云何不二？佛先明不二者，以不二觀，行萬行故，萬行皆不二。故今問云何不二，答竟。以先願欲攝諸度，故能禪其所願而得不二也。第四問：云何攝義也。」（卍新續藏24，329b21-23） ※案：「令」或作「今」。
[^90]: 《大般若波羅蜜多經》卷466〈74 無相品〉： ^佛告善現：「若菩薩摩訶薩行深般若波羅蜜多時，所修布施乃至般若波羅蜜多，皆為般若波羅蜜多之所攝受方得圓滿。如是乃至所引三十二大士相、八十隨好，皆為般若波羅蜜多之所攝受方得圓滿。如是，善現！諸菩薩摩訶薩行深般若波羅蜜多時，一心現起則能攝受六波羅蜜多，如是乃至亦能攝受三十二大士相、八十隨好。」（大正7，359b7-15）
[^91]: 《大般若波羅蜜多經》卷466〈74 無相品〉： ^佛告善現：「諸菩薩摩訶薩行深般若波羅蜜多時，所修布施乃至般若波羅蜜多皆為般若波羅蜜多所攝受故遠離二想；如是乃至所引三十二大士相、八十隨好亦為般若波羅蜜多所攝受故遠離二想。」（大正7，359b19-23）
[^92]: 《大般若波羅蜜多經》卷466〈74 無相品〉： ^佛告善現：「諸菩薩摩訶薩行深般若波羅蜜多時，為欲圓滿布施波羅蜜多故，即於布施波羅蜜多中，攝受一切波羅蜜多乃至三十二大士相、八十隨好而行布施，由此因緣而無二想；如是乃至為欲圓滿八十隨好故，即於八十隨好中攝受一切波羅蜜多乃至三十二大士相、八十隨好而引八十隨好，由此因緣而無二想。」（大正7，359b27-c5）
[^93]: 薩＋（有）【石】。（大正25，671d，n.3）
[^94]: 《大般若波羅蜜多經》卷466〈74 無相品〉： ^具壽善現復白佛言：「云何菩薩摩訶薩行深般若波羅蜜多故，若行布施波羅蜜多時，住無漏心而行布施波羅蜜多，如是乃至若引八十隨好時，住無漏心而引八十隨好？」（大正7，359c14-18）
[^95]: 〔時〕－【宋】【元】【明】【宮】。（大正25，671d，n.4）
[^96]: 修＋（習）【宋】【元】【明】【宮】。（大正25，671d，n.7）
[^97]: 《大品經義疏》卷10〈76 一念品〉： ^「白佛：何空、無相、無作具六度」下第三段功用，三空具萬行也。二乘有所得人行三空，則失萬行；修萬行，則失三空故，是取捨生滅觀。今菩薩行空，脩萬行；萬行不動，三空故，空有不二不與，名無生滅觀也。先明一多無礙，今空有不礙也。先問。次六度即六，一一中為三標釋結也。釋一一中具心義：一者、自體滿具足，二者、能攝諸功德，三者、兼濟眾生。曰行化願，化願成得果。（卍新續藏24，329c11-18）
[^98]: 尸＋（羅）【聖】。（大正25，671d，n.8）
[^99]: 《大般若波羅蜜多經》卷466〈74 無相品〉： ^具壽善現復白佛言：「若菩薩摩訶薩行深般若波羅蜜多時，於一切法無相、無作，云何能圓滿布施波羅蜜多乃至般若波羅蜜多？如是乃至云何能圓滿三十二大士相、八十隨好？」（大正7，360a3-7）
[^100]: 《大般若波羅蜜多經》卷466〈74 無相品〉： ^佛告善現：「諸菩薩摩訶薩行深般若波羅蜜多時，能以離相無漏之心而行布施，隨諸有情所須資具悉皆施與，若有須內頭目、髓腦、皮肉、肢節、筋骨、身命，亦皆施與；若有須外國城、妻子、所愛親屬、種種嚴具，亦皆施與。」（大正7，360 a7-12）
[^101]: 〔皆〕－【宋】【元】【明】【宮】。（大正25，671d，n.9）
[^102]: 〔能〕－【宋】【元】【明】【宮】【聖】。（大正25，671d，n.11）
[^103]: 以＋（有）【石】。（大正25，671d，n.12）
[^104]: （1）《放光般若經》卷17〈76 無倚相品〉：「^以布施之德能供養諸佛，悉能飽滿諸天及人。」（大正8，122b12-13） （2）《大般若波羅蜜多經》卷466〈74 無相品〉：「^能以種種上妙供具供養、恭敬、尊重、讚歎諸佛世尊，亦能充足世間天、人、阿素洛等所須資具。」（大正7，360b7-9）
[^105]: 〔羅〕－【宋】【元】【明】【宮】。（大正25，671d，n.13）
[^106]: 〔分〕－【宋】【元】【明】【宮】。（大正25，671d，n.14）
[^107]: （1）《十誦律》卷56： ^十種明具足戒。何等十？^（1）^佛世尊，自然無師，得具足戒；^（2）^五比丘得道，即得具足戒；^（3）^長老摩訶迦葉自誓，即得具足戒；^（4）^蘇陀隨順答佛論故，得具足戒；^（5）^邊地持律第五，得受具足戒；^（6）^摩訶波闍波提比丘尼，受八重法，即得具足戒；^（7）^半迦尸尼遣使得受具足戒；^（8）^佛命善來比丘，得具足戒；^（9）^歸命三寶已，三唱：「我隨佛出家。」即得具足戒；^（10）^白四羯磨，得具足戒。是名十種具足戒。（大正23，410a6-14） （2）《彌沙塞部和醯五分律》卷15： ^菩薩復前向須摩那樹；樹下有剃頭師，求令除髮，即為剃之。......剃已作是念：「我今已為出家，自然具戒。」（大正22，102b9-13） （3）〔隋〕吉藏撰，《百論疏》卷1： ^問：辟支佛於十種中是何得戒？ 答：依《俱舍論》，是自然得戒，與佛同。 問：佛定是何時得戒？ 答：舊引二文，明兩種得戒： 一、引《彌沙塞律》十九卷云：佛剃頭著出家衣時，得自然戒。 二、用《僧祇律》二十三卷云：種智初心得戒。 有人會之云：依前得是共聲聞戒，依後得不共聲聞戒，故佛具二木叉。 今依《俱舍論》，同《僧祇》。所以爾前不得戒者，若爾前得戒，佛六年苦行受外道法，應當破戒；而未得戒，雖受外道法，不破戒也。（大正42，250a14-23）
[^108]: （1）《大般若波羅蜜多經》卷467〈74 無相品〉：「^復次，善現！諸菩薩摩訶薩行深般若波羅蜜多時，能以離相無漏之心受持淨戒，謂聖無漏道支所攝法爾所得善清淨戒，如是淨戒無缺無隙，無瑕無穢，無所取著，應受供養，智者所讚。」（大正7，360b23-27） （2）《大智度論》卷22〈1 序品〉（大正25，226a1-16）： ^云何名不缺戒？ 五眾戒中除四重戒，犯諸餘重者是名「缺」，犯餘罪是為「破」。 復次，身罪名「缺」，口罪名「破」。 復次，大罪名「缺」，小罪名「破」。 善心迴向涅槃，不令結使、種種惡學觀得入，是名「不穿」。 為涅槃，為世間，向二處，是名為「雜」。 隨戒不隨外緣，如自在人無所繫屬，持是淨戒，不為愛結所拘，是為「自在戒」。 於戒不生愛慢等諸結使，知戒實相，亦不取是戒。若取是戒，譬如人在囹圄，桎梏所拘，雖得蒙赦，而復為金鎖所繫。人為恩愛煩惱所繫，如在牢獄；雖得出家，愛著禁戒，如著金鎖。行者若知戒是無漏因緣而不生著，是則解脫，無所繫縛，是名「不著戒」。 諸佛、菩薩、辟支佛及聲聞所讚戒，若行是戒，用是戒，是名「智所讚戒」。
[^109]: 〔若〕－【宋】【元】【明】【宮】【聖】。（大正25，671d，n.16）
[^110]: 無＝光【石】。（大正25，671d，n.17）
[^111]: 煩＝廣【聖】【石】。（大正25，671d，n.18）
[^112]: 膩＝貳【宋】【宮】，＝尼【元】【明】。（大正25，671d，n.19）
[^113]: 《大般若波羅蜜多經》卷467〈74 無相品〉：「^由此淨戒於一切法無所取著，謂不取著色、受、想、行、識，......不取著預流果乃至獨覺菩提，不取著轉輪王位及餘小王宰官等位。但以如是所受持戒，與諸有情平等共有迴向無上正等菩提，於迴向時，以無相、無所得、無二為方便，非有相、有所得、有二為方便，但由世俗不由勝義。由此因緣，一切佛法無不圓滿。」（大正7，360b27-c12）
[^114]: 《大般若波羅蜜多經》卷467〈74 無相品〉：「^是菩薩摩訶薩用異熟生清淨天眼，恒見十方無邊世界現在諸佛安隱住持，為諸有情宣說正法，乃至證得一切智智，於所見事能不忘失。」（大正7，360c14-17）
[^115]: （饒）＋益【石】。（大正25，672d，n.2）
[^116]: 〔因〕－【宋】【宮】【聖】。（大正25，672d，n.3）
[^117]: 〔諸〕－【宋】【宮】【聖】。（大正25，672d，n.4）
[^118]: 《大般若波羅蜜多經》卷467〈74 無相品〉：「^是菩薩摩訶薩用漏盡智安立有情，或令住預流果，或令住一來果，或令住不還果，或令住阿羅漢果，或令住獨覺菩提，或令住菩薩勝位，或令住一切智智。以要言之，是菩薩摩訶薩在所生處，隨諸有情堪能差別，方便令住勝善品中。」（大正7，360c26-361a2）
[^119]: 駡詈：亦作「罵詈」。罵，斥罵。多用作書面語。（《漢語大詞典》（十二），p.833）
[^120]: （1）《放光般若經》卷17〈76 無倚相品〉： ^佛言：「菩薩云何具足於忍？從發意至坐道場，若眾生來以刀杖捶加於菩薩，菩薩終不起意。當起二忍：一者、忍辱，二者、無所從生法忍。」（大正8，122c1-4） （2）《大般若波羅蜜多經》卷467〈74 無相品〉：「^是菩薩摩訶薩從初發心乃至安坐妙菩提座，其中假使一切有情各持種種刀杖、瓦石競來加害，是菩薩摩訶薩不起一念忿恨之心。爾時，菩薩應修二忍，云何為二？一者、應受一切有情罵辱加害不生忿恨伏瞋恚忍。二者、應起無生法忍。」（大正7，361a7-13）
[^121]: 即＝是【宋】【元】。（大正25，672d，n.9）
[^122]: （1）《放光般若經》卷17〈76 無倚相品〉： ^起意念言：「以刀捶杖加我者為誰？受者為誰？」當觀法相，觀法相者亦無所有、亦無所觀。無所觀者，便得無所從生法忍。（大正8，122c4-7） （2）《大般若波羅蜜多經》卷467〈74 無相品〉： ^是菩薩摩訶薩若遭種種惡言罵辱，或遭種種刀杖加害，應審思察：「誰能罵辱？誰能加害？誰受罵辱？誰受加害？誰起忿恨？誰應忍受？」復應審察一切法性皆畢竟空，法尚不可得，況當有法性！尚無法性，況有有情！如是觀時，若能罵辱、若所罵辱、若能加害、若所加害皆無所有，乃至分分割截身肢，其心安忍都無異念，於諸法性如實觀察，復能證得無生法忍。 云何名為無生法忍？謂令一切煩惱不生，微妙智慧常無間斷，及觀諸法畢竟不生，是故名為無生法忍。（大正7，361a13-23）
[^123]: （1）《大般若波羅蜜多經》卷467〈74 無相品〉：「^安住如是勝神通已，以淨天眼恒見十方無邊世界現在諸佛安隱住持，為諸有情宣說正法，乃至證得一切智智，起佛隨念常無間斷。」（大正7，361b6-9） （2）案：羅什譯《大智度論》作「聖神通」，玄奘譯《大般若波羅蜜多經》作「勝神通」。
[^124]: 〔為〕－【宋】【元】【明】【宮】。（大正25，672d，n.11）
[^125]: 捫（^ㄇㄣˊ）摸：觸摸，摸索。（《漢語大詞典》（六），p.724）
[^126]: 華香＝香華【明】。（大正25，672d，n.12）
[^127]: 可＝滅【宋】【元】【明】【宮】【聖】。（大正25，672d，n.13）
[^128]: 世界＝國土【石】。（大正25，672d，n.14）
[^129]: 《大般若波羅蜜多經》卷467〈74 無相品〉：「^復次，善現！諸菩薩摩訶薩行深般若波羅蜜多，成就勇猛心精進故，速能圓滿諸聖無漏道及道支所攝精進波羅蜜多，由此能令一切不善身、語、意業無容得起。」（大正7，361c19-22）
[^130]: 〔若〕－【石】。（大正25，672d，n.15）
[^131]: 〔法〕－【宋】【元】【明】【宮】。（大正25，672d，n.19）
[^132]: （1）《大般若波羅蜜多經》卷467〈74 無相品〉：「^是菩薩摩訶薩於諸法中終不取著若常、若無常，若樂、若苦，若我、若無我，若淨、若不淨，若寂靜、若不寂靜，若遠離、若不遠離，若有為界、若無為界，若欲界、若色界、若無色界，若有漏界、若無漏界，若四靜慮、四無量、四無色定，若四念住、四正斷、四神足、五根、五力、七等覺支、八聖道支，若空、無相、無願解脫門，若布施波羅蜜多乃至般若波羅蜜多，若內空乃至無性自性空，若真如乃至不思議界，若苦、集、滅、道聖諦，若八解脫、八勝處、九次第定、十遍處，若淨觀地乃至如來地，若極喜地乃至法雲地，若一切陀羅尼門、一切三摩地門，若五眼、六神通，若如來十力乃至十八佛不共法，若三十二大士相、八十隨好，若無忘失法、恒住捨性，若一切智、道相智、一切相智，若無常、苦、空、無我，若預流果、一來果、不還果、阿羅漢果、獨覺菩提，若一切菩薩摩訶薩行、諸佛無上正等菩提。 是菩薩摩訶薩亦不取著是預流、是一來、是不還、是阿羅漢、是獨覺、是菩薩、是如來；亦不取著如是有情下法所顯，如是有情中法所顯，如是有情上法所顯，如是有情上分所顯，如是有情下分所顯，如是有情聲聞乘所顯，如是有情獨覺乘所顯，如是有情無上乘所顯。是菩薩摩訶薩於如是等法及有情皆不取著。 所以者何？所取著法及諸有情皆無自性可取著故。」（大正7，361c23-362a19） （2）《大般若波羅蜜多經》卷529〈28 妙相品〉：「^是菩薩摩訶薩於諸法中終不取著若常、若無常，若樂、若苦，若我、若無我，若淨、若不淨，若有為界、若無為界，若欲界、若色界、若無色界，若四靜慮、四無量、四無色定，若四念住乃至八聖道支，若三解脫門，若餘無量無邊佛法，皆不取著常、無常等；亦不取著若預流果乃至無上正等菩提。 是菩薩摩訶薩亦不取著是預流者，是一來者，乃至是佛； 亦不取著如是有情見具足故名預流者，如是有情下結薄故名一來者，如是有情下結盡故名不還者，如是有情上結盡故名阿羅漢，如是有情得獨覺道故名為獨覺，如是有情得道相智故名為菩薩，如是有情得一切相智故名為如來應正等覺。 是菩薩摩訶薩於如是等法及有情皆不取著。 所以者何？以一切法及諸有情皆無自性、不可取著。」（大正7，715a17-b4）
[^133]: 〔是〕－【宋】【元】【明】【宮】。（大正25，672d，n.21）
[^134]: 《大般若波羅蜜多經》卷467〈74 無相品〉：「^是菩薩摩訶薩成就勇猛心精進故，雖恒造作一切有情諸利樂事，而於有情都無所得；雖常圓滿所修精進波羅蜜多，而於精進波羅蜜多都無所得；雖常圓滿一切佛法，而於佛法都無所得；雖常嚴淨一切佛土，而於佛土都無所得。」（大正7，362a19-24）
[^135]: 著＝善【聖】。（大正25，673d，n.1）
[^136]: 《大般若波羅蜜多經》卷467〈74 無相品〉：「^是菩薩摩訶薩成就如是身心精進，雖能遠離一切惡法，亦能攝受一切善法而無取著。」（大正7，362a24-26）
[^137]: 或＋（以）【石】。（大正25，673d，n.2）
[^138]: 土＝城【元】【明】。（大正25，673d，n.3）
[^139]: 佛諸＝諸佛【石】。（大正25，673d，n.4）
[^140]: 〔虛〕－【宋】【元】【明】【宮】。（大正25，673d，n.5）
[^141]: 相＋（三昧）【聖】【石】。（大正25，673d，n.6）
[^142]: 昧＋（或時入無相三昧）【宋】【元】【明】【宮】【聖】。（大正25，673d，n.7）
[^143]: 參見《成實論》卷12： ^問曰：經中說三三昧，一分修三昧，共分修三昧，聖正三昧，何者是耶？ 答曰：一分修者：若修定不修慧，或修慧不修定。 共分修者：若修定亦修慧，是世間三昧，在煖等法中。 聖正三昧者：若入法位、能證滅諦，則名[聖正]{.underline}。何以知之？如長老比丘說：行者以定修心，因慧能遮煩惱；以慧修心，因定能遮煩惱；以定、慧修心，因性得解脫。「性」謂斷性、離性、滅性。又若定、慧一時具足，故名聖正；如以定、慧得解脫，名俱解脫。（大正32，335a23-b3）
[^144]: （諸）＋神【石】。（大正25，673d，n.11）
[^145]: 無＝眾【宋】。（大正25，673d，n.12）
[^146]: 《大般若波羅蜜多經》卷467〈74 無相品〉：「^是菩薩摩訶薩安住靜慮波羅蜜多，能引一切陀羅尼門、三摩地門，能得殊勝四無礙解、異熟神通。 是菩薩摩訶薩成就殊勝異熟神通，決定不復入於母胎、受諸欲樂、攝受生乘、生過所染。所以者何？是菩薩摩訶薩善見善知一切法性皆如幻化。雖知諸行皆如幻化，而乘悲願饒益有情；雖乘悲願饒益有情，而達有情及彼施設皆不可得；雖達有情及彼施設皆不可得，而能安立一切有情，令其安住不可得法，此依世俗不依勝義。」（大正7，362c18-28）
[^147]: 〔能〕－【宋】【元】【明】【宮】【聖】。（大正25，673d，n.13）
[^148]: 《大般若波羅蜜多經》卷467〈74 無相品〉：「^復次，善現！諸菩薩摩訶薩行深般若波羅蜜多時，能以離相無漏之心而修般若。是菩薩摩訶薩不見少法實有成就，謂不見色實有成就，不見受、想、行、識實有成就；不見色生，不見受、想、行、識生；不見色滅，不見受、想、行、識滅；不見色是增益門，不見受、想、行、識是增益門；不見色是損減門，不見受、想、行、識是損減門；不見色有積集，不見受、想、行、識有積集；不見色有離散，不見受、想、行、識有離散。......如是乃至如實觀一切有漏法是虛妄、不堅實、無自在，如實觀一切無漏法是虛妄、不堅實、無自在。是菩薩摩訶薩如是觀時，不得色自性，不得受、想、行、識自性，如是乃至不得一切有漏法自性、不得一切無漏法自性。」（大正7，363a8-b3）
[^149]: 〔若〕－【宋】【元】【明】【宮】。（大正25，673d，n.16）
[^150]: 《大般若波羅蜜多經》卷467〈74 無相品〉：「^是菩薩摩訶薩行深般若波羅蜜多如是觀時，於一切法深生信解，皆以無性而為自性。於如是事生信解已，能行內空，乃至能行無性自性空。如是行時，於一切法無所執著，謂不執著色，不執著受、想、行、識，......不執著一切智、道相智、一切相智，不執著預流果乃至獨覺菩提，不執著一切菩薩摩訶薩行，不執著諸佛無上正等菩提。」（大正7，363b3-27）
[^151]: 〔攝〕－【宋】【元】【明】【宮】【聖】【石】。（大正25，673d，n.17）
[^152]: 〔令〕－【宋】【元】【明】【宮】【聖】。（大正25，673d，n.18）
[^153]: 〔教〕－【宋】【元】【明】【宮】。（大正25，673d，n.20）
[^154]: 《大般若波羅蜜多經》卷467〈74 無相品〉：「^是菩薩摩訶薩圓滿如是菩薩道已，復能圓滿離闇佛道，謂能圓滿六波羅蜜多及餘無量無邊佛法。是菩薩摩訶薩安住如是離闇佛道，引發殊勝異熟神通，隨諸有情應以布施乃至般若而攝受者，即以布施乃至般若而攝受之；應以戒蘊、定蘊、慧蘊、解脫蘊、解脫智見蘊而攝受者，即以戒蘊乃至解脫智見蘊而攝受之；應令安住預流果、或一來果、或不還果、或阿羅漢果、或獨覺菩提、或復無上正等菩提者，即方便令安住預流果乃至無上正等菩提。」（大正7，363c10-21）
[^155]: 《大般若波羅蜜多經》卷467〈74 無相品〉：「^是菩薩摩訶薩從一世界往一世界，利益安樂無量有情，見諸世界種種妙好莊嚴之相，能自攝受隨意所樂莊嚴佛土，譬如他化自在諸天諸有所須眾妙樂具隨心而現，如是菩薩隨意攝受種種莊嚴無量佛土，此所攝受諸佛土中，微妙清淨離雜染法，隨意所欲悉皆能現。」（大正7，363c24-364a2）
[^156]: 道＋（道）【宋】【元】【明】【宮】。（大正25，673d，n.21）
[^157]: 法＝行【宋】【元】【明】【宮】【聖】。（大正25，673d，n.22）
[^158]: 〔是〕－【宋】【元】【明】【宮】。（大正25，673d，n.24）
[^159]: 《大般若波羅蜜多經》卷467〈74 無相品〉：「^亦不攝受一切佛土所受用物，其中有情於一切法亦無攝受。所以者何？是菩薩摩訶薩先不攝受一切法故，於一切法無所得故，為諸有情無倒宣說一切法性無攝受故。」（大正7，364a10-14）
[^160]: 《大般若波羅蜜多經》卷467〈74 無相品〉：「^如是，善現！諸菩薩摩訶薩行深般若波羅蜜多時，由離諸相無漏心力，能於無相無作法中，圓滿般若波羅蜜多，亦能圓滿諸餘功德。」（大正7，364a14-17）
[^161]: 知＝如【宋】【元】【明】【宮】。（大正25，674d，n.1）
[^162]: （如）＋是【宋】【元】【明】【宮】。（大正25，674d，n.2）
[^163]: 〔者〕－【宋】【元】【明】【宮】。（大正25，674d，n.3）
[^164]: 〔能〕－【宋】【宮】。（大正25，674d，n.4）
[^165]: 亦皆＝皆亦【聖】。（大正25，674d，n.5）
[^166]: 《正觀》（6），p.211：《大智度論》卷87（大正25，668c6）。
[^167]: 深＝染【宋】【元】【明】【宮】。（大正25，674d，n.7）
[^168]: （1）勉＝免【宋】【宮】。（大正25，674d，n.8） （2）勉：2.勸勉，鼓勵。（《漢語大詞典》（二），p.791）
[^169]: 威＝烕【石】。（大正25，674d，n.9）
[^170]: 〔為〕－【宋】【元】【明】【宮】。（大正25，674d，n.11）
[^171]: 佛＋（言）【元】【明】【聖】【石】。（大正25，674d，n.12）
[^172]: 參見《大智度論》卷49〈20 發趣品〉（大正25，410a1-411a15）。
[^173]: 佛已先＝已無【宮】。（大正25，674d，n.13）
[^174]: 已＝以【石】。（大正25，674d，n.15）
[^175]: 似＝以【元】【明】，＝至【聖】。（大正25，674d，n.16）
[^176]: 今＝令【宋】【元】【明】【宮】。（大正25，674d，n.17）
[^177]: 〔遠〕－【宋】【宮】。（大正25，674d，n.18）
[^178]: 參見《大智度論》卷87〈76 一心具萬行品〉：「^須菩提！菩薩摩訶薩行般若波羅蜜時，欲具足檀波羅蜜，檀波羅蜜中攝諸波羅蜜及四念處乃至八十隨形好。」（大正25，671a25-27）
[^179]: 相＝心【元】【明】。（大正25，674d，n.20）
[^180]: 委悉：1.細說。3.詳盡。（《漢語大詞典》（四），p.328）
[^181]: 《正觀》（6），p.211：《大智度論》卷31（大正25，277b10-279b1）。
[^182]: 《大智度論》卷87〈76 一心具萬行品〉：「^無生法忍菩薩，若人來惡口罵詈，或以瓦石、刀杖加之。......觀諸法相時，即得無生法忍。云何名無生法忍？知諸法相常不生，諸煩惱從本已來亦常不生。」（大正25，672a25-b4）
[^183]: 恩分：恩情，情分。（《漢語大詞典》（七），p.494）
[^184]: 悕：2.心念，願望。（《漢語大詞典》（七），p.549）