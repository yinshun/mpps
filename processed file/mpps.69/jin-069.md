【經】[^2] ^jin-69-1

「復次，須菩提！說法者有信、有善，欲書[^3]、受深般若波羅蜜乃至正憶念；聽法者無信、破戒惡行，不欲書、受深般若波羅蜜乃至正憶念──當知[^4]是為魔事。 ^jin-69-2

須菩提！聽法者有信、有善，說法者無信、破戒惡行。兩不和合──當知（538c）是為魔事。 ^jin-69-3

復次，須菩提！說法者能一切施，心不慳[^5]惜；聽法者悋惜不捨──當知是為魔事。 ^jin-69-4

須菩提！聽法者一切能施，心不慳惜；說法者悋法不施。兩不和合，不得書、持般若波羅蜜乃至正憶念──當知是為魔事。 ^jin-69-5

復次，須菩提！聽法者欲供養說法人衣服、飲食、臥具、醫藥、資[^6]生所須；說法者不欲受之──當知是為魔事。 ^jin-69-6

須菩提！說法者欲[^7]供給聽法人衣服乃至資生所須；聽法者不欲受之。兩不和合，不得書、持般若波羅蜜乃至正憶念──當知是為魔事。 ^jin-69-7

復次，須菩提！說法者易悟，聽法人闇[^8]鈍──當知是為魔事。 ^jin-69-8

須菩提！聽法者易悟，說法人闇鈍。兩不和合，不得書、持般若波羅蜜乃至正憶念──當知是為魔事。 ^jin-69-9

復次，須菩提！說法者知十二部經次第義，所謂修妬路乃至優[^9]波提舍[^10]；聽[^11]法者不知[^12]十二部經次第義──當知是為魔事。[^13] ^jin-69-10

聽法者知十二部經次第義，說法人不[^14]知十二部經次第義。兩不和合，不得書深般若波羅蜜乃至正憶念──當知是為魔事。 ^jin-69-11

復次，須菩提！說法者（539a）成就六波羅蜜，聽法人不成就六波羅蜜。兩不和合，不得書深般若波羅蜜乃至正憶念──當知是為魔事。 ^jin-69-12

聽法者有六波羅蜜，說法人無六波羅蜜。兩不和合，不得書深般若波羅蜜乃至正憶念──當知是為魔事。 ^jin-69-13

復次，須菩提！說法者於六波羅蜜有方便力，聽法人於六波羅蜜無方便力。兩不和合，不得書深般若波羅蜜乃至正憶念──當知是為魔事。 ^jin-69-14

聽法者於六波羅蜜有方便力，說法人於六波羅蜜無方便力。兩不和合，不得書深般若波羅蜜乃至正憶念──當知是為魔事。 ^jin-69-15

復次，須菩提！說法者得陀羅尼，聽法者[^15]無陀羅尼。兩不和合，不得書深般若波羅蜜乃至正憶念──當知是為魔事。 ^jin-69-16

聽法者得陀羅尼，說法者無陀羅尼。兩不和合，不得書深般若波羅蜜乃至正憶念──當知是為魔事。 ^jin-69-17

復次，須菩提！說法者欲令書、持般若波羅蜜[^16]乃至正憶念；聽法人不欲書、持般若波羅蜜，讀、誦乃至正憶念。兩不和合，不得書深[^17]般若波羅蜜乃至正憶念──當知是為魔事。 ^jin-69-18

聽法者欲書、讀、誦、說般若波羅蜜；說法者不欲令書般若波羅蜜乃至不欲令說。兩[^18]不和合，不得書深般若波羅蜜乃至正憶念──當知是為魔事。 ^jin-69-19

復次，須菩提！說法者離貪欲、瞋恚、睡眠、掉[^19]悔、疑；聽法人貪欲、瞋恚、睡眠、掉悔、疑──當知是為魔事。 ^jin-69-20

聽法者離貪欲、瞋恚、睡眠、掉悔、疑，說法人貪欲、瞋恚、睡眠、掉悔、疑。兩不和合，不得書深般若波羅蜜乃至正憶念──當知是為魔事。 ^jin-69-21

復次，須菩提！書是深般若波羅蜜乃至正憶念時，或（539b）有人來，說：『三惡道中苦劇，汝何不於是身盡苦入涅槃？何用是阿耨多羅三藐三菩提為？』 ^jin-69-22

兩不和合，不得書[^20]深[^21]般若波羅蜜乃至正憶念──當知是為魔事。[^22] ^jin-69-23

復次，須菩提！書是深般若波羅蜜，受持、讀、誦、說、正憶念時，或有人來，讚四天王諸天，讚三十三天、夜摩天、兜率陀天、化樂天、他化自在天、梵天乃至非有想非無想天，讚初禪乃至非有想非無想定，作是言：『善男子！欲界中受五欲快樂，色界中受禪生樂[^23]，無色界中受寂滅樂；是事亦無常、苦、空、無我，變相、盡相、散相、離相、滅相。汝何不於是身中取須陀洹果、斯陀含果、阿那含果、阿羅漢果、辟支佛道？何用是世間生死中受種種苦，求阿耨多羅三藐三菩提為？』 ^jin-69-24

兩不和合，不[^24]得書深般若波羅蜜乃至正憶念──當知是為魔事。[^25] ^jin-69-25

復次，須菩提！說法者一身無累，自在無礙；聽法人多將人眾。兩不和合，不得書\`1954\`深般若波羅蜜乃至正憶念──當知是為魔事。[^26] ^jin-69-26

聽法者一身無累，自在無礙；說法者多將人眾。兩不和合，不得書深般若波羅蜜乃至正憶念──當知是為魔事。 ^jin-69-27

復次，須菩提！說法者如是言：『汝能隨我意者，當與汝般若波羅蜜，令書[^27]、讀、誦、說、正憶念；若不隨我意者，則不與汝。』兩不和合，不得書深般若波羅蜜，讀、誦、說、正憶念──當知是為魔事。 ^jin-69-28

復次，須菩提！聽[^28]法者欲得追隨如其意，說法者不聽。兩不和合，不得書[^29]深般若波羅蜜乃至正憶念[^30]──當知是為魔事。[^31] ^jin-69-29

復次，須菩提！說法者欲得財利故，與般若波羅蜜，令書、持乃至正[^32]憶念；聽法（539c）者以是因緣故，不欲從受。兩不和合，不得書深般若波羅蜜乃至正憶念──當知是為魔事。 ^jin-69-30

聽法者為財利故，欲書深般若波羅蜜，讀、誦、說；說法者以是因緣故，不欲與。兩不和合，不得書深般若波羅蜜，讀、誦、說──當知是為魔事。 ^jin-69-31

復次，須菩提！說法者欲至他方危命之處，聽法者不欲隨去。兩不和合，不得書深般若波羅蜜乃至正憶念──當知是為魔事。 ^jin-69-32

聽法者欲至他方危命之處，說法者不欲去。兩不和合，不得書深般若波羅蜜乃至正憶念──當知是為魔事。 ^jin-69-33

復次，須菩提！說法者欲至他方飢餓、穀貴、無水之處，聽法者不欲隨去。兩不和合，不得書深般若波羅蜜乃至正憶念──當知是為魔事。 ^jin-69-34

聽法者欲至他方飢餓、穀貴、無水之處，說法者不欲去。兩不和合，不得書深般若波羅蜜乃至正憶念──當知是為魔事。 ^jin-69-35

復次，須菩提！說法者欲至他方豐樂之處，聽法者欲隨從去。說法者言：『善男子！汝為利養故追隨我，汝善自思惟，若得、若不得，無令後悔！』以是少[^33]因緣故，兩[^34]不和合。聽法者聞之心厭，作是念：『是為[^35]距[^36]逆我[^37]，不欲與我相隨。』便止不去。 ^jin-69-36

兩不和合，不得書深般若波羅蜜乃至正憶念──當知是為魔事。[^38] ^jin-69-37

復次，須菩提！說法者欲過曠野，賊怖、旃[^39]陀羅怖、獵師怖、惡獸毒蛇怖；聽法者[^40]欲隨逐[^41]去。說法者言：『善男子！汝何用到彼？彼中多有諸怖──賊怖乃至毒蛇怖。』聽法者聞之，知其不欲與般若波羅蜜書、持乃至正憶念，心厭，不欲追隨。以是少因緣故，兩不和合──當知是（540a）為魔事。 ^jin-69-38

復次，須菩提！說法者多有檀越數往問訊[^42]，以是因緣故，語聽法者：『我有因緣，應往到彼。』聽法人知其意，便止。兩不和合，不得書深般若波羅蜜乃至正憶念──當知是為魔事。[^43] ^jin-69-39

【經】[^110] ^jin-69-40

復次，須菩提！惡魔作比丘形像來，方便破壞是[^111]般若波羅蜜，不得令書、持、讀、誦、說、正憶念。」 ^jin-69-41

須菩提白佛言：「世尊！何因緣故，惡魔作比丘形像，方便破壞般若波羅蜜，不得令書、持乃至正憶念？」 ^jin-69-42

佛言：「惡魔作比丘形像來，壞善男子、善女人心，令遠離般若波羅蜜，作是言：『如我所說經即是般若波羅蜜，此經非般若波羅蜜。』 ^jin-69-43

須菩提！是中破壞諸比丘時，有未受記菩薩便墮[^112]疑；墮疑故，不書深般若波羅蜜，不受、不持乃至不作正憶念。 ^jin-69-44

不[^113]和合，不得書深[^114]般若波羅蜜乃至正憶念──當知是為魔事。[^115] ^jin-69-45

復次，須菩提！惡魔作比丘身到菩薩所，作[^116]如是言：『若菩薩行般若波羅蜜於實際[^117]作證，得須陀洹果、斯陀含果、阿那含果、阿羅漢果，辟[^118]支佛道！』 ^jin-69-46

以是兩[^119]不和合，不得書深般若波羅蜜乃至正憶念──當知是為魔事。[^120] ^jin-69-47

復次，須菩提！菩薩[^121]說是深般若波羅蜜時，多有魔事起，留難般若波羅蜜，是為魔事。菩薩摩訶薩應當覺知，知已遠離。」 ^jin-69-48

\`1961\`須菩提言：「世尊！何等是魔事留難，菩薩應當覺知，知已遠離？」 ^jin-69-49

佛言：「似般若波羅蜜諸魔（541b）事起，似禪波羅蜜、似毘梨耶波羅蜜、似羼提波羅蜜、似尸羅波羅蜜、似檀波羅蜜魔事起──菩薩應當覺知，知已遠離。 ^jin-69-50

復次，須菩提！聲聞、辟支佛所應行經，是菩薩摩訶薩應當知是魔事而[^122]遠離之。[^123] ^jin-69-51

復次，須菩提！內空[^124]乃至無法有法空，四念處乃至八聖道分，空、無相、無作解脫門──用[^125]是法得須陀洹果、斯陀含果、阿那含果、阿羅漢果、辟支佛道。 ^jin-69-52

如是等諸經，惡魔作比丘形[^126]像，方便與菩薩摩訶薩。 ^jin-69-53

是不和合故，不得書深般若波羅蜜乃至正憶念──當知是為魔事。[^127] ^jin-69-54

復次，須菩提！惡魔作佛身金色丈光，到菩薩所。是菩薩貪著，貪著[^128]故，耗減[^129]薩婆[^130]若。 ^jin-69-55

是不和合故，不得書深般若波羅蜜乃至正憶念──當知是為魔事。[^131] ^jin-69-56

復次，須菩提！惡魔作佛身及比丘僧，到菩薩前；是菩薩起貪著意，作是念：『我於當來世亦當如是從[^132]比丘僧為說法。』 ^jin-69-57

\`1962\`是菩薩貪著魔身故，耗減薩婆若，不得書成般若波羅蜜多[^133]乃至正憶念[^134]──當知是為魔事。[^135] ^jin-69-58

復次，須菩提！惡魔化作無數百千萬億菩薩，行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，指示善男子、善女人。 ^jin-69-59

善男子、善女人見已貪著，貪著故耗減薩婆若，不得書深般若波羅蜜乃至正憶念──當知是為魔事。[^136] ^jin-69-60

何以故？是深般若波羅蜜中，無有色，無有受、想、行、識乃至無有[^137]阿耨多羅三藐三菩提。 ^jin-69-61

須菩提！是般若波羅蜜若無有色乃至無阿耨多羅三藐三菩提，是中無佛、無聲聞，無辟支佛、無菩薩。 ^jin-69-62

何以故？一切諸法自性空（541c）故。[^138] ^jin-69-63

復次，須菩提！善男子、善女人書是深[^139]般若波羅蜜，受[^140]、讀、誦、說、正憶念時，\`1963\`多有留難起。 ^jin-69-64

須菩提！譬如閻浮提中珍寶──金、銀、琉璃、車𤦲、馬瑙、珊瑚等寶[^141]，多難多賊；如是，須菩提！善男子、善女人書是深般若波羅蜜乃至正憶念時，多賊、多留難起。」[^142] ^jin-69-65

須菩提白佛言：「如是！世尊！閻浮提中珍寶──金、銀、琉璃，車𤦲、馬瑙，珊瑚等，多賊、多難。世尊！善男子、善女人亦如是，書是深般若波羅蜜乃至正憶念時，多賊、多留難起，多有魔事。 ^jin-69-66

何以故？是愚癡人為魔所使，善男子、善女人[^143]書是深般若波羅蜜乃至正憶念時，破壞，令遠離。 ^jin-69-67

世尊！是愚癡人少智少慧，是善男子、善女人書深般若波羅蜜乃至正憶念時，破壞，令遠離。 ^jin-69-68

是愚癡人心不樂大法，是故不書是深般若波羅蜜，不受、不讀、不誦、不正憶念、不如說修行；亦壞他人，令不得書深般若波羅蜜乃至如說修行。」 ^jin-69-69

佛言：「如是！如是！須菩提！新[^144]發大乘意善男子、善女人為魔所使、不種善根、不供養諸佛、不隨善知識故，不書深[^145]般若波羅蜜乃至不正憶念，而作留難。 ^jin-69-70

是善男子、善女人少智少慧、心不樂大法，是故不能書是深般若波羅蜜乃至正憶念，魔事起故。[^146] ^jin-69-71

須菩提！若善男子、善女人能書是深般若波羅蜜乃至正憶念時，魔事不起，能具足禪波羅蜜乃至檀波羅蜜，能具足四念處乃至一切種智。須菩提！當知佛力故，是[^147]善男子、善女人能書是深般若波羅蜜乃至正憶念，亦能具足禪[^148]波羅蜜乃至檀波羅蜜、內\`1964\`空乃至無法（542a）有法空，具足四念處乃至八聖道分、佛十力乃至一切種智。 ^jin-69-72

須菩提！十方現在無量無邊阿僧祇諸佛亦助是善男子、善女人，令得書是深般若波羅蜜乃至正憶念；十方阿鞞跋致諸菩薩摩訶薩亦擁護祐助[^149]是善男子、善女人書深般若波羅蜜乃至正憶念。」 ^jin-69-73

【經】 ^jin-69-74

佛告須菩提：「譬如母人有子若五、若十、若二十、若三十[^182]、若四十、若五十、若百、若千。母中得病，諸子各各勤求救療，作是念：『我等云何令母得安[^183]，無諸患苦不樂之事？風寒、冷熱，蚊[^184]虻、蛇蚖[^185]侵犯母身，是我等憂！』其諸子等常求樂具，供養其母。所以者何？生育我等，示我世間。[^186] ^jin-69-75

如是，須菩提！佛常以佛眼視是[^187]深般若波羅蜜。何以故？是深般若波羅蜜能示世間相。 ^jin-69-76

十方現在諸佛亦以佛眼常視是深般若波羅蜜。何以故？是深般若波羅蜜能生諸佛，能與諸佛一切智，能示世間相。 ^jin-69-77

以是故，諸佛常以佛眼視是深般若波羅蜜。[^188] ^jin-69-78

又以般若波羅蜜能生禪波羅蜜乃至檀波羅蜜，能生內空乃至無法有法空，能生四念處乃至八聖道分，能生佛十力乃至一切種智。 ^jin-69-79

\`1968\`如是[^189]般若波羅蜜能生須陀洹、斯陀含、阿那含、阿羅漢、辟支佛、諸佛。 ^jin-69-80

須菩提！所有諸佛已得阿耨多羅三藐三菩提，今[^190]得、當得，皆因深般若波羅蜜因緣故得。 ^jin-69-81

須菩提！若求佛道善男子、善女人書是深般若波羅蜜乃至正憶念，諸佛常以佛眼視是人。 ^jin-69-82

須菩提！是求菩薩道善男子、善女人，諸十方佛常守護，令不退阿耨多羅三藐三菩提。」[^191] ^jin-69-83

須菩提白佛言：「如世尊所說般若波羅蜜能生諸佛、能示世間相。 ^jin-69-84

世尊！^（1）^般若波羅蜜云何能生諸佛？ ^jin-69-85

^（2）^云何能示世間相？ ^jin-69-86

^（3）^云何諸佛從般若波羅蜜生？ ^jin-69-87

^（4）^云何（543a）諸佛說世間相？」[^192] ^jin-69-88

佛告須菩提：「是[^193]深般若波羅蜜中生佛十力乃至十八不共法、一切種智。須菩提！得是諸法，故名為佛。須菩提！以是故，深般若波羅蜜能生諸佛。[^194] ^jin-69-89

須菩提！諸佛說五眾是世間相。」[^195] ^jin-69-90

須菩提言：「世尊！云何深般若波羅蜜中說五眾相？云何深般若波羅蜜中[^196]示五眾？」[^197] ^jin-69-91

「須菩提！般若波羅蜜不示五眾破、不示五眾[^198]壞，不示生、不示滅，不示垢、不示淨，不示增、不示減[^199]，不示入、不示出，不示過去、不示未來、不示現在。[^200] ^jin-69-92

何以故？空相不破、不壞，無相相[^201]、無作相不破、不壞[^202]，不起法、不生法、無所有法性法[^203]，不破、不壞相如是示。[^204] ^jin-69-93

如是，須菩提！佛說深般若波羅蜜能示世間相。[^205] ^jin-69-94

復次，須菩提！諸佛因深般若波羅蜜，悉知無量無邊阿僧祇眾生心所行。 ^jin-69-95

須菩提！是深般若波羅蜜中無眾生、無眾生名，無色[^206]、無色名，無受想行識、無\`1970\`受想行識名，無眼乃至無[^207]意，無眼識乃至無意識，無眼觸乃至無意觸，乃至無一切智[^208]、無一切智[^209]名。 ^jin-69-96

如是，須菩提！是[^210]深般若波羅蜜能示世間相。[^211] ^jin-69-97

須菩提！是深般若波羅蜜亦不示色，不示受、想、行、識，乃至不示一切種智。 ^jin-69-98

何以故？須菩提！是深般若波羅蜜中尚無般若波羅蜜，何況色乃至一切種智！[^212] ^jin-69-99

復次，須菩提！所有眾生名數──若有色、若無色，若有想、若無想[^213]、若非有想非[^214]無想，若此間世界、若遍十方世界──是諸眾生若攝心、若亂心，是攝心、亂[^215]心，佛如實知。[^216] ^jin-69-100

須菩提！云何佛知眾生攝心、亂心相？[^217] ^jin-69-101

^（1）^以法相故知。[^218] ^jin-69-102

\`1971\`用何等法相故知[^219]？ ^jin-69-103

須菩提！（543b）是法相中尚無法相相，何況有攝心、亂心！ ^jin-69-104

須菩提！以是法相故，佛知眾生攝心、亂心。[^220] ^jin-69-105

復次，須菩提！佛知眾生攝心、亂心。 ^jin-69-106

云何知？ ^jin-69-107

須菩提！^（2）^以盡[^221]相故知，^（3）^以無染相故知，^（4）^以滅相故知，^（5）^以斷相故知，^（6）^以寂相故知，^（7）^以離相故知。 ^jin-69-108

如是，須菩提！佛因般若波羅蜜知眾生攝心、亂心。[^222] ^jin-69-109

復次，須菩提！佛因般若波羅蜜知眾生染心，如實知染心；瞋心、癡心，如實知瞋心、癡心。」 ^jin-69-110

須菩提白佛言：「世尊！云何佛知眾生染心，如實知染心；瞋心、癡心，如實知瞋心、癡心？」 ^jin-69-111

佛告須菩提：「染心如實相，則無染心相。 ^jin-69-112

何以故？如實相中，心心數法不可得，何況當得染心、不染心！[^223] ^jin-69-113

須菩提！瞋心、癡心如實相，則[^224]無瞋、無癡相。 ^jin-69-114

何以故？如實相中心心數法尚不可得，何況當得瞋心、不瞋心，癡心[^225]、不癡心！ ^jin-69-115

如是，須菩提！佛因般若波羅蜜，眾生染心，如實知染心；瞋心、癡心，如實知瞋心、癡心。 ^jin-69-116

復次，須菩提！佛因般若波羅蜜，眾生無染心，如實知無染心；無瞋心、無癡心，如實知無瞋心、無[^226]癡心。」 ^jin-69-117

須菩提白佛言：「世尊！云何[^227]眾生無染心如實知無染心？無瞋心如實知無瞋心？無癡心如實知無癡心？」 ^jin-69-118

佛告須菩提：「是心無染相中，染相、不染相不可得。 ^jin-69-119

何以故？須菩提！二心不俱故。 ^jin-69-120

如是，須菩提！佛因般若波羅蜜，眾生無染心，如實知[^228]無染心。 ^jin-69-121

須菩提！是無瞋心、無癡心相中，癡心、不癡心不可得。 ^jin-69-122

何以故？二心不俱故。 ^jin-69-123

如是，須菩提！佛因般若波羅蜜，眾生無瞋心、無癡心，如實知。[^229] ^jin-69-124

復次，須菩提！佛因般若波羅蜜，是眾生廣心，如實（543c）知廣心。」 ^jin-69-125

須菩提白佛言：「世尊！云何佛因般若波羅蜜，是眾生廣心，如實知廣心？」 ^jin-69-126

「須菩提！佛知諸眾生心相不廣不狹、不增不減、不來不去；心相離故，是心不廣乃至不來不去。何以故？是心性無故，誰作廣、誰[^230]作狹[^231]乃至來去？ ^jin-69-127

如[^232]是，須菩提！佛因般若波羅蜜，是眾生廣心，如實知廣心。[^233] ^jin-69-128

復次，須菩提！佛因般若波羅蜜，是眾生大心，如實知大心。」 ^jin-69-129

須菩提白佛言：「世尊！云何佛因般若波羅蜜，是眾生大心，如實知大心？」 ^jin-69-130

佛告須菩提：「佛因般若波羅蜜，不見眾生心來相、去相，不見眾生心生相、滅\`1973\`相、住相[^234]、異相。 ^jin-69-131

何以故？是諸心性無故，誰來誰去？誰生滅住異？ ^jin-69-132

如是，須菩提！佛因般若波羅蜜，是眾生大心，如實知大心。[^235] ^jin-69-133

復次，須菩提！佛因般若波羅蜜，眾生無量心，如實知無量心。」 ^jin-69-134

須菩提白佛言：「世尊！云何佛因般若波羅蜜，眾生無量心，如實知無量心？」 ^jin-69-135

佛告須菩提：「佛因般若波羅蜜，知是眾生心，不見住、不見不住。 ^jin-69-136

何以故？是無量心相無依止故，誰有住不住處？ ^jin-69-137

如是，須菩提！佛因般若波羅蜜，眾生無量心，如實知無量心。[^236] ^jin-69-138

復次，須菩提！佛因般若波羅蜜，眾生不可見心，如實知不可見心。」 ^jin-69-139

須菩提白佛言：「世尊！云何佛因般若波羅蜜，眾生不可見心，如實知不可見心？」 ^jin-69-140

佛告須菩提：「眾生心是無相，佛如實知無相，自相空故。[^237] ^jin-69-141

復次，須菩提！佛知眾生心，五眼不能見。 ^jin-69-142

如是，須菩提！佛因般若波羅蜜，眾生不可見心，如實知不可見心。」[^238] ^jin-69-143

---

[^1]: （大智......九）二十字＝（大智度論卷第六十九釋第四十七品下訖第四十八品上）二十三字【宋】，＝（大智度論卷第六十九釋第四十七品下（訖第四十八品之上））二十四字【元】，＝（大智度論卷第六十九釋兩不和合品第四十七之下）二十一字【明】，＝（大智度論卷第六十九釋第四十七品下訖第四十八品上兩過品）二十六字【宮】，＝（大智度論釋第四十六品下（訖第四十七品上）六十九）二十一字【聖】。（大正25，538d，n.36）

[^2]: 〔【經】〕－【宋】【宮】【聖】＊，不分卷及品【聖乙】【石】\[＊1\]。（大正25，538d，n.37）

[^3]: （令）＋書【聖乙】【石】，書＝盡【聖乙】＊。（大正25，538d，n.38）

[^4]: 知＝智【聖】。（大正25，538d，n.39）

[^5]: 慳＝堅【聖乙】。（大正25，538d，n.40）

[^6]: 藥資＝資藥【聖】。（大正25，538d，n.41）

[^7]: 〔欲〕－【聖乙】。（大正25，538d，n.42）

[^8]: 闇＋（人）【聖】。（大正25，538d，n.43）

[^9]: 優＝憂【聖乙】。（大正25，538d，n.44）

[^10]: 參見《大智度論》卷33〈1 序品〉（大正25，308a17-22）。

[^11]: （故）＋聽【聖乙】。（大正25，538d，n.45）

[^12]: 知＝和【聖】。（大正25，538d，n.46）

[^13]: 《大般若波羅蜜多經》卷440〈45
不和合品〉：「復次，善現！能持法者專樂廣知十二分教次第法義，所謂契經、應頌、記別、諷頌、自說、因緣、本事、本生、方廣、希法、譬喻、論議，能學法者不樂廣知十二分教次第法義，所謂契經乃至論議，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。」（大正7，219a24-29）

[^14]: 〔不〕－【聖】。（大正25，538d，n.47）

[^15]: 者＝人【宋】【元】【明】【宮】。（大正25，539d，n.1）

[^16]: 蜜＋（讀誦）【元】【明】。（大正25，539d，n.2）

[^17]: 〔深〕－【宋】【宮】。（大正25，539d，n.3）

[^18]: 〔兩〕－【聖】。（大正25，539d，n.4）

[^19]: 掉＝挑【聖乙】【石】＊。（大正25，539d，n.5）

[^20]: 〔書〕－【聖】。（大正25，539d，n.6）

[^21]: 〔深〕－【宋】【元】【明】【宮】＊。（大正25，539d，n.7）

[^22]: 《大般若波羅蜜多經》卷440〈45 不和合品〉：

復次，善現！有菩薩乘諸善男子、善女人等，書寫、受持、讀誦、修習、思惟、演說如是般若波羅蜜多甚深經時，若有人來為說地獄、傍生、鬼界種種苦事，因而告曰：「汝於是身應勤精進，速盡苦際取般涅槃，何用稽留生死大海，受百千種難忍苦事，求趣無上正等菩提？」此善男子、善女人等若由彼言，於所書寫、受持、讀誦、修習、思惟、演說般若波羅蜜多甚深經事不得究竟，當知是為菩薩魔事。（大正7，219c18-27）

[^23]: 生樂＝樂生【聖乙】【石】。（大正25，539d，n.8）

[^24]: 〔苦求......不〕十七字－【聖乙】。（大正25，539d，n.9）

[^25]: 《大般若波羅蜜多經》卷441〈45 不和合品〉：

復次，善現！有菩薩乘諸善男子、善女人等，書寫、受持、讀誦、修習、思惟、演說如是般若波羅蜜多甚深經時，若有人來讚說人趣種種勝事，讚說四大王眾天乃至他化自在天諸勝妙事，讚說梵眾天乃至色究竟天諸勝妙事，讚說空無邊處天乃至非想非非想處天諸勝妙事，因而告曰：「雖於欲界受諸欲樂，於色界中受諸靜慮無量快樂，於無色界受諸寂靜等至妙樂，而彼一切皆是有為、無常、苦、空、非我、不淨、變壞之法，盡法、謝法、離法、滅法，汝於此身何不精進取預流果，若一來果、若不還果、若阿羅漢果、若獨覺菩提入般涅槃究竟安樂，何用久處生死輪迴，無事為他受諸勤苦，求趣無上正等菩提？」此善男子、善女人等由彼所說，於所書寫、受持、讀誦、修習、思惟、演說般若波羅蜜多甚深經事不得究竟，當知是為菩薩魔事。（大正7，221a7-23）

[^26]: 《大般若波羅蜜多經》卷441〈45
不和合品〉：「復次，善現！能持法者一身無繫，專修己事不憂他業，能學法者好領徒眾，樂營他事不憂自業，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。」（大正7，221a23-27）

[^27]: 書＝盡【聖】＊。（大正25，539d，n.10）

[^28]: 聽＝聖【聖乙】。（大正25，539d，n.11）

[^29]: 〔書〕－【聖】。（大正25，539d，n.12）

[^30]: 念＝令【聖】＊。（大正25，539d，n.13）

[^31]: 《大般若波羅蜜多經》卷441〈45
不和合品〉：「復次，善現！能持法者欲令學者於我所為悉皆隨助，能學法者不隨其欲，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。

復次，善現！能學法者於持法者諸有所為悉樂隨助，能持法者不隨其欲，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。」（大正7，221b8-15）

[^32]: 正＝心【聖乙】。（大正25，539d，n.14）

[^33]: 少＝妙【聖】＊。（大正25，539d，n.15）

[^34]: 〔兩〕－【宮】【聖】。（大正25，539d，n.16）

[^35]: 是為＝言為【聖乙】，＝是言【石】。（大正25，539d，n.17）

[^36]: 距＝拒【元】【明】。（大正25，539d，n.18）

[^37]: 〔我〕－【宋】【元】【明】【宮】【聖乙】【石】。（大正25，539d，n.19）

[^38]: 《大般若波羅蜜多經》卷441〈45 不和合品〉：

復次，善現！能持法者欲往他方安隱、豐樂、無難之處，能學法者欲隨其去，能持法者方便試言「汝雖為利欲隨我往，而汝至彼豈必遂心，宜審思惟勿後憂悔」時，學法者聞已念言：「是彼不欲令我去相，設固隨往豈必聞法？」由此因緣不隨其去，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。（大正7，221c10-17）

[^39]: 旃＝栴【聖】【聖乙】。（大正25，539d，n.20）

[^40]: 者＋（不）【聖】。（大正25，539d，n.21）

[^41]: 逐＝遂【聖乙】。（大正25，539d，n.22）

[^42]: 訊＝說【聖】。（大正25，540d，n.1）

[^43]: 《大般若波羅蜜多經》卷441〈45
不和合品〉：「復次，善現！能持法者多有施主數相追隨，學法者來請說般若波羅蜜多，或請書寫、受持、讀誦、如說修行，彼多緣礙無暇教授，能學法者起嫌恨心，後雖教授而不聽受，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。」（大正7，221c25-222a2）

[^44]: 〔【論】〕－【宋】【宮】【聖乙】＊。（大正25，540d，n.2）

[^45]: 故＋（名）【宋】【元】【明】【宮】【聖】【聖乙】。（大正25，540d，n.3）

[^46]: 四事供養：以「飲食、衣服、臥具、湯藥」供養。參見《大智度論》卷58〈36
阿難稱譽品〉（大正25，474a22-25）、卷69〈47
兩不和合品〉（大正25，538c6-7）。

[^47]: 〔師〕－【聖】。（大正25，540d，n.4）

[^48]: 或羞＝戒著【聖】【聖乙】。（大正25，540d，n.5）

[^49]: 似＝妙【聖乙】。（大正25，540d，n.6）

[^50]: （如）＋好【聖乙】。（大正25，540d，n.7）

[^51]: 〔波羅蜜〕－【宋】【元】【明】【宮】【聖】。（大正25，540d，n.8）

[^52]: 誦＝讀【聖乙】。（大正25，540d，n.9）

[^53]: 亦是＝是亦【聖】【聖乙】。（大正25，540d，n.10）

[^54]: 〔師〕－【宋】【元】【明】【宮】。（大正25，540d，n.11）

[^55]: 罪＝羅【聖】【聖乙】。（大正25，540d，n.12）

[^56]: （法）＋事【聖乙】【石】。（大正25，540d，n.13）

[^57]: 〔不〕－【聖】，（行）＋不【聖乙】。（大正25，540d，n.14）

[^58]: 讀誦＝誦讀【石】。（大正25，540d，n.15）

[^59]: 直＝真【聖】【聖乙】。（大正25，540d，n.16）

[^60]: （有）＋時【聖乙】。（大正25，540d，n.17）

[^61]: 解＝能【聖】。（大正25，540d，n.18）

[^62]: 讀誦＝誦讀【宋】【元】【明】【宮】。（大正25，540d，n.19）

[^63]: 雖得實相，不能誦讀。（印順法師，《大智度論筆記》〔E020〕p.319）

[^64]: 導＝道【宋】【元】【明】【宮】【聖】。（大正25，540d，n.20）

[^65]: 〔欲〕－【宋】【元】【明】【宮】【聖】。（大正25，540d，n.21）

[^66]: 受法＝受【宮】【聖乙】【石】，〔受法〕－【聖】。（大正25，540d，n.22）

[^67]: 參見《大智度論》卷69〈47 兩不和合品〉（大正25，540a）。

[^68]: 化＝導【聖乙】【石】。（大正25，540d，n.23）

[^69]: 〔或〕－【聖乙】【石】。（大正25，540d，n.24）

[^70]: 邪＝耶【聖】。（大正25，540d，n.25）

[^71]: 〔行〕－【聖】。（大正25，540d，n.26）

[^72]: 〔合〕－【聖乙】。（大正25，540d，n.27）

[^73]: 〔切上......次〕七字－【聖乙】。（大正25，540d，n.28）

[^74]: 〔正〕－【聖乙】。（大正25，540d，n.29）

[^75]: 參見《大智度論》卷69〈47 兩不和合品〉（大正25，539a28-b16）。

[^76]: 〔都〕－【聖乙】。（大正25，540d，n.30）

[^77]: 且＝但【宋】【元】【明】【宮】【聖】【聖乙】。（大正25，540d，n.31）

[^78]: 《大品經義疏》卷8：「次一人毀三惡道，一人讚諸天及二乘，壞其大乘心，亦是失也。」（卍新續藏24，295c19-20）

[^79]: 聚＝取【聖】。（大正25，540d，n.32）

[^80]: 多有＝有多【聖乙】【石】。（大正25，540d，n.33）

[^81]: 將＝持【聖】【聖乙】，＝侍【石】。（大正25，540d，n.34）

[^82]: 進止：1.進退。2.舉止，行動。（《漢語大詞典》（十），p.980）

[^83]: 法＝汝【聖】。（大正25，540d，n.36）

[^84]: 〔不聽......意〕十七字－【聖乙】。（大正25，540d，n.37）

[^85]: 謂＝諸【聖】。（大正25，540d，n.38）

[^86]: 財＝則【聖乙】。（大正25，540d，n.39）

[^87]: 養＝故【宋】【元】【明】【宮】【聖】。（大正25，540d，n.40）

[^88]: （是）＋則【石】。（大正25，540d，n.41）

[^89]: 薄＝輕【聖乙】。（大正25，540d，n.42）

[^90]: 經嶮＝逕險【聖乙】。（大正25，540d，n.43）

[^91]: 亦＝二【聖乙】。（大正25，540d，n.44）

[^92]: 羞＝著【聖】。（大正25，540d，n.45）

[^93]: 串（ㄍㄨㄢˋ）：1.習慣。楊倞注："串，習也。"（《漢語大詞典》（一），p.623）

[^94]: 任涉＝住法【聖乙】。（大正25，540d，n.46）

[^95]: 諳＝諸【聖】【聖乙】【石】。（大正25，540d，n.47）

[^96]: 稱＝講【聖乙】。（大正25，540d，n.48）

[^97]: 美＝義【聖】。（大正25，540d，n.49）

[^98]: 〔時〕－【宋】【元】【明】【聖】【聖乙】【石】。（大正25，540d，n.50）

[^99]: 慮＝惠【聖乙】。（大正25，540d，n.51）

[^100]: 〔謂〕－【聖乙】【石】。（大正25，540d，n.52）

[^101]: 飲食＝欲食【宋】【宮】。（大正25，540d，n.53）

[^102]: 彼＋（國）【聖】。（大正25，540d，n.54）

[^103]: 勿＝無【石】。（大正25，540d，n.55）

[^104]: 〔好〕－【聖乙】。（大正25，540d，n.56）

[^105]: 至＝去【聖】。（大正25，540d，n.57）

[^106]: 護＝誰【石】。（大正25，541d，n.1）

[^107]: 枉＝抂【聖】，＝往【聖乙】。（大正25，541d，n.2）

[^108]: 樂著＝著樂【聖乙】【石】。（大正25，541d，n.3）

[^109]: 卷第七十二終【聖乙】，合＋（摩訶行經卷第七十二）【聖乙】。（大正25，541d，n.4）

[^110]: 卷第七十三首【聖乙】，（摩訶般若波羅蜜品四十六之二，七十三）＋經【聖乙】。（大正25，541d，n.5）

[^111]: 〔是〕－【宋】【元】【明】【宮】＊，【聖】
\[＊1\]。（大正25，541d，n.6）

[^112]: 墮＝隨【聖】＊。（大正25，541d，n.7）

[^113]: （兩）＋不【聖】【聖乙】【石】。（大正25，541d，n.8）

[^114]: 深＝成【宋】【元】【宮】【聖】，（成）＋深【聖乙】。（大正25，541d，n.9）

[^115]: 《大般若波羅蜜多經》卷441〈45 不和合品〉：

佛言：「善現！有諸惡魔作苾芻像，至菩薩所方便破壞，令其毀厭甚深般若波羅蜜多，不得書寫、受持、讀誦、修習、思惟、為他演說，謂作是言：『汝所習誦無相經典非真般若波羅蜜多，我所習誦有相經典是真般若波羅蜜多。』作是語時，有諸菩薩未得受記，便於般若波羅蜜多而生疑惑，由疑惑故便於般若波羅蜜多而生毀厭，由毀厭故遂不書寫、受持、讀誦、修習、思惟、為他演說甚深般若波羅蜜多，當知是為菩薩魔事。」（大正7，222a8-17）

[^116]: 〔作〕－【宮】【聖】【聖乙】【石】。（大正25，541d，n.10）

[^117]: 際＝除【聖】。（大正25，541d，n.11）

[^118]: （得）＋辟【宋】【元】【明】【宮】【聖】。（大正25，541d，n.12）

[^119]: 〔兩〕－【宋】【元】【明】【宮】。（大正25，541d，n.13）

[^120]: 《大般若波羅蜜多經》卷441〈45 不和合品〉：

復次，善現！有諸惡魔作苾芻像，至菩薩所語菩薩言：「若諸菩薩行此般若波羅蜜多，唯證實際得預流果，若一來果、若不還果、若阿羅漢果、若獨覺菩提，終不能證無上佛果，何緣於此唐設劬勞？」菩薩既聞，便不書寫、受持、讀誦、修習、思惟、為他演說甚深般若波羅蜜多，當知是為菩薩魔事。（大正7，222a17-23）

[^121]: 〔菩薩〕－【宋】【元】【明】【宮】【聖】。（大正25，541d，n.14）

[^122]: 而＝速【聖】。（大正25，541d，n.15）

[^123]: 《大般若波羅蜜多經》卷441〈45 不和合品〉：

復次，善現！住菩薩乘諸善男子、善女人等，書寫、受持、讀誦、修習、思惟、演說如是般若波羅蜜多甚深經時，有持二乘相應經典，至菩薩所作如是言：「此是如來真實所說，學此法者速證無上正等菩提。」如是亦名魔事留難，菩薩於中應諦覺察而遠離之。（大正7，222b15-21）

[^124]: 空＋（外空）【聖乙】【石】。（大正25，541d，n.16）

[^125]: 用＝由【聖乙】。（大正25，541d，n.17）

[^126]: 〔形〕－【宋】【宮】。（大正25，541d，n.18）

[^127]: 《大般若波羅蜜多經》卷441〈45 不和合品〉：

復次，善現！有諸惡魔作苾芻像，至菩薩所宣說二乘所學所行內外空等，或四念住、四正斷、四神足、五根、五力、七等覺支、八聖道支，或三解脫門等，說是法已謂菩薩言：「大士當知！且依此法精勤修學，取預流果、若一來果、若不還果、若阿羅漢果、若獨覺菩提，遠離一切生老病死，何用無上正等菩提？」由此因緣，令是菩薩不得書寫、受持、讀誦、修習、思惟、為他演說甚深般若波羅蜜多，當知是為菩薩魔事。（大正7，222b21-c1）

[^128]: 貪著＝因緣【宋】【元】【明】【聖乙】【石】。（大正25，541d，n.19）

[^129]: 減＝咸【聖】＊。（大正25，541d，n.20）

[^130]: 婆＝波【聖】。（大正25，541d，n.21）

[^131]: 《大般若波羅蜜多經》卷441〈45
不和合品〉：「復次，善現！有諸惡魔作佛形像，身真金色，常光一尋，具三十二大丈夫相，八十隨好圓滿莊嚴，至菩薩所，菩薩見之深生愛著，由斯退減一切相智，不獲聽聞、書寫、受持、讀誦、修習、思惟、演說甚深般若波羅蜜多，當知是為菩薩魔事。」（大正7，222c5-10）

[^132]: （1）從＝作【石】。（大正25，541d，n.22）

（2）印順法師，《大智度論》（標點版），p.2555亦為「作」。

另依《大般若波羅蜜多經》卷441〈45
不和合品〉：「有諸惡魔化作佛像，苾芻圍繞宣說法要，至菩薩所。」（大正7，222c11-12）

[^133]: 〔多〕－【宋】【元】【明】【宮】【聖乙】。（大正25，541d，n.23）

[^134]: 〔乃至正憶念〕－【宮】。（大正25，541d，n.24）

[^135]: 《大般若波羅蜜多經》卷441〈45 不和合品〉：

復次，善現！有諸惡魔化作佛像，苾芻圍繞，宣說法要，至菩薩所，菩薩見之深生愛著，便作是念：「願我未來當成如來、應、正等覺，苾芻圍繞宣說法要，與今所見平等平等。」由斯退減一切相智，不獲聽聞、書寫、受持、讀誦、修習、思惟、演說甚深般若波羅蜜多，當知是為菩薩魔事。（大正7，222c10-16）

[^136]: 《大般若波羅蜜多經》卷441〈45
不和合品〉：「復次，善現！有諸惡魔化作菩薩摩訶薩像，若百若千乃至無數，具無礙辯相好莊嚴，自變其身作佛形像，為化菩薩摩訶薩眾宣說法要，教修布施波羅蜜多乃至般若波羅蜜多，現如是相至菩薩所，菩薩見之深生愛著，由斯退減一切相智，不獲聽聞、書寫、受持、讀誦、修習、思惟、演說甚深般若波羅蜜多，當知是為菩薩魔事。」（大正7，222c16-24）

[^137]: 〔有〕－【聖乙】【石】。（大正25，541d，n.25）

[^138]: 《大般若波羅蜜多經》卷441〈45
不和合品〉：「所以者何？善現！如是般若波羅蜜多甚深法中，色無所有不可得，受、想、行、識亦無所有不可得；......一切菩薩摩訶薩行無所有不可得，諸佛無上正等菩提亦無所有不可得。

善現！若於是處，色無所有不可得，受、想、行、識亦無所有不可得，如是乃至一切菩薩摩訶薩行無所有不可得，諸佛無上正等菩提亦無所有不可得。則於是處，一切如來、應、正等覺及諸菩薩摩訶薩眾、獨覺、聲聞、諸異生類亦無所有不可得。何以故？善現！以一切法自性空故。」（大正7，222c24-223b27）

[^139]: 〔深〕－【宋】【宮】。（大正25，541d，n.26）

[^140]: 受＋（持）【聖乙】。（大正25，541d，n.27）

[^141]: 〔寶〕－【宮】【聖】【聖乙】。（大正25，541d，n.28）

[^142]: 般若珍寶，多賊多難。（印順法師，《大智度論筆記》〔E020〕p.319）

[^143]: 〔人〕－【聖乙】。（大正25，541d，n.29）

[^144]: 新＝雜【聖乙】。（大正25，541d，n.30）

[^145]: 〔深〕－【宋】【宮】。（大正25，541d，n.31）

[^146]: 《大般若波羅蜜多經》卷441〈45 不和合品〉：

佛言：「善現！如是！如是！如汝所說，有愚癡人為魔所使，住菩薩乘諸善男子、善女人等，書寫、受持、讀誦、修習、思惟、演說如是般若波羅蜜多甚深經時，為作留難。善現！彼愚癡者覺慧微昧，不能思議廣大佛法，未種善根，未於佛所發弘誓願，為惡知識之所攝受，薄福德故，自於般若波羅蜜多甚深經典不能書寫、受持、讀誦、修習、思惟、為他演說；新學大乘諸善男子、善女人等，書寫、受持、讀誦、修習、思惟、演說如是般若波羅蜜多甚深經時，為作留難。」（大正7，223c23-224a4）

[^147]: 是＝若【聖乙】。（大正25，541d，n.32）

[^148]: 禪＋（定）【聖乙】。（大正25，541d，n.33）

[^149]: 祐助：保佑，佐助。（《漢語大詞典》（七），p.843）

[^150]: 邪＝耶【聖】【聖乙】＊。（大正25，542d，n.1）

[^151]: 〔得〕－【聖乙】。（大正25，542d，n.2）

[^152]: 受＝授【明】。（大正25，542d，n.3）

[^153]: 廣＝魔【聖】【聖乙】【石】。（大正25，542d，n.4）

[^154]: （不）＋證【石】。（大正25，542d，n.5）

[^155]: 似＝以【聖乙】。（大正25，542d，n.6）

[^156]: 名＝多【聖】。（大正25，542d，n.7）

[^157]: 《正觀》（6），p.179：《大智度論》卷60（大正25，483a2-c14）。

[^158]: 雖＝離【聖】。（大正25，542d，n.8）

[^159]: 信心＝心信【聖乙】【石】。（大正25，542d，n.9）

[^160]: 煩惱：取相是魔事。（印順法師，《大智度論筆記》〔E002〕p.287）

[^161]: 價寶＝賈【聖乙】。（大正25，542d，n.10）

[^162]: 《正觀》（6），p.179：《大智度論》卷69（大正25，542a7-22）。

[^163]: 憎＝壞【聖】。（大正25，542d，n.11）

[^164]: 賊＝賤【聖】。（大正25，542d，n.12）

[^165]: 瓦石＝在色【聖】。（大正25，542d，n.13）

[^166]: 呰＝訾【宋】【元】【明】【宮】【聖】＊。（大正25，542d，n.14）

[^167]: 〔壞〕－【聖乙】。（大正25，542d，n.15）

[^168]: 〔故〕－【宋】【元】【明】【宮】。（大正25，542d，n.16）

[^169]: 但＝恒【聖】。（大正25，542d，n.17）

[^170]: 三＋（寶）【聖乙】【石】。（大正25，542d，n.18）

[^171]: 〔定〕－【聖乙】【石】。（大正25，542d，n.19）

[^172]: 軟＝濡【宮】【石】。（大正25，542d，n.20）

[^173]: 印順法師，《大智度論》（標點版），p.2561校勘：「相爾」疑為「法爾」。

[^174]: 初＋（心）【聖】。（大正25，542d，n.21）

[^175]: 身＋（命）【聖】。（大正25，542d，n.22）

[^176]: 繞＝嬈【聖乙】。（大正25，542d，n.23）

[^177]: 然＝燃【聖乙】。（大正25，542d，n.24）

[^178]: 念＋（釋四十六品竟）【聖乙】【石】。（大正25，542d，n.25）

[^179]: 但求般若，餘不足責。（印順法師，《大智度論筆記》〔E014〕p.310）

[^180]: 八＋（品上）【宋】，（上）【元】，（之上）【明】。（大正25，542d，n.27）

[^181]: （大智度論釋佛母品第四十八）十二字＝（大智度論釋第四十八品上佛母品）十四字【宮】，＝（大智度論釋第四十七品上報恩品）十四字【聖】，＝（摩訶般若波羅蜜佛母品四十七）十三字【聖乙】，＝（摩訶般若波羅蜜品第四十七佛母品）十五字【石】，〔大智度論〕－【明】。（大正25，542d，n.26）

[^182]: 〔若三十〕－【聖】【聖乙】。（大正25，542d，n.28）

[^183]: 安＋（隱）【聖乙】。（大正25，542d，n.29）

[^184]: 蚊＝蛟【宋】，＝蚤【宮】。（大正25，542d，n.30）

[^185]: 虻蛇蚖＝蠶蛇蛇【聖】。（大正25，542d，n.31）

[^186]: 《大般若波羅蜜多經》卷441〈46 佛母品〉：

復次，善現！如有女人生育諸子，若五、若十、二十、三十、四十、五十、或百、或千，其母遇病，諸子各別勤求醫療，皆作是念：「我母云何當得病愈，長壽安樂、身無眾苦、心離愁憂？」諸子爾時競設方便，求安樂具覆護母身，勿為蚊虻、蛇蝎、風熱、飢渴等觸之所侵惱，又以種種上妙樂具供養恭敬而作是言：「我母慈悲，生育我等，教示種種世間事業，我等豈得不報母恩！」（大正7，224c2-9）

[^187]: 是＝見【聖】＊。（大正25，542d，n.32）

[^188]: 《大般若波羅蜜多經》卷441〈46
佛母品〉：「十方世界無量無數無邊如來、應、正等覺安隱住持現說法者，亦以佛眼常觀護念甚深般若波羅蜜多。何以故？善現！甚深般若波羅蜜多，能生十方無量無數無邊世界一切如來、應、正等覺所有佛法，又能與彼一切相智，能示世間諸法實相。由此因緣我等諸佛常以佛眼觀察護念甚深般若波羅蜜多，為報其恩不應暫捨。」（大正7，224c13-21）

[^189]: 〔如是〕－【宋】【元】【明】【宮】【聖】。（大正25，542d，n.33）

[^190]: 今＝令【聖】。（大正25，542d，n.34）

[^191]: 《大般若波羅蜜多經》卷441〈46
佛母品〉：「善現！住菩薩乘諸善男子、善女人等，若能於此甚深般若波羅蜜多書寫、受持、讀誦、修習、思惟、演說，一切如來、應、正等覺常以佛眼觀察護念，令其身心恒得安樂，所修善業皆無留難。善現！住菩薩乘諸善男子、善女人等，若能於此甚深般若波羅蜜多書寫、受持、讀誦、修習、思惟、演說，十方世界一切如來、應、正等覺皆共護念，令於無上正等菩提永不退轉。」（大正7，225a26-b5）

[^192]: （1）《放光般若經》卷11〈49 大明品〉：

須菩提白佛言：「如世尊所說，般若波羅蜜者是菩薩之母，為世間之大明。世尊！^（1）^般若波羅蜜云何是菩薩之母？^（2）^云何是世間之大明？^（3）^云何出生諸佛？^（4）^云何為示現世間明？」（大正8，76b4-7）

（2）《大般若波羅蜜多經》卷441〈46 佛母品〉：

爾時，具壽善現白佛言：「世尊！如佛所說甚深般若波羅蜜多能生如來、應、正等覺一切佛法，能與如來、應、正等覺一切相智，能示世間諸法實相。世尊！^（1）^云何如是甚深般若波羅蜜多能生如來、應、正等覺一切佛法，^（2）^能與如來、應、正等覺一切相智，^（3）^能示世間諸法實相？^（4）^云何如來、應、正等覺從甚深般若波羅蜜多生？^（5）^云何諸佛說世間相？」（大正7，225b5-13）

[^193]: 〔是〕－【宋】【宮】。（大正25，543d，n.1）

[^194]: 《大般若波羅蜜多經》卷441〈46 佛母品〉：

佛言：「善現！甚深般若波羅蜜多能生如來、應、正等覺所有十力、四無所畏、四無礙解、大慈、大悲、大喜、大捨、十八佛不共法，廣說乃至一切相智。善現！如是等無量無邊如來功德，皆從如是甚深般若波羅蜜多而得生長，由得如是諸佛功德故名為佛。甚深般若波羅蜜多，能生、能與一切如來、應、正等覺如是佛法、一切相智，是故我說甚深般若波羅蜜多能生如來、應、正等覺一切佛法，能與如來、應、正等覺一切相智，亦說如來、應、正等覺從彼而生。」（大正7，225b13-23）

[^195]: 《大般若波羅蜜多經》卷441〈46
佛母品〉：「善現！甚深般若波羅蜜多能示世間諸法實相者，謂能示世間五蘊實相；一切如來、應、正等覺亦說世間五蘊實相。」（大正7，225b23-25）

[^196]: 〔中〕－【聖】【宮】。（大正25，543d，n.2）

[^197]: 《大般若波羅蜜多經》卷441〈46 佛母品〉：

時，具壽善現白佛言：「世尊！云何如來應正等覺、甚深般若波羅蜜多說示世間五蘊實相？」（大正7，225b26-27）

[^198]: 〔五眾〕－【宋】【元】【明】【宮】。（大正25，543d，n.3）

[^199]: 減＝咸【聖乙】。（大正25，543d，n.4）

[^200]: 《大般若波羅蜜多經》卷441〈46 佛母品〉：

佛言：「善現！一切如來、應、正等覺甚深般若波羅蜜多，俱不說示五蘊有成有壞、有生有滅、有續有斷、有染有淨、有增有減、有入有出，俱不說示五蘊有過去有未來有現在、有善有不善有無記、有欲界繫有色界繫有無色界繫。」（大正7，225b28-c4）

[^201]: 〔相〕－【聖】。（大正25，543d，n.5）

[^202]: 壞＋（相如是示）【元】【明】【聖】【聖乙】。（大正25，543d，n.6）

[^203]: 性法＝法性【元】【明】【聖乙】。（大正25，543d，n.7）

[^204]: 《大般若波羅蜜多經》卷441〈46
佛母品〉：「所以者何？善現！非空、無相、無願之法有成有壞、有生有滅、有續有斷、有染有淨、有增有減、有入有出、有過去有未來有現在、有善有不善有無記、有欲界繫有色界繫有無色界繫。善現！非無生、無滅、無造、無作、無性之法有成有壞、有生有滅、有續有斷、有染有淨、有增有減、有入有出、有過去有未來有現在、有善有不善有無記、有欲界繫有色界繫有無色界繫。」（大正7，225c4-11）

[^205]: 《大般若波羅蜜多經》卷441〈46
佛母品〉：「善現！一切如來、應、正等覺甚深般若波羅蜜多，如是說示五蘊實相，此五蘊相即是世間，是故世間亦無成無壞、無生無滅、無續無斷、無染無淨、無增無減、無入無出、無過去無未來無現在、無善無不善無無記、無欲界繫無色界繫無無色界繫及無餘相。」（大正7，225c11-17）

[^206]: 色＝名【聖】。（大正25，543d，n.8）

[^207]: 〔無〕－【宋】【宮】。（大正25，543d，n.9）

[^208]: （種）＋智【宋】【元】【明】【宮】【聖】【石】。（大正25，543d，n.10）

[^209]: （種）＋智【元】【明】，智＋（種）【石】。（大正25，543d，n.11）

[^210]: 〔是〕－【宮】【聖】【聖乙】。（大正25，543d，n.12）

[^211]: 《大般若波羅蜜多經》卷441〈46
佛母品〉：「復次，善現！一切如來、應、正等覺，皆依如是甚深般若波羅蜜多，普能證知無量無數無邊有情心行差別。然此般若波羅蜜多甚深義中，無有情亦無有情施設可得；無色亦無色施設可得，無受、想、行、識亦無受、想、行、識施設可得；......無一切智亦無一切智施設可得，無道相智、一切相智亦無道相智、一切相智施設可得。善現！一切如來、應、正等覺甚深般若波羅蜜多，如是說示世間實相。」（大正7，225c18-226a23）

[^212]: 《大般若波羅蜜多經》卷442〈46
佛母品〉：「復次，善現！甚深般若波羅蜜多，不示現色，不示現受、想、行、識；......不示現一切智，不示現道相智、一切相智。何以故？善現！如是般若波羅蜜多甚深義中，甚深般若波羅蜜多尚無所有不可得，況有色、受、想、行、識乃至一切智、道相智、一切相智可得示現！」（大正7，226b7-c18）

[^213]: 〔想〕－【明】。（大正25，543d，n.13）

[^214]: （若）＋非【明】【聖乙】。（大正25，543d，n.14）

[^215]: （是）＋亂【聖】。（大正25，543d，n.15）

[^216]: 《大般若波羅蜜多經》卷442〈46
佛母品〉：「復次，善現！一切有情三界五趣施設言說，若有色、若無色，若有想、若無想、若非有想非無想，若此世界、若餘十方無量無數無邊世界，是諸有情，若略心、若散心，或善、或不善、或無記，一切如來、應、正等覺依深般若波羅蜜多，皆如實知。」（大正7，226c19-24）

[^217]: 關於「云何知眾生攝心、亂心相」以下文句的說話者，於諸漢譯本中存有兩類。詳見：

一、「須菩提說」：《大般若波羅蜜經‧初分》卷305（大正6，556a17-b18）；《大般若波羅蜜經‧第三分》（大正7，602b26-c23）；《大智度論》卷69（大正25，544b13-17）。

二、「佛說」：《小品般若波羅蜜經》卷5（大正8，557c18-23）；《放光般若經》卷11（大正8，76b25-c5）；《摩訶般若波羅蜜經》卷14〈48
佛母品〉（大正8，323c19-23）；《大般若波羅蜜經》卷442（大正7，226c19-227a26）。

[^218]: 《大般若波羅蜜多經》卷442〈46
佛母品〉：「善現！一切如來、應、正等覺依深般若波羅蜜多，由法性故，能如實知諸有情類略心、散心，或善、或不善、或無記。」（大正7，226c26-28）

[^219]: 故知＝知故【宋】【宮】，＝故智【聖】。（大正25，543d，n.16）

[^220]: 《大般若波羅蜜多經》卷442〈46 佛母品〉：

佛言：「善現！一切如來、應、正等覺依深般若波羅蜜多，如實知法性中法性尚無所有不可得，況有有情略心、散心，善、不善、無記而可得！善現！如是如來、應、正等覺依深般若波羅蜜多，由法性故，能如實知諸有情類略心、散心，或善、或不善、或無記。」（大正7，227a2-8）

[^221]: 盡＝書【聖】。（大正25，543d，n.17）

[^222]: 《大般若波羅蜜多經》卷442〈46
佛母品〉：「善現！一切如來、應、正等覺依深般若波羅蜜多，由盡故、離染故、滅故、斷故、寂靜故、遠離故，能如實知諸有情類略心、散心，或善、或不善、或無記。」（大正7，227a13-16）

[^223]: 《大般若波羅蜜多經》卷442〈46 佛母品〉：

佛言：「善現！一切如來、應、正等覺依深般若波羅蜜多，能如實知彼諸有情有貪心如實性，非有貪心、非離貪心。何以故？如實性中，心、心所法尚無所有不可得，況有有貪心、離貪心可得！」（大正7，227b3-7）

[^224]: 〔則〕－【宋】【元】【明】【宮】。（大正25，543d，n.18）

[^225]: 不瞋心癡心＝癡心不瞋心【聖乙】【石】。（大正25，543d，n.20）

[^226]: 〔無〕－【聖】。（大正25，543d，n.21）

[^227]: 何＋（知）【聖乙】【石】。（大正25，543d，n.22）

[^228]: 知＝智【聖】＊ \[＊1 2 3\]。（大正25，543d，n.23）

[^229]: 《大般若波羅蜜多經》卷442〈46
佛母品〉：「復次，善現！一切如來、應、正等覺依深般若波羅蜜多，能如實知彼諸有情有貪、瞋、癡心，非有貪、瞋、癡心，非離貪、瞋、癡心。何以故？如是二心不和合故。

善現！一切如來、應、正等覺依深般若波羅蜜多，能如實知彼諸有情離貪、瞋、癡心，非離貪、瞋、癡心，非有貪、瞋、癡心。何以故？如是二心不和合故。善現！如是如來、應、正等覺依深般若波羅蜜多，能如實知彼諸有情有貪心、離貪心，有瞋心、離瞋心，有癡心、離癡心。」（大正7，227b28-c7）

[^230]: 〔誰〕－【宋】【元】【明】【宮】【聖】。（大正25，543d，n.24）

[^231]: 狹＝使【聖乙】。（大正25，543d，n.25）

[^232]: （亦）＋如【宋】【元】【明】【宮】。（大正25，543d，n.26）

[^233]: 《大般若波羅蜜多經》卷442〈46 佛母品〉：

佛言：「善現！一切如來、應、正等覺依深般若波羅蜜多，能如實知彼諸有情所有廣心，無廣無狹、無增無減、無去無來。所以者何？心之自性畢竟離故，非廣非狹、非增非減、非去非來。何以故？心之自性都無所有竟不可得，何廣、何狹？何增、何減？何去、何來？善現！如是如來、應、正等覺依深般若波羅蜜多，能如實知彼諸有情所有廣心。」（大正7，227c12-19）

[^234]: 〔相〕－【宋】【宮】。（大正25，543d，n.27）

[^235]: 《大般若波羅蜜多經》卷442〈46 佛母品〉：

佛言：「善現！一切如來、應、正等覺依深般若波羅蜜多，能如實知彼諸有情所有大心，無大無小、無去無來、無生無滅、無住無異、無染無淨。所以者何？心之自性畢竟離故，佛不見彼有大有小、有去有來、有生有滅、有住有異、有染有淨。何以故？心之自性都無所有竟不可得，何大、何小？何去、何來？何生、何滅？何住、何異？何染、何淨？善現！如是如來、應、正等覺依深般若波羅蜜多，能如實知彼諸有情所有大心。」（大正7，227c23-228a4）

[^236]: 《大般若波羅蜜多經》卷442〈46 佛母品〉：

佛言：「善現！一切如來、應、正等覺依深般若波羅蜜多，能如實知彼諸有情所有無量心，非有量非無量、非住非不住、非去非不去。所以者何？心之自性畢竟離故。佛不見彼有量有無量、有住有不住、有去有不去。何以故？無量心性無所依止，如何可說有量有無量、有住有不住、有去有不去？此心自性既無所依亦無所有竟不可得，何有量、何無量？何住、何不住？何去、何不去？善現！如是如來、應、正等覺依深般若波羅蜜多，能如實知彼諸有情所有無量心。」（大正7，228a8-18）

[^237]: 《大般若波羅蜜多經》卷442〈46 佛母品〉：

佛言：「善現！一切如來、應、正等覺依深般若波羅蜜多，能如實知彼諸有情所有無見、無對心皆無心相。何以故？以一切心自相空故。善現！如是如來、應、正等覺依深般若波羅蜜多，能如實知彼諸有情所有無見、無對心。」（大正7，228a23-28）

[^238]: 《大般若波羅蜜多經》卷442〈46 佛母品〉：

「復次，善現！一切如來、應、正等覺依深般若波羅蜜多，能如實知諸有情類所有無色不可見心。」

時，具壽善現白佛言：「世尊！云何如來、應、正等覺依深般若波羅蜜多，能如實知彼諸有情所有無色不可見心？」

佛言：「善現！一切如來、應、正等覺依深般若波羅蜜多，能如實知彼諸有情所有無色不可見心，諸佛五眼皆不能見。何以故？以一切心自性空故。善現！如是如來、應、正等覺依深般若波羅蜜多，能如實知彼諸有情所有無色不可見心。」（大正7，228a28-b9）

[^239]: 《正觀》（6），p.179：《大智度論》卷69（大正25，541c23-542a6）。

[^240]: 陀＝多【宋】【元】【明】【宮】【石】。（大正25，544d，n.1）

[^241]: （喜）＋書【聖】。（大正25，544d，n.2）

[^242]: 壞＝故【聖】。（大正25，544d，n.3）

[^243]: 〔諸〕－【聖乙】。（大正25，544d，n.4）

[^244]: 雖＝數【聖】。（大正25，544d，n.5）

[^245]: 止＝正【宋】【元】【明】【宮】【聖】【聖乙】。（大正25，544d，n.6）

[^246]: 「三事」指：^（1）^般若波羅蜜云何能生諸佛，^（2）^云何能示世間相，^（4）^云何諸佛說世間相。缺少對^（3）^「云何諸佛從般若波羅蜜生」之答。

[^247]: （有）＋異【聖乙】【石】。（大正25，544d，n.7）

[^248]: （作）＋法【聖】【石】。（大正25，544d，n.8）

[^249]: 枝＝被【聖】。（大正25，544d，n.9）

[^250]: 事＝法【元】【明】。（大正25，544d，n.10）

[^251]: 大小說異。（印順法師，《大智度論筆記》〔E014〕p.310）

[^252]: （廣）＋說【聖】【聖乙】【石】。（大正25，544d，n.11）

[^253]: 〔不〕－【宋】【元】【明】【宮】。（大正25，544d，n.12）

[^254]: 餘＝敘【聖乙】。（大正25，544d，n.13）

[^255]: 〔若無色色〕－【石】。（大正25，544d，n.14）

[^256]: 無量＋（無量）【聖乙】，（無邊）【石】。（大正25，544d，n.15）

[^257]: 案：對照經文，此句之發話者為釋尊。

[^258]: 實相智慧知攝心亂心。（印順法師，《大智度論筆記》〔E020〕p.319）

[^259]: 實相：諸法畢竟空。（印順法師，《大智度論筆記》［E001］p.284）

[^260]: 自＝白【聖乙】。（大正25，544d，n.16）

[^261]: 億＝憶【宋】【元】【明】【宮】。（大正25，544d，n.17）

[^262]: 畢竟空中云何知一切心：空性叵得。佛住實相故知。（印順法師，《大智度論筆記》〔E014〕p.310）

[^263]: 實＋（知）【聖】【聖乙】。（大正25，544d，n.18）

[^264]: （後）＋次【聖】【聖乙】，次＋（第）【聖】【聖乙】【石】。（大正25，544d，n.19）

[^265]: 〔見〕－【聖】。（大正25，544d，n.20）

[^266]: 參見《大智度論》卷70〈48 佛母品〉（大正25，545b7-11）。

[^267]: 以＝已【聖乙】。（大正25，544d，n.21）

[^268]: 伏斷。（印順法師，《大智度論筆記》〔E020〕p.319）

[^269]: 〔滅〕－【宋】【宮】。（大正25，544d，n.22）

[^270]: 想＝相【聖】。（大正25，544d，n.23）

[^271]: 念＝今【元】【明】【宮】【石】。（大正25，544d，n.24）

[^272]: 門＝問【宮】。（大正25，544d，n.25）

[^273]: 畢竟空中知他心。（印順法師，《大智度論筆記》〔E020〕p.319）

[^274]: 心＋（染心）【聖】，（無染心）【聖乙】【石】。（大正25，544d，n.26）

[^275]: 〔心〕－【聖】。（大正25，544d，n.27）

[^276]: 時＝解【聖】。（大正25，544d，n.28）

[^277]: 待＝侍【聖】。（大正25，544d，n.29）

[^278]: ┌染心不可得故，如實知染心

如實知染無染 ┴染不染不可得故，如實知無染心
（印順法師，《大智度論筆記》［B025］p.161）

[^279]: 知＝如【聖】。（大正25，544d，n.30）

[^280]: 減差＝咸善【聖】。（大正25，544d，n.31）

[^281]: 〔自〕－【宋】【元】【明】【宮】。（大正25，544d，n.32）

[^282]: 減＝咸【聖乙】。（大正25，544d，n.33）

[^283]: 《正觀》（6），p.180：《大智度論》卷20（大正25，209a29-b21）。

[^284]: （1）《大智度論》卷6〈1
序品〉：「鏡中像從因緣生，有面、有鏡、有持鏡人、有明──是事和合故像生。」（大正25，104c19-21）

（2）《大智度論》卷52〈25 十無品〉：

譬如有眼、有色、有明、有空、有欲見心等諸因緣和合生眼識，是中不得言「眼是見者、若識是見者、若色是見者、若明是見者」。若是眼、色、識等各各不得有所見，和合中亦不應有見。以是故，見法畢竟空。（大正25，434b13-18）

[^285]: 所＝此【聖乙】。（大正25，545d，n.1）

[^286]: 等＋（處）【宋】【元】【明】【宮】。（大正25，545d，n.2）

[^287]: 肉＝空【聖】【聖乙】。（大正25，545d，n.3）

[^288]: （1）覺＝學【宋】【元】【明】【宮】【聖】【聖乙】。（大正25，545d，n.4）

（2）案：《大正藏》原作「覺」，今依【宋】【元】【明】【宮】【聖】【聖乙】作「學」。

[^289]: 〔所〕－【宋】【元】【明】【宮】。（大正25，545d，n.5）

[^290]: 《正觀》（6），p.180：

「我不可得」：《大智度論》卷12（大正25，148b-150a）、卷42（大正25，364c21-365a15，368c28-369a24）又參見：1、《大智度論》卷35〈3
習相應品〉（大正25，319b6-c21），2、《大智度論》卷41〈7
三假品〉（大正25，357a-360c），3、《大智度論》卷45〈14
斷見品〉（大正25，384b11-c28），4、《大智度論》卷52〈25
十無品〉（大正25，430b3-432a23）。

[^291]: 憶想＝憶念【聖乙】。（大正25，545d，n.6）

[^292]: 見，不見。（印順法師，《大智度論筆記》〔E020〕p.319）

[^293]: 作＋（相）【聖乙】【石】。（大正25，545d，n.7）