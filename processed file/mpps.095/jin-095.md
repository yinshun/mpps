^【經】[^3] ^jin-095-1

須菩提白佛言：「世尊！若諸法性無所有，非佛所作，非辟支佛所作，非阿羅漢所作，非阿那含、斯陀含、須陀洹所作，非向道人、非得果人、非諸[^6]菩薩所作，云何分別有諸法異──是地獄、是畜生、是餓鬼，是人、是天，乃至是非有想非無想天？[^7] ^jin-095-2

用是業因緣故，知有生地獄者；是業因緣故，知有生畜生、餓鬼者；是業因緣故，知有生人中，生四天王天乃至生[^8]非有想非無想天者；[^9] ^jin-095-3

是業因緣故，知有得須陀洹、斯陀含、阿那含、阿羅漢、辟支佛者；是業因緣故，`2737`知是諸菩薩摩訶薩；是業因緣故，知是多陀阿伽度、阿羅訶、三藐三佛陀[^10]？[^11] ^jin-095-4

世尊！無性法中，無有業用。作業因緣故，若墮地獄、餓鬼、畜生，若生人、天乃至生非有想非無想天；以是業因緣故，得須陀洹、斯陀含、阿那含、阿羅漢、辟支佛；菩薩摩訶薩行菩薩道，當得一切種智，得一切種智故，能拔出[^12]眾生於生死中？[^13]」 ^jin-095-5

佛告須菩提：「如是！如是！無性法無業無果報[^15]。[^16] ^jin-095-6

須菩提！凡夫人不入聖法，不知諸法無性相，顛倒愚癡故，起種種業因緣。是諸眾生隨業得身：若地獄身，若畜生身，若餓鬼身，若人身，若天身──若[^18]四天王天身乃至非有想非無想天身。 ^jin-095-7

是無性法無業無果報，（722a）無性常是無性。[^19] ^jin-095-8

如須菩提所言：『若一切法無性，云何是須陀洹乃至諸佛得一切種智？』須菩提！於汝意云何？道是無性不？須陀洹果乃至諸佛一切種智是無性不？」[^20] ^jin-095-9

須菩提言：「世尊！道無性，須陀洹果亦無性，乃至諸佛一切種智亦無[^21]性。」[^22] ^jin-095-10

「須菩提！無性法能得無性法不？」 ^jin-095-11

「不也！世尊！」 ^jin-095-12

佛告須菩提：「有性法能得有性法不？」 ^jin-095-13

「不也！世尊！」 ^jin-095-14

「須菩提！無性法及道──是一切法皆不合不散，無色、無形、無對，一相，所謂無相。[^23] ^jin-095-15

須菩提！是菩薩[^24]摩訶薩行般若波羅蜜時，以方便力，見眾生以顛倒故著五眾──無常中常相[^25]、苦中[^26]樂相、不淨中淨相、無我中我相，著無所有處。是菩薩以方便力故，於無所有中拔出眾生。」[^27] ^jin-095-16

須菩提白佛言：「世尊！凡夫人所著，頗有[^28]實不異不？著故起業，業因緣故，五道生`2739`死中不得脫？」[^29] ^jin-095-17

佛告須菩提：「凡夫人所著起業處，無如毛髮許實事，但顛倒故。[^30] ^jin-095-18

須菩提！今為汝說譬喻[^31]，智者以譬喻得解。 ^jin-095-19

須菩提！於汝意云何？如夢中所見人受五欲樂，有實住處不？」[^32] ^jin-095-20

須菩提白佛言：「世尊！夢尚虛妄、不可得，何況住夢中受五欲樂！」[^33] ^jin-095-21

「於汝意云何？諸法若有漏若[^34]無漏、若有為若[^35]無為，頗有不如夢者不？」[^36] ^jin-095-22

「世尊！諸法若有漏若無漏、若有為若無為，無不如夢者。」 ^jin-095-23

佛告須菩提：「於汝意云何？夢中有五道生死往來不？」 ^jin-095-24

「世尊！無也！」 ^jin-095-25

「於汝意云何？夢中有修道，用是修道，若著垢、若得淨不？」[^37] ^jin-095-26

「不也！世尊！何以故？是夢法無有實事，不可說垢、淨。」[^38] ^jin-095-27

「於汝意云何？鏡中像有實事能起業因緣，用是業因緣墮地獄、餓鬼、畜生[^39]，（722b）若人、若天──四天王天處乃至非有想非無想天處不？」[^40] ^jin-095-28

須菩提言：「不也！世尊！是像無有實事，但誑小兒，是事云何當有業因緣，用是業因緣當墮地獄乃至非有想非無想處？」 ^jin-095-29

「於汝意云何？是鏡中像有修道，用是修道若著垢[^41]、若得淨[^42]不？」 ^jin-095-30

須菩提言：「不也！世尊！何以故？是像空無實事，不可說垢、淨。」 ^jin-095-31

「於汝意云何？如深澗[^43]中有嚮[^44]，是嚮有業因緣，用是業因緣若墮地獄乃至若生非有想非無想處不？」[^45] ^jin-095-32

須菩提言：「不也！世尊！是事空無有實音聲，云何當有業因緣，用是業因緣墮地獄乃至生非有想非無想處？」 ^jin-095-33

「於汝意云何？是嚮頗有修道，用是修道，若著垢、若得淨不？」 ^jin-095-34

「不也！世尊！是事無實，不可說是垢、是淨。」 ^jin-095-35

「於汝[^46]意云何？如焰非水水相[^47]，非河河相，是炎頗有業因緣，用是業因緣墮地獄乃至生非有想非無想處不？」[^48] ^jin-095-36

「不也！世尊！焰中水畢竟不可得，但誑無智人眼，云何當有業因緣，用是業墮地獄乃至生非有想非無想處？」 ^jin-095-37

`2741`「於汝意云何？是焰有修道，用是修道，若著垢、若得淨不？」 ^jin-095-38

「不也！世尊！是焰無有實事，不可說垢、淨」 ^jin-095-39

「於汝意云何？揵[^49]闥婆城，如日出時見揵闥婆城，無智人無城有城想、無廬觀[^50]有廬觀想、無[^51]園[^52]有園想；是揵闥婆城頗有業因緣，用是業因緣墮地獄乃至生[^53]非有想非無想處不？」 ^jin-095-40

「不也！世尊！是揵闥婆城畢竟不可得，但誑愚夫眼，云何當有業因緣，用是業因緣墮地獄乃至生非有想非無想處？」 ^jin-095-41

「於汝意云何？是揵闥婆城有修道，用是修道，若著垢、若得淨不？」 ^jin-095-42

「不也！（722c）世尊！是揵闥婆城無有實事，不可說垢、淨。」 ^jin-095-43

「須菩提！於汝意云何？幻師幻作種種物──若象、若馬、若牛、若羊、若男、若女，於汝意云何？是幻有業因緣，用是業因緣墮地獄乃至生非有想非無想處不？」 ^jin-095-44

「不也！世尊！是幻法空無實事，云何當有業因緣，用是業因緣墮地獄乃至生非有想非無想處？」 ^jin-095-45

「於汝意云何？用是幻有修道，用是修道，若著垢、若得淨不？」 ^jin-095-46

「不也！世尊！是法無有實事，不可說垢、淨。」 ^jin-095-47

「須菩提！於汝意云何？如佛所化人，是化人有業因緣，用是業因緣墮地獄乃至生非有想非無想處不？」 ^jin-095-48

「不也！世尊！是化人無有實事，云何當有業因緣，用是業因緣墮地獄乃至生非有想非無想處？」 ^jin-095-49

「於汝意云何？是化人有修道，用是修道，若著垢、若得淨不？」 ^jin-095-50

「不也！世尊！是事無有實，不可說垢、淨。」 ^jin-095-51

佛告須菩提：「於[^54]意云何？於是空相中，有垢者、有淨者不？」[^55] ^jin-095-52

「不也！世尊！是中無所有，無有[^56]著垢者、無有[^57]淨者。」 ^jin-095-53

`2742`「須菩提！如無有著垢者、無有[^58]淨者，以是因緣故亦無垢、淨。 ^jin-095-54

何以故？住我、我所眾生有垢、有淨，實見者不垢、不淨。 ^jin-095-55

如實見者不垢、不淨，如是亦無有[^59]垢、淨[^60]。」[^61] ^jin-095-56

^【經】[^98] ^jin-095-57

須菩提白佛言：「世尊！見實者不垢不淨，見不實者亦不垢不淨。何以故？一切法性無所有故。 ^jin-095-58

世尊！無所有中無垢無淨，所有中亦無垢無淨。 ^jin-095-59

世尊！無所有中有所有中亦無垢無淨。 ^jin-095-60

世尊！云何如實語者不垢不淨，不實語者亦不垢不淨？」[^100] ^jin-095-61

佛告須菩提：「是諸法平等相，我說是淨。[^101] ^jin-095-62

須菩提！何等是[^102]淨[^103]是諸法平等？所謂如、不異、不誑，法相、法性、法住、法位、`2748`實際，有佛、無佛法性常住，是名淨。[^104] ^jin-095-63

世諦故說，非最第一義；最第一義，過一切語言論議音聲。」[^105] ^jin-095-64

須菩提白佛[^106]言：「世尊！若一切法空、不可說，如夢、如嚮、如焰、如影、如幻、如化，云何菩薩摩訶薩用是如夢、如嚮、如焰、如影、如幻、如化法，無有根本定實，云何能發阿耨多羅三藐三菩提心，[^107]作是願──『我當具足檀波羅蜜，乃至具足般若波羅蜜；我當具足神通波羅蜜，具足智波羅蜜，具足四禪、四無量心、四無色定、四念處，乃至具足八聖道分；我當具足三解脫門、八背捨、九次第定；我當具足佛十力，乃至具足十八不共法；我當具足三十二相、八十隨形好，具足諸陀隣尼門、諸三昧門；我（724b）當放大光明遍照十方，知諸眾生心，如應說法』？」 ^jin-095-65

佛言[^109]須菩提：「於汝意云何？汝所說諸法如夢、如嚮、如焰、如影、如幻、如化不？」[^110] ^jin-095-66

`2749`須菩提言：「爾！世尊！ ^jin-095-67

世尊！若一切法如夢乃至如化，菩薩摩訶薩云何行般若波羅蜜？世尊！是夢乃至如[^111]化，虛妄不實。世尊！不應用不實虛妄法能具足檀波羅蜜乃至十八不共法。」 ^jin-095-68

佛告須菩提：「如是！如是！不實虛妄法不能具足檀波羅蜜乃至十八不共法；行是不實虛妄法，不能得阿耨多羅三藐三菩提。 ^jin-095-69

須菩提！是一切法皆是憶想思惟作法，用是思惟憶想作法，不能得一切種智。[^112] ^jin-095-70

須菩提！是一切法能助道法，不能益其[^113]果，[^114]所謂是諸法無生、無出、無相。 ^jin-095-71

菩薩從初發意[^115]已來，所作善業──若檀波羅蜜乃至一切種智。何以故？知諸法皆如夢乃至如化。[^116] ^jin-095-72

如是等法不具足檀波羅蜜乃至一切種智，不能得成就眾生、淨佛國土、得阿耨多羅三藐三菩提。[^117] ^jin-095-73

`2750`是菩薩摩訶薩所作善業──檀波羅蜜乃至一切種智，知如夢乃至如化；亦知一切眾生如夢中行，乃至知如化中行。[^118] ^jin-095-74

是菩薩摩訶薩不取般若波羅蜜是有法，用是不取故，得一切種智，知是諸法如夢無所取，乃至諸法如化無所取。何以故？般若波羅蜜是不可取相，禪波羅蜜乃至十八不共法是不可取相。[^119] ^jin-095-75

是菩薩摩訶薩知一切法是不可取相已，發心求阿耨多羅三藐三菩提。 ^jin-095-76

何以故？一切法不可[^120]取相，無根本定實，如夢乃至如化；用不可取相法不能得不可取相法。但以眾生不知不見如是諸法相，（724c）是菩薩摩訶薩為是眾生故，求阿耨多羅三藐三菩提。[^121] ^jin-095-77

是菩薩從初發意已來所有布施，為一切眾生故；乃至有所修[^122]智慧，皆為一切眾生，不為己身。菩薩摩訶薩不為餘事故求阿耨多羅三藐三菩提，但為一切眾生故。 ^jin-095-78

是菩薩行般若波羅蜜時，見眾生無眾生，但眾生相中住；乃至無知者、無見者，知見相中住，令眾生遠離顛倒；遠離已，置甘露性中；住[^123]是中者[^124]，無有妄相[^125]，所謂眾生相乃至知者、見者相。是時，菩薩動心、念心、戲論心皆捨，常行不動心、不念心、不戲論心。[^126] ^jin-095-79

`2751`須菩提！以是方便力故，菩薩摩訶薩行般若波羅蜜時，自無所著，亦教一切眾生令得無所著。 ^jin-095-80

世諦故，非第一義。」[^127] ^jin-095-81

須菩提白佛言：「世尊！世尊得阿耨多羅三藐三菩提時，得諸佛法，以世諦故得？以第一義中得？」[^128] ^jin-095-82

佛言：「以世諦故說佛得是法，是法中無有法可得、是人得是法。 ^jin-095-83

何以故？是人得是法，是為大有所得；用二法，無道無果。」[^129] ^jin-095-84

須菩提白佛言：「世尊！若行二法無道無果，行不二法有道有果不？」 ^jin-095-85

佛言：「行二法無道無果，行不二法亦無道無果；若無二法、無不[^130]二法，即是道、即是果。何以故？用如是法得道、得果[^131]，用是法不得道、不得果──是為戲論。諸平等法中，無有戲論；無戲論相，是諸法平等。」[^132] ^jin-095-86

須菩提白佛言：「世尊！諸法無所有性，是中何等是平等？」[^133] ^jin-095-87

佛言：「若無有法、無有無法，亦不說諸法平等相；除平等，更無餘法離一切法平等相。平等者，若凡夫、若聖人，不能行、不能到。」[^134] ^jin-095-88

須菩提白佛言：「世尊！乃至佛亦不能行、亦不能（725a）到？」[^135] ^jin-095-89

佛言：「是諸法平等，一切聖人皆不能行[^136]、不能到，所謂諸須陀洹、斯陀含、阿那含、阿羅漢、辟支佛、諸菩薩摩訶薩及諸佛。」[^137] ^jin-095-90

須菩提白佛言：「世尊！佛者，一切諸法中行力自在，云何說佛亦不能[^138]行、不能到？」 ^jin-095-91

佛告須菩提：「若諸法平等與佛有異，應當如是問。須菩提！今[^139]諸[^140]凡夫人平等，諸須陀洹、斯陀含、阿那含、阿羅漢、辟支佛、諸菩薩摩訶薩、諸佛及聖法皆平等，是[^141]一平等[^142]無二，所謂是凡夫人、是須陀洹乃至佛──是一切法平等中皆不可得。」[^143] ^jin-095-92

須菩提白佛言：「世尊！若諸法平等中皆不可得──是凡夫人乃至是佛。世尊！凡夫人、須陀洹乃至佛為無有分別？」[^144] ^jin-095-93

佛告須菩提：「如是！如是！諸法平等中，無[^145]有分別是凡夫人、是須陀洹乃至是佛。」 ^jin-095-94

「世尊！若無分別諸凡夫人、須陀洹乃至佛，云何分別有三寶現於世間[^146]──佛寶、法寶、僧寶？」 ^jin-095-95

佛言：「於意云何？佛寶、法寶、僧寶與諸法等異不？」[^147] ^jin-095-96

須菩提白佛言：「如我從佛所聞義，佛寶、法寶、僧寶與諸法等無[^148]異。 ^jin-095-97

世尊！是佛寶、法寶、僧寶即是平等；是法皆不合、不散，無色、無形、無對，一相，所謂無相。 ^jin-095-98

佛有是力，能分別無相諸法處所：是凡夫人、是須陀洹、是斯陀含、是阿那含、是阿羅漢、是辟支佛、是菩薩摩訶薩、是諸佛。」[^149] ^jin-095-99

佛告須菩提：「如是！如是！諸佛得阿耨多羅三藐三菩提，不分別諸法，當知[^150]是地獄、是餓鬼、是畜生、是人、是天──是四天王天乃至是他化自在天，是梵天乃至是非有想非無想處天[^151]；是四念處乃至八聖道分；是內空乃至是無法有法空；是佛十力乃至是十八（725b）不共法不？」[^152] ^jin-095-100

須菩提言：「不知也！世尊！」 ^jin-095-101

「以是故，須菩提！當知佛有大恩力，於諸法[^153]等中不動，而分別諸法。」[^154] ^jin-095-102

須菩提白佛言：「世尊！如佛於諸法等中不動，凡夫人亦於諸法平等中[^155]不動，須陀洹乃至辟支佛亦於諸法平等中不動。 ^jin-095-103

世尊！若諸法等相即是凡夫人相、即是須陀洹相，乃至諸佛即是平等相，世尊！今諸法各各相，所謂色相異，受、想、行、識相異；眼相異，耳、鼻、舌、身、意相異；地相異，水、火、風、空、識相異；欲相異，瞋、癡相異，邪見相異；禪相異，無量心相異，無色定相異；四念處相異，乃至八聖道分相異；檀波羅蜜相異，乃至般若波羅蜜相異；三解脫門相異；十八空相異；佛十力相異，四無所畏相異，四無礙智相異，十八不共法相異；有為法性異，無為法性異；是凡夫人相異，乃至佛相異──諸法各各相異[^156]，云何菩薩摩訶薩行般若波羅蜜時，諸法異相中不作分別？若不作分別，不能行般若波羅蜜；若不行般若波羅蜜，不能從一地至一地；若不從一地至一地，不能入菩薩位；不能入菩薩位故，不能過聲聞、辟支佛地；不能過聲聞、辟支佛地故，不能具足神通波羅蜜；不具足神通波羅蜜故[^157]，不能[^158]具足檀波羅蜜，乃至不能具足般若波羅蜜，從一佛國至一佛國供養諸佛，於諸佛所種善根，用是善根能成就眾生、淨佛國土。」[^159] ^jin-095-104

佛告須菩提：「如汝所問：『是諸法相亦是凡夫人，亦是須陀洹乃至佛。世尊！是諸法各各相，所謂色相異，乃至有為、無為法相異，云何菩薩摩訶薩觀一（725c）相不作分別？』[^160]須菩提！於汝意云何？是色相空不？乃至諸佛相空不？」 ^jin-095-105

「世尊！實空。」 ^jin-095-106

「須菩提！空中各各相法可得不？所謂色相乃至諸佛相。」[^161] ^jin-095-107

`2755`須菩提言：「不可得！」 ^jin-095-108

佛言：「以是因緣故，當知諸法平等中，非凡夫人、亦不離凡夫人，乃至非佛、亦不離佛。」[^162] ^jin-095-109

須菩提白佛言：「世尊！是平等，為是有為法？為是無為法？」 ^jin-095-110

佛言：「非有為法，非無為法。 ^jin-095-111

何以故？離有為法，無為法不可得；離無為法，有為法不可得。 ^jin-095-112

須菩提！是有為法[^163]、無為法[^164]，是二法不合、不散，無色、無形、無對，一相，所謂無相。[^165] ^jin-095-113

佛亦以世諦故說，非以第一義。 ^jin-095-114

何以故？第一義中無身行、無口行、無意行，亦不離身、口、意行得第一義。是諸有為法、無為法平等相，即是第一義。[^166] ^jin-095-115

菩薩摩訶薩行般若波羅蜜時，第一義中不動，而行[^167]菩薩事，饒益眾生。」[^168] ^jin-095-116

---

[^1]: 七喻＝七譬【宮】。（大正2，721d，n.17）

[^2]: 八十五＋（訖第八十六品）夾註【宋】【元】【宮】，（經作七喻品）夾註【明】。（大正25，721d，n.18）

[^3]: 不分卷【石】，〔經〕－【宋】【宮】【聖】。（大正25，721d，n.19）

[^4]: 《大品經義疏》卷10：「^上明菩薩自他行成故得菩薩果，此譬明本性清淨。二、明不二平等。初品為三：第一、所^※^諸法雖本性清淨，而迷悟不同，故有六道差別、三乘之異；二、明虗實平等，真偽不二；第三、明雖有見聞，而無垢淨也。從第三章舉七譬，明雖見聞而無垢淨，故云〈七譬品〉，亦言〈性空品〉，亦云〈法性非作品〉也。」（卍新續藏24，338a15-20）

※「所」字疑剩。（卍新續藏24，338d，n.2）

[^5]: 《大品經義疏》卷10：「^初中先問，次答。問中為二：初領前旨，次正設難。領前旨者，上品來明新學菩薩言於平等得成菩薩，然此等已理本性清淨非凡、聖之所造也，云何分別？第二、設難：諸法非凡、聖所作，本性平等，云何有諸道異耶？此中，凡兩邊列諸道，初列諸道上作難，明不應有諸道異也。」（卍新續藏24，338a20-b1）

[^6]: 〔諸〕－【宋】。（大正25，721d，n.20）

[^7]: 《大般若波羅蜜多經》卷478〈83 無事品〉：

爾時，具壽善現白佛言：「世尊！若一切法皆以無性而為自性，如是無性非諸佛作、非獨覺作、非菩薩作、非聲聞作，亦非住果、行向者作，云何施設諸法有異？謂此是地獄，此是傍生，此是鬼界，此是人，此是四大王眾天乃至他化自在天，此是梵眾天乃至色究竟天，此是空無邊處天乃至非想非非想處天，此是預流，此是一來，此是不還，此是阿羅漢，此是獨覺，此是菩薩，此是如來？」（大正7，420a21-29）

[^8]: 〔生〕－【宋】【元】【明】【宮】【聖】。（大正25，721d，n.21）

[^9]: 《大般若波羅蜜多經》卷478〈83
無事品〉：「^由此業故施設地獄，由此業故施設傍生，由此業故施設鬼界，由此業故施設於人，由此業故施設四大王眾天乃至他化自在天，由此業故施設梵眾天乃至色究竟天，由此業故施設空無邊處天乃至非想非非想處天。」（大正7，420a29-b5）

[^10]: 〔陀〕－【聖】。（大正25，721d，n.22）

[^11]: 《大般若波羅蜜多經》卷478〈83
無事品〉：「^由此法故施設預流、一來、不還，由此法故施設阿羅漢，由此法故施設獨覺，由此法故施設菩薩，由此法故施設如來？」（大正7，420b5-8）

[^12]: 〔出〕－【聖】【石】。（大正25，721d，n.23）

[^13]: 《大般若波羅蜜多經》卷478〈83 無事品〉：

^世尊！無性之法定無作用，云何可言「由如是業生於地獄，由如是業生於傍生，由如是業生於鬼界，由如是業生於人中，由如是業生四大王眾天乃至他化自在天，由如是業生梵眾天乃至色究竟天，由如是業生空無邊處天乃至非想非非想處天，由如是法得預流果，由如是法得一來果，由如是法得不還果，由如是法得阿羅漢果，由如是法得獨覺菩提，由如是法入菩薩位行菩薩道，由如是法得一切相智名佛世尊，令諸有情解脫生死」？（大正7，420b8-18）

[^14]: 《大品經義疏》卷10：

^佛答中為二：初、印述其所領：非凡聖所作，如文；「凡夫不入聖法」下第二，釋其難。釋難為三：初、釋有六道難，二、釋有三乘難。初釋有六道難者，明、迷故有六道，凡夫入聖法了悟則無六道也。「如須菩提所言」下，釋有三乘難，明實慧；二、釋方便慧拔出前六道眾生。此中答意直明三乘即是本性無著，本由斷顛倒差別，故有三乘差別，今所斷顛倒尚不可得，何況有三乘可得耶？有中尚不能得有三乘，無所有中云何得三乘差別耶？（卍新續藏24，338b15-23）

[^15]: （無）＋報【石】。（大正25，721d，n.24）

[^16]: 《大般若波羅蜜多經》卷478〈83 無事品〉：

^佛告善現：「如是！如是！如汝所說。無性法中不可施設諸法有異，無業、無果亦無作用。」（大正7，420b18-20）

[^17]: 案：經云「五道」，論說「六道」。

[^18]: 〔若〕－【宋】【元】【明】【宮】【聖】【石】。（大正25，721d，n.25）

[^19]: 《大般若波羅蜜多經》卷478〈83
無事品〉：「^但諸愚夫不了聖法毘奈耶故，不如實知諸法皆以無性為性，愚癡顛倒發起種種身、語、意業，隨業差別受種種身。依如是身品類差別，施設地獄、傍生、鬼界、若人、若天乃至非想非非想處。為欲濟拔如是愚夫愚癡顛倒受生死苦，施設聖法及毘奈耶分位差別，依此分位施設預流乃至獨覺、菩薩、如來。然一切法皆以無性而為自性，無性法中實無異法，無業、無果亦無作用，無性之法常無性故。」（大正7，420b20-29）

[^20]: 《大般若波羅蜜多經》卷478〈83 無事品〉：

^復次，善現！如汝所說「無性之法定無作用，云何可言由如是法得預流果，廣說乃至由如是法得一切智名佛世尊，令諸有情脫生死」者，於意云何？諸所修道是無性不？諸預流果、一來、不還、阿羅漢果、獨覺菩提及菩薩道一切相智是無性不？（大正7，420b29-c5）

[^21]: 〔無〕－【石】。（大正25，722d，n.1）

[^22]: 《大般若波羅蜜多經》卷478〈83 無事品〉：

^善現對曰：「如是！如是！諸所修道廣說乃至一切相智皆是無性。」（大正7，420c5-6）

[^23]: 《大般若波羅蜜多經》卷478〈83 無事品〉：

佛告善現：「無性及道，是一切法皆非相應非不相應，無色、無見、無對、一相──所謂無相。」（大正7，420c8-10）

[^24]: 《大品經義疏》卷10：

^改^※1^「須菩提！是菩薩」下第二，明方便拔出六道，前直明迷故有故^※2^六道，今始明拔出之，又至人既悟無所有，復今欲拔出眾生悟無所有也。（卍新續藏24，338b23-c1）

※1「改」疑「次」，一無「改」字。（卍新續藏24，338d，n.12）

※2「故」字疑剩。（卍新續藏24，338d，n.13）

[^25]: 相＝想【聖】。（大正25，722d，n.2）

[^26]: （相）＋中【石】。（大正25，722d，n.3）

[^27]: 《大般若波羅蜜多經》卷478〈83
無事品〉：「^愚夫異生愚癡顛倒，於無相法起有法想執著五蘊，於無常中起於常想，於諸苦中起於樂想，於無我中起於我想，於不淨中起於淨想，於無性法執著有性。由此菩薩摩訶薩眾行深般若波羅蜜多方便善巧，濟拔如是諸有情類，令離顛倒虛妄分別，方便安置無相法中，令勤修學解脫生死，證得畢竟常樂涅槃。」（大正7，420c10-17）

[^28]: 《大品經義疏》卷10：

^「白佛返^※^有」下第二，明虗實平等、真偽不二也。問意：領上凡夫皆是顛倒不實，既有不實，必得實相，凡夫應有實相。佛答意：實由不實實也，故實皆不可得也。如自論：何有相待一，破相故也。（卍新續藏24，338c2-5）

※「返」應作「頗」。

[^29]: 《大般若波羅蜜多經》卷478〈83 無事品〉：

^具壽善現復白佛言：「愚夫異生所執著事頗有真實而非虛妄，彼執著已造作諸業，由是因緣沈淪諸趣，不能解脫生死苦不？」（大正7，420c17-20）

[^30]: 《大般若波羅蜜多經》卷478〈83 無事品〉：

^佛告善現：「愚夫異生所執著事乃至無有如細毛端可說真實而非虛妄，彼執著已造作諸業，由是因緣沈淪諸趣，不能解脫生死眾苦，唯有虛妄顛倒執著。」（大正7，420c20-23）

[^31]: 《大品經義疏》卷10：

^「今為汝說譬喻」下第三，明雖有見、聞而無垢、淨。有此文來者疑言：既凡夫何見皆是虗妄、本無所有，何故有六根見、聞等耶？是故，今明如夢等中雖無有二，而不妨見、聞，雖有聞而無實所有也。（卍新續藏24，338c12-15）

[^32]: 《大般若波羅蜜多經》卷478〈83
無事品〉：「^善現！於意云何？夢中見人受五欲樂，夢中頗有少分實事可令彼人受欲樂不？」（大正7，420c25-27）

[^33]: 《大般若波羅蜜多經》卷478〈83 無事品〉：

^善現對曰：「夢所見人尚非實有，況有實事可令彼人受五欲樂！」（大正7，420c27-28）

[^34]: 〔若〕－【宋】【元】【明】【宮】【聖】。（大正25，722d，n.4）

[^35]: 〔若〕－【宋】【元】【明】【宮】【聖】。（大正25，722d，n.4-1）

[^36]: 《大般若波羅蜜多經》卷478〈83 無事品〉：

^佛告善現：「於意云何？頗有諸法，若善若非善、若有記若無記、若有漏若無漏、若世間若出世間、若有為若無為，非如夢中所見事不？」（大正7，420c28-421a2）

[^37]: （1）《放光般若經》卷19〈85
有無品〉：「^須菩提！夢中人頗有道念，有著斷事不？」（大正8，139b17-18）

（2）《大般若波羅蜜多經》卷478〈83 無事品〉：

^佛告善現：「於意云何？夢中頗有真實修道，依彼修道有離雜染得清淨不？」（大正7，421a7-9）

[^38]: 《大般若波羅蜜多經》卷478〈83 無事品〉：

^善現對曰：「不也！世尊！所以者何？夢所見法都無實事，非能施設、非所施設，修道尚無，況依修道有離雜染及得清淨！」（大正7，421a9-11）

[^39]: 生＋（中）【宋】【元】【明】【宮】。（大正25，722d，n.5）

[^40]: 《大般若波羅蜜多經》卷478〈83 無事品〉：

^佛告善現：「於意云何？明鏡等中所現眾像，為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？」（大正7，421a11-14）

[^41]: 垢＋（淨）【石】。（大正25，722d，n.6）

[^42]: 〔淨〕－【石】。（大正25，722d，n.7）

[^43]: 澗（^ㄐㄧㄢˋ）：1.兩山間的水溝。2.泛指澗谷、山谷。（《漢語大詞典》（六），p.149）

[^44]: （1）嚮＝響【宋】【元】【明】【宮】。（大正25，722d，n.8）

（2）嚮：4.通" 響 "。回聲，聲音。（《漢語大詞典》（三），p.536）

[^45]: 《大般若波羅蜜多經》卷478〈83 無事品〉：

^佛告善現：「於意云何？山谷等中所發諸響，為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？」（大正7，421a21-24）

[^46]: 《大正藏》原作「如」，今依《高麗藏》作「汝」（第14冊，1328c13）。

[^47]: 相＝想【聖】。（大正25，722d，n.2）

[^48]: 《大般若波羅蜜多經》卷478〈83 無事品〉：

^佛告善現：「於意云何？諸陽焰中現似水等，為有實事可依造業，由所造業或墮地獄、或墮傍生、或墮鬼界、或生人中、或生天上受苦樂不？」（大正7，421b2-5）

[^49]: 揵＝犍【明】。（大正25，722d，n.9）

[^50]: 廬觀：泛指樓閣亭臺。（《漢語大詞典》（三），p.1289）

[^51]: 無＋（有）【石】。（大正25，722d，n.10）

[^52]: 園＝薗【石】。（大正25，722d，n.11）

[^53]: 〔生〕－【石】。（大正25，722d，n.12）。

[^54]: 於＋（汝）【元】【明】。（大正25，722d，n.13）

[^55]: 《大般若波羅蜜多經》卷478〈83 無事品〉：

^佛告善現：「於意云何？此中頗有實雜染者、清淨者不？」（大正7，421c24-25）

[^56]: 〔有〕－【宋】【宮】。（大正25，722d，n.14）

[^57]: 有＋（得）【元】【明】。（大正25，722d，n.15）

[^58]: 有＋（得）【宋】【元】【明】【宮】。（大正25，722d，n.16）

[^59]: 〔有〕－【石】。（大正25，722d，n.17）

[^60]: （無）＋淨【石】。（大正25，722d，n.18）

[^61]: 《大般若波羅蜜多經》卷478〈83 無事品〉：

^佛告善現：「如雜染者及清淨者實無所有，由此因緣雜染、清淨亦非實有。所以者何？住我我所諸有情類虛妄分別，謂有雜染及清淨者，由此因緣謂有雜染及有清淨；非見實者謂有雜染及清淨者。如實見者知無雜染及清淨者，如是亦無雜染清淨實事可得，以一切法畢竟空故。」（大正7，421c26-422a4）

[^62]: 〔【論】〕－【宋】【宮】【聖】。（大正25，722d，n.19）

[^63]: （1）瞖＝翳【聖】。（大正25，723d，n.1）

（2）翳（^ㄧˋ）：4.目疾引起的障膜。（《漢語大詞典》（九），p.676）

[^64]: 目＝自【聖】【石】。（大正25，723d，n.2）

[^65]: 何＋（有）【宋】【元】【明】。（大正25，723d，n.3）

[^66]: 〔其〕－【石】。（大正25，723d，n.4）

[^67]: （其）＋諸【石】。（大正25，723d，n.5）

[^68]: 案：經云「五道」，論說「六道」。

[^69]: 深＝染【宋】【元】【明】【宮】。（大正25，723d，n.6）

[^70]: （故）＋以【聖】【石】。（大正25，723d，n.7）

[^71]: 況＝所【石】。（大正25，723d，n.8）

[^72]: 生＝性【石】。（大正25，723d，n.9）

[^73]: 著＝若【宋】【元】【明】【宮】。（大正25，723d，n.10）

[^74]: 〔言〕－【石】。（大正25，723d，n.11）

[^75]: 曰＋（此是）【宋】【元】【明】【宮】。（大正25，723d，n.14）

[^76]: 多＋（許）【元】【明】【宮】【聖】【石】。（大正25，723d，n.15）

[^77]: 〔義實〕－【石】，〔義〕－【宋】【元】【明】【宮】。（大正25，723d，n.16）

[^78]: 念＝悲【宋】【元】【明】【宮】【聖】。（大正25，723d，n.17）

[^79]: 〔雖〕－【聖】。（大正25，723d，n.18）

[^80]: 〔故〕－【聖】。（大正25，723d，n.19）

[^81]: 〔業〕－【石】。（大正25，723d，n.21）

[^82]: 實＝有【聖】【石】。（大正25，723d，n.22）

[^83]: 《阿毘曇》：有垢有淨。（印順法師，《大智度論筆記》［H011］p.399）

[^84]: （1）若＋（無）【宋】【元】【明】【宮】【聖】【石】。（大正25，723d，n.23）

（2）《高麗藏》作「若眾生法無所屬」。（第14冊，1330c6-7）

[^85]: 無＋（所）【聖】【石】。（大正25，723d，n.24）

[^86]: 我＝身【宋】【宮】。（大正25，723d，n.26）

[^87]: 〔夫〕－【宋】【元】【明】【宮】。（大正25，723d，n.27）

[^88]: 〔我〕－【石】。（大正25，723d，n.28）

[^89]: 緣＝處【元】【明】【石】。（大正25，723d，n.29）

[^90]: 〔受〕－【聖】。（大正25，724d，n.1）

[^91]: 是＋（故）【石】。（大正25，724d，n.2）

[^92]: 〔故〕－【石】。（大正25，724d，n.3）

[^93]: 又＝人【石】。（大正25，724d，n.4）

[^94]: 垢＋（釋第八十五品）【聖】，（釋第八十四品竟）【石】。（大正25，724d，n.5）

[^95]: 平等品＝見實品【宮】。（大正25，724d，n.8）

[^96]: 八十六＋（有本作見實品）夾註【明】，（品）【宮】。（大正25，724d，n.9）

[^97]: 卷第九十六首【石】石山本無造號譯號，〔大智度論〕－【明】，〔大智......六〕十二字－【聖】，（大智......六）十二字＝（大智度經品第八十五平等品九十六）十[一五]字【石】。（大正25，724d，n.7）

[^98]: 〔【經】〕－【宋】【聖】。（大正25，724d，n.10）

[^99]: 《大品經義疏》卷10：

^此下第二，明諸法畢竟平等不二。智以目品，品開七段：第一、因須菩提問，略說平等然；第二、益平等之行；第三、明平等果；四、釋平等義；第五、明故有一切教門；第六、明一切法平等；第七、出平等相。

今是初。前問，次答。問中為三：第一、領悟無垢淨，二、重難無垢淨，三、漸遣垢淨兩人。今是上品末云：「如實見者，無垢淨；不如實見者，有垢淨。」

「須菩提白佛」此語，思惟非但如實見者、無者二無垢淨。

「不實見者，亦無垢淨」下，何以故？解無義釋，以一切法無所有故，何有垢淨？

「無所有中無垢淨」下第二，重難明無垢淨，無所有斷見，此中何有垢淨？有所有中，是常具^※1^亦無垢淨；所以重難者，上既以無所有釋無垢淨，滅者下受故，更以二門推無也。

「云何如實悟^※2^」者第三，漸迷悟兩人，云何上品明有實見者，不垢淨不實見垢淨耶？（卍新續藏24，388c17-339a6）

※1案：「具」應作「見」。

※2案：「悟」或作「語」。

[^100]: 《大般若波羅蜜多經》卷478〈84 實說品〉：

^爾時具壽善現白佛言：「世尊！諸見實者既無雜染及無清淨，不見實者亦無雜染及無清淨。所以者何？以一切法無所有故。世尊！諸實說者既無雜染及無清淨，不實說者亦無雜染及無清淨。所以者何？以一切法無自性故。世尊！無自性法既無雜染及無清淨，有自性法亦無雜染及無清淨，諸有自性無自性法亦無雜染及無清淨。所以者何？以一切法皆用無性為自性故。世尊！若見實者及實說者無染無淨，不見實者、不實說者亦無染淨；云何，世尊！有時說有清淨法耶？」（大正7，422a5-18）

[^101]: 《大般若波羅蜜多經》卷478〈84 實說品〉：

^佛告善現：「我說一切法平等性為清淨法。」（大正7，422a16-17）

[^102]: 〔是淨〕－【宋】【元】【明】【宮】。（大正25，724d，n.17）

[^103]: 淨＋（須菩提）【聖】【石】。（大正25，724d，n.18）

[^104]: 《大般若波羅蜜多經》卷478〈84 實說品〉：

^具壽善現復白佛言：「何謂一切法平等性？」

佛告善現：「諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界，若佛出世、若不出世性相常住，是名一切法平等性，此平等性名清淨法。」（大正7，422a17-22）

[^105]: 《大般若波羅蜜多經》卷478〈84
實說品〉：「^此依世俗說為清淨，不依勝義。所以者何？勝義諦中既無分別亦無戲論，一切名字言語道斷。」（大正7，422a22-24）

[^106]: 《大品經義疏》卷10：

^「須菩提白佛」下第二，意^※1^平等之行。論云：須菩提領解平等之義，但為新發意菩薩作問。問從上第一義，過一切言語生；別言一切法空，不可說。佛上〈差別品〉中，何得言菩薩從諸佛所聞諸法自性空也？發意求菩提，今問既如夢約^※2^無所有，云何發？以故願行耶？（卍新續藏24，339a12-16）

※1「意」疑「答」。（卍新續藏24，339d，n.2）

※2「約」疑「幻」。（卍新續藏24，339d，n.3）

[^107]: 《大般若波羅蜜多經》卷478〈84 實說品〉：

^具壽善現復白佛言：「若一切法如夢、像、響、焰、影、幻、化及尋香城，雖現似有而無實事，諸菩薩摩訶薩云何依此非實有法，發趣無上正等覺心。」（大正7，422a24-27）

[^108]: 《大品經義疏》卷10：

^佛反問：「明布施皆如夢不？」答云：「如夢。」此是破甚先心義也。

「世尊！云何不虗妄諸行般若」下，明虗妄法不成。以今明虗妄法不成，以今明虗妄法不成脩行也。

「是不實虗妄法，不得菩提」下第三句，明虗妄法不得菩提也。（卍新續藏24，339a16-21）

[^109]: 言＝告【宋】【元】【明】【宮】。（大正25，724d，n.13）

[^110]: 《大般若波羅蜜多經》卷478〈84 實說品〉：

^佛告善現：「於意云何？汝所說法，豈不一切如夢、像、響、焰、影、幻、化、尋香城耶？」（大正7，422b15-17）

[^111]: 〔如〕－【聖】【石】。（大正25，724d，n.14）

[^112]: 《大般若波羅蜜多經》卷478〈84 實說品〉：

^佛告善現：「如是！如是！如汝所說。非實有法尚不能行布施波羅蜜多乃至般若波羅蜜多，況能圓滿！如是乃至非實有法尚不能行三十二大士相、八十隨好，況能圓滿！非實有法不能成辦所願事業，非實有法不能證得所求無上正等菩提。復次，善現！布施、淨戒、安忍、精進、靜慮、般若波羅蜜多，及餘無量無邊善法非實有故，不能證得所求無上正等菩提。善現當知！如是諸法一切皆是思惟造作，諸有思惟所造作法皆不能得一切智智。」（大正7，422b28-c9）

[^113]: 〔其〕－【聖】【石】。（大正25，724d，n.15）

[^114]: 《大品經義疏》卷10：

^「是法然助道，不能答^※1^果」者，上破始行之發心、修行、果三義。今破懈怠之人明三義，還成三句，非不次第。先明脩行，二明得果，三明友^※2^心。今是初。論云：聽者聞是如夢行，是虗妄故，便生懈怠。會是虗妄何須行耶？今明佛如此行，雖是虗妄，而然助道。道者，如前三解，正亥智慧為道、涅槃為果，布施等是為^※3^道二──有為故然助道；涅槃之無為，不生不滅故，不可增益。如雨然助草木令增長，長不然益虗妄也。「無生無出」者，此領果相也。（卍新續藏24，339a21-b5）

※1「答」一作「益」。（卍新續藏24，339d，n.4）

※2「友」疑「發」。（卍新續藏24，339d，n.5）

※3「為」上一有「有」字。（卍新續藏24，339d，n.6）

[^115]: 意＝心【聖】。（大正25，724d，n.16）

[^116]: 《大般若波羅蜜多經》卷478〈84
實說品〉：「^復次，善現！如是諸法於菩提道雖能引發，而於其果無資助用，由此諸法無生、無起，無實相故。諸菩薩摩訶薩行深般若波羅蜜多時，從初發心雖起種種身、語、意善，謂若修行布施、淨戒、安忍、精進、靜慮、般若波羅蜜多，如是乃至若修行一切智、道相智、一切相智，而知一切如夢、像、響、焰、影、幻、化及尋香城皆非實有。」（大正7，422c9-16）

[^117]: 《大般若波羅蜜多經》卷478〈84
實說品〉：「^復次，善現！如是諸法雖非實有，若不圓滿，決定不能成熟有情、嚴淨佛土，證得無上正等菩提。謂菩薩摩訶薩若不圓滿布施、淨戒、安忍、精進、靜慮、般若波羅蜜多，乃至一切智、道相智、一切相智，決定不能成熟有情、嚴淨佛土，證得無上正等菩提。」（大正7，422c16-22）

[^118]: 《大般若波羅蜜多經》卷478〈84
實說品〉：「^復次，善現！是諸菩薩摩訶薩行深般若波羅蜜多時，隨所修住一切善法，皆如實知如夢乃至如尋香城，謂若修行布施、淨戒、安忍、精進、靜慮、般若波羅蜜多，能如實知如夢乃至如尋香城；如是乃至若修行一切智、道相智、一切相智，能如實知如夢乃至如尋香城；若成熟有情、嚴淨佛土，求趣無上正等菩提，能如實知如夢乃至如尋香城，亦如實知諸有情類心行差別如夢乃至如尋香城。」（大正7，422c22-423a1）

[^119]: 《大般若波羅蜜多經》卷478〈84
實說品〉：「^復次，善現！是諸菩薩摩訶薩行深般若波羅蜜多時，於一切法不取為有、不取為無，若由如是取故證得一切智智，亦知彼法如夢乃至如尋香城，不取為有、不取為無。所以者何？布施、淨戒、安忍、精進、靜慮、般若波羅蜜多乃至一切智、道相智、一切相智皆不可取故，善、非善法亦不可取故，有記、無記法亦不可取故，有漏、無漏法亦不可取故，世間、出世間法亦不可取故，有為、無為法亦不可取故。」（大正7，423a1-10）

[^120]: 可＋（得）【石】。（大正25，724d，n.17）

[^121]: 《大般若波羅蜜多經》卷478〈84
實說品〉：「^是菩薩摩訶薩知一切法不可取已，求趣無上正等菩提。所以者何？以一切法皆不可取、都無實事，如夢乃至如尋香城。不可取法不能證得不可取法，然諸有情於如是法不知不見，是菩薩摩訶薩為饒益彼諸有情故，求趣無上正等菩提。」（大正7，423a10-16）

[^122]: 修＋（習）【元】【明】。（大正25，724d，n.18）

[^123]: （住）＋住【宋】【元】【明】【宮】。（大正25，724d，n.19）

[^124]: 〔者〕－【宮】【聖】【石】。（大正25，724d，n.20）

[^125]: 相＝想【聖】。（大正25，724d，n.20-1）

[^126]: 《大般若波羅蜜多經》卷478〈84
實說品〉：「^復次，善現！是菩薩摩訶薩行深般若波羅蜜多時，見諸愚夫於非我中而住我想，於非有情住有情想，如是乃至於非知者住知者想，於非見者住見者想。是菩薩摩訶薩見是事已，深生憐愍，方便教化，令離顛倒妄想執著，安置無相甘露界中，住是界中不復現起我想乃至知、見者想，是時一切掉動、散亂、戲論、分別不復現行，心多安住寂靜淡泊無戲論界。」（大正7，423a20-28）

[^127]: 《大般若波羅蜜多經》卷478〈84
實說品〉：「^此依世俗，不依勝義；以勝義中無所執著，自他差別不可得故。」（大正7，423b1-3）

[^128]: 《大般若波羅蜜多經》卷478〈84 實說品〉：

^爾時，具壽善現白佛言：「世尊！佛得無上正等覺時所證佛法，為依世俗說名為得，為依勝義說名得耶？」（大正7，423b4-6）

[^129]: 《大般若波羅蜜多經》卷478〈84 實說品〉：

^佛告善現：「佛得無上正等覺時所證佛法，依世俗故說名為得，不依勝義；若依勝義，能得、所得俱不可得。所以者何？若謂此人得如是法，便有所得；有所得者便執有二；執有二者，不能得果、亦無現觀。」（大正7，423b6-10）

[^130]: 不＝無【石】。（大正25，724d，n.21）

[^131]: 果＋（得）【聖】。（大正25，724d，n.22）

[^132]: 《大般若波羅蜜多經》〈84 實說品〉卷478：

^佛告善現：「執有二者，不能得果、亦無現觀，執無二者亦復如是，有所執故，如執有二；若不執二、不執不二，則名得果、亦名現觀。所以者何？若執由此便能得果、亦有現觀，及執由彼不能得果、亦無現觀，俱是戲論。非一切法平等性中有諸戲論；若離戲論，乃可名為法平等性。」（大正7，423b12-18）

[^133]: 《大般若波羅蜜多經》卷478〈84 實說品〉：

^具壽善現復白佛言：「若一切法皆以無性而為自性，此中何謂法平等性？」（大正7，423b18-20）

[^134]: （1）《放光般若經》卷20〈86 諸法等品〉：

^佛報言：「亦不有有，亦不無無，亦無言說，是則等覺。等覺法者，亦無言說，亦無有法說等覺者。等覺者以過於諸法，凡夫愚人去等覺遠。」（大正8，140b22-25）

（2）《摩訶般若波羅蜜經》卷26〈86 平等品〉：

^佛言：「若無有有法、無有無法，亦不說諸法平等相，除平等更無餘法離一切法平等相。平等相者，若凡夫、若聖人，不能行、不能到。」（大正8，414c3-6）

（3）《大般若波羅蜜多經》卷478〈84 實說品〉：

^佛告善現：「若於是處都無有性亦無無性，亦不可說為平等性，如是乃名法平等性。善現當知！法平等性既不可說亦不可知，除平等性無法可得，離一切法無平等性。善現！當知法平等性，異生聖者俱不能行，非彼境故。」（大正7，423b20-25）

[^135]: 《大般若波羅蜜多經》卷478〈84 實說品〉：

^具壽善現復白佛言：「法平等性豈亦非佛所行境耶？」（大正7，423b25-26）

[^136]: 行＋（亦）【元】【明】。（大正25，725d，n.1）

[^137]: 《大般若波羅蜜多經》卷478〈84 實說品〉：

^佛告善現：「法平等性，一切聖者皆不能行亦不能證，謂諸預流、若諸一來、若諸不還、若阿羅漢、若諸獨覺、若諸菩薩、若諸如來，皆不能以法平等性為所行境，此中一切戲論分別皆不行故。」（大正7，423b26-c1）

[^138]: 〔能〕－【宋】【宮】。（大正25，725d，n.2）

[^139]: 今＝若【石】。（大正25，725d，n.3）

[^140]: 〔諸〕－【聖】。（大正25，725d，n.4）

[^141]: 〔是一平等〕－【宋】【宮】。（大正25，725d，n.5）

[^142]: 平等＝切法【明】。（大正25，725d，n.6）

[^143]: 《大般若波羅蜜多經》卷478〈84 實說品〉：

^佛告善現：「佛於諸法雖得自在，若平等性與佛有別，可言是佛所行境界，然平等性與佛無別，如何可說佛行彼境？善現當知！若諸異生法平等性，若諸預流、一來、不還、阿羅漢、獨覺、菩薩、如來法平等性，如是一切法平等性，皆同一相──所謂無相，是一平等無二無別，故不可說此是異生法平等性，廣說乃至此是如來法平等性。於此一法平等性中，諸平等性既不可得，於中異生及預流等差別之相亦不可得。」（大正7，423c3-13）

[^144]: 《大般若波羅蜜多經》卷478〈84 實說品〉：

^具壽善現復白佛言：「若一切法平等性中，諸差別相皆不可得，則諸異生及預流等法及有情應無差別。」（大正7，423c13-15）

[^145]: 〔無〕－【宋】【元】【明】【宮】。（大正25，725d，n.7）

[^146]: 〔間〕－【宋】【元】【明】【宮】。（大正25，725d，n.8）

[^147]: 《大般若波羅蜜多經》卷478〈84 實說品〉：

^佛告善現：「於意云何？佛、法、僧寶法平等性各各別耶？」（大正7，423c20-21）

[^148]: 無＋（有）【宋】【元】【明】【宮】。（大正25，725d，n.9）

[^149]: 《大般若波羅蜜多經》卷478〈84 實說品〉：

^善現對曰：「如我解佛所說義者，佛、法、僧寶法平等性皆無差別。所以者何？佛、法、僧寶法平等性，如是一切皆非相應非不相應，無色、無見、無對、一相──所謂無相。然佛世尊於無相法方便善巧，建立種種法及有情名相差別，所謂此是異生及法，乃至此是如來及法。」（大正7，423c21-27）

[^150]: 〔當知〕－【石】。（大正25，725d，n.10）

[^151]: 處天＝天處【聖】【石】。（大正25，725d，n.11）

[^152]: 《大般若波羅蜜多經》卷478〈84
實說品〉：「^復次，善現！於意云何？若諸如來應正等覺不證無上正等菩提，設證無上正等菩提，不為有情建立諸法名相差別，諸有情類為能自知此是地獄，此是傍生，此是鬼界，此是人，此是天，......此是三寶，此是三乘──諸有情類於如是等差別名相能自知不？」（大正7，423c29-424a26）

[^153]: 法＋（平）【宋】【元】【明】【宮】【聖】。（大正25，725d，n.12）

[^154]: 《大般若波羅蜜多經》卷478〈84 實說品〉：

^佛告善現：「是故如來於無相法方便善巧，雖為有情建立種種差別名相，而於諸法平等性中能無所動；雖於有情作大恩德，而於其中能不取相。」（大正7，424a28-b3）

[^155]: 中＋（亦）【石】「中」。（大正25，725d，n.13）

[^156]: 〔異〕－【宋】【元】【明】【宮】【聖】【石】。（大正25，725d，n.14）

[^157]: 〔故〕－【宋】【元】【明】【宮】。（大正25，725d，n.15）

[^158]: 〔能〕－【聖】【石】。（大正25，725d，n.16）

[^159]: 《大般若波羅蜜多經》卷478〈84 實說品〉：

^具壽善現復白佛言：「若諸異生及諸聖者并一切法平等之性無差別者，今一切法及諸有情相各異故性亦應異，是則法性亦應各異，謂色乃至識相各異故性亦應異，......有漏、無漏法相各異故性亦應異，世間、出世間法相各異故性亦應異，有為、無為法相各異故性亦應異。

世尊！如是法等相若各異，是則法性亦應各異，云何於諸異相法等，可得安立法性一相？云何菩薩摩訶薩行深般若波羅蜜多時，不分別法及諸有情有種種性？若菩薩摩訶薩不分別法及諸有情有種種性，則應不能行深般若波羅蜜多；若不能行甚深般若波羅蜜多，則應不能從一菩薩地至一菩薩地；......若定不能於諸佛所種諸善根，則應不能嚴淨佛土、成熟有情；若定不能嚴淨佛土、成熟有情，則應不能證得無上正等菩提，轉正法輪度有情眾，令其永離惡趣生死。」（大正7，424b10-425a10）

[^160]: 《大般若波羅蜜多經》卷478〈84 實說品〉：

^佛告善現：「如汝所言：若諸異生及諸聖者并一切法平等之性無差別者，今一切法及諸有情相各異故性亦應異，是則法性亦應各異，云何於諸異相法等，可得安立法性一相？云何菩薩摩訶薩行深般若波羅蜜多時，不分別法及諸有情有種種性乃至廣說？」（大正7，425a10-16）

[^161]: 《大般若波羅蜜多經》卷478〈84 實說品〉：

^佛告善現：「於意云何？於空性中法等異相為可得不？謂色異相廣說乃至一切有為、無為異相為可得不？」（大正7，425a19-21）

[^162]: 《大般若波羅蜜多經》卷478〈84 實說品〉：

^佛告善現：「由此當知法平等性非即一切愚夫異生，非離一切愚夫異生，如是乃至非即如來、應、正等覺，非離如來、應、正等覺；法平等性非即色，非離色，非即受、想、行、識，非離受、想、行、識，如是乃至非即有為及無為法，非離有為及無為法。」（大正7，425a23-28）

[^163]: 法＝性【宋】【元】【明】【宮】。（大正25，725d，n.17）

[^164]: 法＝性【宋】【元】【明】【宮】。（大正25，725d，n.17-1）

[^165]: 《大般若波羅蜜多經》卷478〈84
實說品〉：「^善現當知！若有為界、若無為界，如是二界非合非散，無色、無見、無對、一相──所謂無相。」（大正7，425b2-4）

[^166]: 《大般若波羅蜜多經》卷478〈84
實說品〉：「^一切如來、應、正等覺依世俗說不依勝義。所以者何？非勝義中身行、語行、意行可得，非離身行、語行、意行勝義可得。善現當知！即有為法及無為法平等法性說名勝義，非離一切有為、無為別有勝義。」（大正7，425b4-9）

[^167]: 行＝成【宋】【宮】【聖】。（大正25，725d，n.18）

[^168]: 《大般若波羅蜜多經》卷478〈84
實說品〉：「^是故菩薩摩訶薩行深般若波羅蜜多時，不動勝義而行菩薩摩訶薩行，成熟有情、嚴淨佛土，證得無上正等菩提，轉妙法輪度有情眾，令其永離生老病死，證得究竟常樂涅槃。」（大正7，425b9-13）

[^169]: （1）無＝中【宋】【元】【明】【宮】【聖】【石】。（大正25，725d，n.19）

（2）案：《大正藏》原作「無」，今依【宋】【元】【明】【宮】【聖】【石】及前後文義作「中」。

[^170]: 〔實〕－【石】。（大正25，725d，n.20）

[^171]: 〔平〕－【宋】【元】【明】【宮】。（大正25，725d，n.21）

[^172]: 〔法〕－【宋】【宮】。（大正25，726d，n.1）

[^173]: 知＝智【聖】。（大正25，726d，n.2）

[^174]: 觀＝視【元】【明】。（大正25，726d，n.3）

[^175]: 知＝智【石】。（大正25，726d，n.4）

[^176]: 〔作〕－【宋】【宮】。（大正25，726d，n.5）

[^177]: 說＝法【宋】。（大正25，726d，n.6）

[^178]: 法＋（法）【宮】。（大正25，726d，n.7）

[^179]: 時＝是【石】。（大正25，726d，n.8）

[^180]: 出＋（無）【元】【明】【聖】【石】。（大正25，726d，n.9）

[^181]: 語言＝言語【石】。（大正25，726d，n.10）

[^182]: 〔相〕－【宋】【宮】。（大正25，726d，n.11）

[^183]: 〔可〕－【宋】【宮】。（大正25，726d，n.12）

[^184]: 來＝求【明】。（大正25，726d，n.13）

[^185]: （1）怜＝憐【明】【聖】【石】。（大正25，726d，n.14）

（2）怜（^ㄌㄧㄢˊ）：同"憐"。1.哀憐，憐憫。2.憐愛，喜愛。（《漢語大詞典》（七），p.482）

[^186]: 〔所〕－【石】。（大正25，726d，n.15）

[^187]: 求＝而【聖】。（大正25，726d，n.16）

[^188]: 薄＝漸【石】。（大正25，726d，n.17）

[^189]: 《正觀》（6），p.218：「^菩薩自利益，亦利益眾生」，參見《大智度論》卷66（大正25，525a3-28）、卷85（大正25，652b3-5）、卷87（大正25，666c2-667b6）、卷89（大正25，688b19-c8）。

[^190]: 〔是〕－【宋】【宮】。（大正25，726d，n.18）

[^191]: 斷滅＝折減【元】【明】【宮】。（大正25，726d，n.19）

[^192]: 自能＝能自【宋】【元】【明】【宮】。（大正25，726d，n.20）

[^193]: 己＝巳【聖】【石】。（大正25，726d，n.21）

[^194]: 〔但〕－【石】。（大正25，726d，n.22）

[^195]: 着＝於【宋】【元】【明】【宮】【聖】【石】。（大正25，726d，n.23）

[^196]: 妄＝望【聖】【石】。（大正25，726d，n.24）

[^197]: 是＋（名）【聖】【石】。（大正25，726d，n.25）

[^198]: 怨＝惡【石】。（大正25，726d，n.26）

[^199]: 亦＝示【石】。（大正25，727d，n.1）

[^200]: 即是＝是即【聖】【石】。（大正25，727d，n.2）

[^201]: 〔說〕－【石】。（大正25，727d，n.3）

[^202]: 〔是〕－【宋】【宮】。（大正25，727d，n.4）

[^203]: 詰＝鞊【聖】【宮】【石】。（大正25，727d，n.5）

[^204]: 《維摩詰所說經》卷中〈9
入不二法門品〉（大正14，550b28-551c26）。

[^205]: 〔入〕－【宋】【元】【明】【宮】。（大正25，727d，n.6）

[^206]: 名＝各【宋】，〔名〕－【石】。（大正25，727d，n.7）

[^207]: 〔法〕－【宋】【宮】【聖】【石】。（大正25，727d，n.8）

[^208]: 不＋（憂）【宋】【元】【明】【宮】【聖】。（大正25，727d，n.9）

[^209]: 〔說〕－【宋】【元】【明】【宮】。（大正25，727d，n.10）

[^210]: 《正觀》（6），p.219：參見《大智度論》卷78〈65
稱揚品〉：「^第一義即是平等法，但以異名說。」（大正25，612c15-16）

[^211]: （佛亦）＋不【石】。（大正25，727d，n.11）

[^212]: 〔言〕－【石】。（大正25，727d，n.12）

[^213]: 〔大〕－【元】【明】【聖】【石】。（大正25，727d，n.13）

[^214]: 唯＝雖【宋】【元】【明】【宮】。（大正25，727d，n.14）

[^215]: 〔佛〕－【宋】【元】【明】【宮】。（大正25，727d，n.15）

[^216]: 事＝相【聖】。（大正25，727d，n.16）

[^217]: 〔知〕－【宋】【元】【明】【宮】。（大正25，727d，n.17）。

[^218]: 人＝夫【宋】【元】【明】【宮】【聖】【石】。（大正25，727d，n.18）

[^219]: 不＝無【石】。（大正25，727d，n.19）

[^220]: 是＝若【明】。（大正25，728d，n.1）

[^221]: 空＝虛【石】。（大正25，728d，n.15）

[^222]: 實＋（爾）【元】【明】。（大正25，728d，n.15）

[^223]: 空＝爾【石】。（大正25，728d，n.15）

[^224]: 〔相〕－【宋】【元】【明】【宮】。（大正25，728d，n.15）

[^225]: 〔有〕－【石】。（大正25，728d，n.1）

[^226]: 不＋（可）【石】。（大正25，728d，n.3）

[^227]: 「有為法中先有無為性」、「破有為即是無為」即在說明「有為法實相即是無為」。

（1）參見《大智度論》卷6〈1 序品〉：

^問曰：「虛空有相，汝不知故言無，無色處是虛空相。」

答曰：「不爾！無色是名破色，更無異法，如燈滅，更無法。」（大正25，102c26-103a11）

（2）參見《大智度論》卷72〈54 大如品〉：

^須菩提白佛言：「世尊！是般若波羅蜜相，隨順一切法無所障礙。」何以故？於般若波羅蜜亦不著。說不障礙因緣：「如虛空等故。」譬如壁中先有空相，小兒以橛釘之力少故不入，大力者能入；行者亦如是，色等諸法中自有如實相，智慧力少故不能令空，大智者能知，是故說：「諸法無礙如虛空平等。」（大正25，563c24-564a2）

[^228]: 〔也〕－【宋】【宮】【聖】，也＋（釋第八十五品竟）【石】。（大正25，728d，n.14）