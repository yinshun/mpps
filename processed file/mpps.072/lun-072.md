 ^lun-072-1

問曰：若般若波羅蜜無不甚深，何以或時讚甚深？ ^lun-072-2

答曰：般若波羅蜜中，或時分別諸法空，是淺；或時說「世間法即同涅槃」，是深。 ^lun-072-3

色等諸法即是佛法，聽者聞說，心信佛語，自智慧不及故言「甚深」。[^32] ^lun-072-4

譬如河水，有洄[^33]復深處、有淺處。 ^lun-072-5

問曰：諸天所讚法甚深，一切世間所不能信，何用說為？ ^lun-072-6

答曰： ^lun-072-7

一切有二種[^34]：一者、名字一切，二者、實一切。[^35] ^lun-072-8

如此中說名字一切，以多不信故言「一切」。 ^lun-072-9

`2055`如[^36]此（563c）中說「^微妙寂滅，智者能知」，知[^37]者必有信，先信後知故。 ^lun-072-10

復次，是般若波羅蜜，惟佛能知。 ^lun-072-11

眾生聞所說而信者，此中不名為信；智慧知已，名為信。[^38] ^lun-072-12

問曰：若爾者，何以言「微妙，智者能知」？ ^lun-072-13

答曰：一切世間無能遍盡知諸佛智者，寂滅，智者能知少分。 ^lun-072-14

如須陀洹於無上道得少分──所謂斷三結；如是諸道，展轉增多。[^39] ^lun-072-15

若世間都不信者，云何有諸道？ ^lun-072-16

以是故言「^寂滅，智者能知」。 ^lun-072-17

「阿耨多羅三藐三菩提」即是「般若波羅蜜[^40]」，但名字異──在菩薩心中為「般若」，在佛心中名「阿耨多羅三藐三菩提」。[^41] ^lun-072-18

是中說「色[^42]等法即是薩婆若，薩婆若即是色等法」。 ^lun-072-19

此中說「色等法如、薩婆若如，無二無別」。 ^lun-072-20

佛可諸天子意，更說因緣： ^lun-072-21

「如」名「色等諸法真實相」。[^43]譬如除宮殿及諸陋廬[^44]，如燒栴檀及雜木，其處虛空無異；色及薩婆若等諸法，求其實，皆是如。 ^lun-072-22

以是義故，佛初成道時，心樂嘿然，不樂說法──知甚深法，凡夫人難悟故。 ^lun-072-23

復次，是法無二故甚深，如虛空故甚深，如、法性[^45]等甚深故甚深。 ^lun-072-24

爾時，諸天子知是法無可取相，白佛言：「是所說法，一切世間所不能信，是法不為受色等法故說。」 ^lun-072-25

佛可其言，「若有菩薩為受色等故行菩薩道，不能修般若波羅蜜等諸功德」。 ^lun-072-26

須菩提白佛言：「世尊！是般若波羅蜜相，隨順一切法，無所障礙。」 ^lun-072-27

何以故？於般若波羅蜜亦不著。 ^lun-072-28

說不障礙因緣：「如虛空等故。」[^46] ^lun-072-29

譬如壁中先有空相，小兒以橛[^47]釘之，力少故不入，大力者能入；行者亦如是，色等諸法中，自有如（564a）實相，智慧力少故，不能令空，大智者能知。 ^lun-072-30

是故說：「諸法無礙，如虛空平等。」 ^lun-072-31

色等法不生，亦不可得，以是故名「不生」。 ^lun-072-32

非但色等不生，若不生法可得，則非畢竟空，非名無得[^48]。 ^lun-072-33

無住處亦如是。 ^lun-072-34

爾時，諸天子白佛言：「世尊！須菩提隨佛生。何以故？所知所說皆與空合。」 ^lun-072-35

復次，經說有三種子：一者、不隨順生，二者、隨順生，三者、勝生。[^49] ^lun-072-36

世人皆願二種子──隨順子，勝子。 ^lun-072-37

佛法中惟欲一種──隨順生，以無有勝佛故。[^50] ^lun-072-38

「佛子」有五，皆從口生、法生──須陀洹乃至阿羅漢，入正位菩薩。[^51] ^lun-072-39

`2057`辟支佛雖佛法中種因緣，無佛時自能得道，不得言「從佛口生」，因緣遠故。 ^lun-072-40

諸漏盡者，是隨順生。 ^lun-072-41

須菩提於漏盡中，常樂畢竟空，是隨順生。何以故？所行法不可破壞如虛空──佛法如是相。 ^lun-072-42

是名「隨佛生」。 ^lun-072-43

問曰：何以不說入法位菩薩隨順[^52]佛生？ ^lun-072-44

答曰： ^lun-072-45

有人言：漏未盡故不說，須菩提漏盡故說。 ^lun-072-46

有人言：入無餘涅槃者，是第一清淨。 ^lun-072-47

阿羅漢末後身住有餘涅槃，近無餘涅槃門故說。 ^lun-072-48

菩薩雖有深利智慧，往返生死中，是故不說。 ^lun-072-49

有人言：般若有二種：一者、唯與大菩薩說，二者、三乘共說。[^53] ^lun-072-50

共聲聞說中，須菩提是隨佛生； ^lun-072-51

但與菩薩說時，不說「須菩提隨佛生」。何以故？法性生身大菩薩，是中無有結業生身，但有變化生身，[^54]滅三毒、出三界，教化眾生、淨佛世界故，住於世間，此中都無一切聲聞人。 ^lun-072-52

佛大慈悲心，菩薩心亦爾，是名菩薩隨生；須菩提但取涅槃故，不說隨生。 ^lun-072-53

此經共二乘說。 ^lun-072-54

須菩提知般若（564b）波羅蜜甚深，法性生身菩薩力大。 ^lun-072-55

諸天雖讚，不應受，語諸天子言：「諸法如一相──所謂無相，是因緣故隨佛生，如不異故。」 ^lun-072-56

如《經》中說「如」──「如來如相不來不去，須菩提如相亦不來不去。」 ^lun-072-57

復次，如來如畢竟空，一切法如亦畢竟空。一切法如中攝須菩提如，是故須菩提用如來如故隨佛生。 ^lun-072-58

復次，如如來如無憶想分別、常住、如虛空，須菩提如亦如是。是故須菩提隨佛生。 ^lun-072-59

復次，如如來如得無礙解脫故，一切法中無罣礙；一切法如亦如是，於一切法中亦無罣礙。如來如、一切法如，一如無異；須菩提如亦入一切法如故，是以隨佛生。 ^lun-072-60

復次，諸法如相無作、無作者，如來如相亦如是；須菩提如，一切法如攝，故隨佛生。 ^lun-072-61

復次，如如來如相，一切處常無憶想分別；須菩提如，一切法如攝，故隨佛生。 ^lun-072-62

復次，如來如相不離一切法如──正觀一切法，名為佛；一切法是因緣，佛是果報，是故說：「如來如不離一切法如。」是如實故常如，無不如時；須菩提如亦如是不異，故隨佛生，亦無法可隨。 ^lun-072-63

復次，如來如相無憶想分別、出過三世，一切法如亦如是；須菩提如亦出三世，是故隨佛生。 ^lun-072-64

復次，如來如不在過去如中，何以故？如來空，過去亦畢竟空，是故空不在空中住；譬如虛空不住虛空中。未來、現在亦如是。 ^lun-072-65

「三世如、如來如，不二不分別」者， ^lun-072-66

三世如，空、無相、無生無滅等；如來如亦如是。 ^lun-072-67

三世如無障礙，如過去世無窮無邊，未來世亦無窮無邊，（564c）現在世亦無窮無邊；如來如亦如是。 ^lun-072-68

此三世十方無窮[^55]無邊，須菩提如亦如是。 ^lun-072-69

復次，五眾如乃至一切種智如、如來如，無二無別。 ^lun-072-70

何以故？色等諸法和合故有如來── ^lun-072-71

如是如來，不得言「但是色等法」，亦不得言「離色等法」，亦不得言「色等法在如來中」，亦不得言「如來在色等法中」，亦不得言「色等法屬如來」，亦不得言「無如來」。 ^lun-072-72

`2059`五眾色等法中假名如來。 ^lun-072-73

如來如即是一切法如，是故說「色等法如、如來如，不二不別」。 ^lun-072-74

凡夫人見有二有別，聖人觀無二無別；聖人可信，凡夫人所見不可信。 ^lun-072-75

佛語須菩提：「是名為如，佛因此如故，名為如來。」 ^lun-072-76

「如來」者，如實行來到佛法中。 ^lun-072-77

說是如時，地六種震動，如上說。[^56] ^lun-072-78

釋曰： ^lun-072-79

「諸天子歡喜，以末栴檀香，散佛及須菩提上。歎言『希有！世尊！須菩提以如來如隨佛生』」者，諸天子意謂：須菩提智慧力故，令一切法皆如佛法，是故說「隨佛生」。 ^lun-072-80

須菩提知諸天子心少[^80]貴尚[^81]是諸法如，是故須菩提欲斷[^82]諸天子心故說：「是如畢竟空相。」以四種破著如心，所謂：「須菩提──^（1）^不在色中，^（2）^不在色如中，^（3）^不以色等、不以色等如，^（4）^不離色等、不離色等如──隨佛生。」 ^lun-072-81

佛[^83]此中自說因緣：「此法皆空、不可得。」 ^lun-072-82

舍利弗言：「世尊！是如甚深！是如中但色等法不可得，何況色等法如當可得！」 ^lun-072-83

問曰：何者是「色等法」？何者是「色等法如」？ ^lun-072-84

答曰：色等法──眼所見等諸法；「如」名色等法實相，不虛誑。[^84] ^lun-072-85

人於色等如法中錯謬[^85]故， ^lun-072-86

或起不善業墮惡道中，或起善業生於人天中，終歸磨滅，還生諸苦。 ^lun-072-87

或起無漏業，應求大利而取小乘，不得畢竟清淨如相故。 ^lun-072-88

色等法皆是作法、有為、虛妄、從顛倒生、凡夫所憶想分別行處，是故色等法虛妄，不即是「如」。 ^lun-072-89

知色等法如實故即是「如」，因色等法得「如」名，是故言：「不離色等法得如。」[^86] ^lun-072-90

色等法入如中，皆一相無異；是故須菩提謙言：「非但我隨佛生，一切法亦如是相。」 ^lun-072-91

舍利弗讚歎須菩提所說：「色等法亦畢竟空，何況如！」因若空，何況果！ ^lun-072-92

聞如是甚深如相，眾生各得道利益。 ^lun-072-93

問曰：是般若波羅蜜為菩薩說，何故六千人成阿羅漢道？ ^lun-072-94

答曰：佛知必有難者，自為（566b）舍利弗說因緣：「是人無般若波羅蜜、無方便力。」 ^lun-072-95

過去作功德，無方便故，邪行不正，是人離般若波羅蜜故，深著善法；今從佛聞般若波羅蜜，深厭世間，慈悲心薄故求自利，不受一切法，即得阿羅漢，[^87]於般若無咎。如人持器詣海，隨器大小，各自取足。 ^lun-072-96

問曰：如《經》說：「六千菩薩無般若波羅蜜、方便力故，行五波羅蜜，不得是無分別法，作阿羅漢。」若一切聖人皆得無為法，得無為法即是無分別，何以此中說「不得無分別法，作阿羅漢」？ ^lun-072-97

答曰：非說今世聽法時；乃是過去五百世時，不得般若、方便[^88]，修集五波羅蜜功德[^89]，以是故言：「不得無分別。」 ^lun-072-98

失菩薩信等五根；失菩薩信等五根故，雖聞般若，不得如菩薩所聞即於實際作證。 ^lun-072-99

問曰：俱行空、無相、無作，何以一人得作佛、一人作阿羅漢？[^91] ^lun-072-100

答曰：雖有種種因緣，得阿羅漢大因緣，所謂離薩婆若心行空等故。[^92] ^lun-072-101

「^大鳥」者，金翅鳥在於天上[^93]，如此間人鳥雀等無異。是鳥所以不來者，此鳥食龍，翅出毒風，扇一切人[^94]眼失明故。 ^lun-072-102

是鳥初出𣫘[^95]，羽翼未成，意欲飛去，即時墮落，中道心悔：「我未應飛。」還欲住`2066`本天，上舍摩梨樹上；是鳥身大，羽翼未成，不能舉身。 ^lun-072-103

「^鳥身」，是菩薩身。 ^lun-072-104

「^大」者，世世廣集五波羅蜜功德。 ^lun-072-105

「^無兩翅」者，是無般若波羅蜜、無方便。 ^lun-072-106

「^須彌山」者，是三界。 ^lun-072-107

「^虛空」，是無量佛法。 ^lun-072-108

「^未應飛而飛」者，是菩薩功德未成滿，欲行菩薩三解脫門、欲遊無量佛法虛空中而自退沒，是心雖欲願作佛（566c）而不能得。 ^lun-072-109

「^若死」者，是阿羅漢道。 ^lun-072-110

「^死等」者，辟支佛道。 ^lun-072-111

「^若痛[^96]、若惱」者，失菩薩本願功德。 ^lun-072-112

佛[^97]自結句：「乃至住是無得無相心中應布施等。」 ^lun-072-113

此經中合喻，義自明了，故不說。 ^lun-072-114

釋曰： ^lun-072-115

爾時，諸天子作是念，白佛言：「世尊！阿耨多羅三藐三菩提難得！何以故？一切法畢竟空，而菩薩求佛道，觀行修集，成佛、度眾生，是法亦不可得。」 ^lun-072-116

佛可其言，自身為證：「我坐道場，以一切種得一切法，亦無一定相可得。」 ^lun-072-117

須菩提言：「世尊！如我意：『阿耨多羅三藐三菩提易得。』一切法畢竟常空故，是中無得者、無可得法，無障無礙、無所修、無所斷故。」 ^lun-072-118

爾時，舍利弗言：「若（567c）佛道易得者，何以故恒河沙等無量菩薩求佛道，若一、若二作佛，餘者皆退還？」[^120] ^lun-072-119

須菩提答舍利弗：「色於阿耨多羅三藐三菩提退還不？受、想、行、識乃至一切種智退還不？」 ^lun-072-120

答言：「不也！」 ^lun-072-121

何以故？色等法畢竟空，無有退還。 ^lun-072-122

色等法如無二相，亦無分別，故無退還。 ^lun-072-123

「離色等法，更有法退還不？」 ^lun-072-124

答言：離色等更無有法，是故言「不也」。 ^lun-072-125

「離色等法如，更有法退還不？」 ^lun-072-126

答言：如破色等法已，「如」亦自空，是故言「不」。 ^lun-072-127

法性、法位乃至不可思議性亦如是。 ^lun-072-128

須菩提語舍利弗：「若法無退還，何以故言『如恒河沙等菩薩退還』？」 ^lun-072-129

舍利弗答：「如須菩提所說，法忍中則無退還。」 ^lun-072-130

「法忍」者，是法門、法修、法行。 ^lun-072-131

入須菩提所說法門中，則無退還；出是法門，則有退還。 ^lun-072-132

舍利弗雖現[^121]受須菩提語，亦自引佛法作難：「若無退者，盡當作佛，何以說有三乘？」 ^lun-072-133

須菩提還以如相四句破三乘。[^122] ^lun-072-134

佛歎須菩提：「善哉！若菩薩聞如中無三乘分別，不恐怖，是菩薩即能成無上道。」 ^lun-072-135

問曰：若佛說「菩薩成阿耨多羅三藐三菩提」，舍利弗何以故問「成就何等菩提」？ ^lun-072-136

答曰： ^lun-072-137

各各有無上，舍利弗疑故，問：「何等道無上？」答：「大乘無上。」 ^lun-072-138

復次，須菩提以畢竟空智慧，破著三乘心，佛讚：「善哉！」 ^lun-072-139

須菩提言：「菩薩聞是，心不沒、不怖，則能成就阿耨多羅三藐三菩提。」 ^lun-072-140

舍利弗問：「三乘菩提無定相，今言『成就菩提』，成何等菩提？」 ^lun-072-141

佛言：「成就佛阿耨多羅三藐三菩提。」 ^lun-072-142

若入畢竟空門，一切法盡一相；若出畢竟空，三乘則有異。[^123] ^lun-072-143

今佛分別諸法故說有（568a）上、中、下乘，不為畢竟空故說。 ^lun-072-144

釋曰： ^lun-072-145

須菩提問：「菩薩欲成（569a）無上道者，云何應行？」 ^lun-072-146

佛答：「^應起等心，於一切眾生無有偏黨。」 ^lun-072-147

五眾和合，假名「眾生」，如車、如林。 ^lun-072-148

「^一切眾生」者，盡舉十方六道，無有遺餘。 ^lun-072-149

一切眾生法，各行三分：怨、親、中人。 ^lun-072-150

`2077`佛今教菩薩等心，一切眾生皆有親愛想，莫生怨心，莫生中人心。 ^lun-072-151

復次，眾生有二種：愛及憎。 ^lun-072-152

佛言：「於一切眾生離是二心，莫生憎、愛。」 ^lun-072-153

「愛」者貪欲，煩惱心，不應行；當行慈愛心。 ^lun-072-154

世間法──愛念妻子、牛馬等，憎惡怨賊等。菩薩轉此世間法，但行慈愛心於一切眾生。 ^lun-072-155

復次，「^等心」者，菩薩生法喜，於一切眾生，欲令皆至佛道；菩薩自捨憎愛心，亦捨眾生憎愛心加己[^143]。 ^lun-072-156

世間有三種人：惡、大惡、惡中惡；善、大善、善中善。 ^lun-072-157

^（1）^「惡」者，如人以惡事加己，還報之以惡事。 ^lun-072-158

諸佛法於一切眾生平等心，不應起惡念，何況起身行、口行！ ^lun-072-159

^（2）^「大惡」者，如無人侵己，而以惡加人。 ^lun-072-160

^（3）^「惡中惡」者，如人以好心供給慈念，而反以惡心毀害──如是等惡，名「惡中惡」。 ^lun-072-161

^（4）^「善」者，如人以好事於己，還以善報。 ^lun-072-162

^（5）^「大善」者，如人於己無善，而以善事利益。 ^lun-072-163

^（6）^「善中善」者，如人以惡事害於己，而以善事乃至身命供養，是名「善中善」。 ^lun-072-164

菩薩捨是三惡，過是二種善，行第六心[^144]於一切眾生。 ^lun-072-165

問曰：是菩薩未得法身，云何能行是心？ ^lun-072-166

答曰： ^lun-072-167

是菩薩求無上道，應行無上法，受如是難為苦行，乃成無上道。譬如估[^145]客，於險道中備受諸苦，乃得大利。 ^lun-072-168

復次，是菩薩聞佛法正體──所謂畢竟空，無我、無我所，無一定實法，所見、所聞、所知皆是虛誑，如幻、如（569b）夢──深信是法故，能以身命供養怨賊。 ^lun-072-169

`2078`復次，菩薩知此身從罪業煩惱顛倒因緣生，所見、所聞皆是虛誑罪垢之本；若有人來欲加害於我，我宜歡喜受之，以此弊[^146]身而得無上道利，何為不與！ ^lun-072-170

復次，菩薩發心，深愛眾生，欲利益故，自以己身供養怨賊，欲令眾生効己所行；以有眾生說法教者不必肯受故，以身教令其信受。 ^lun-072-171

復次，多有人發言[^147]求無上道而身行不稱；亦以是故，菩薩以身教之，令堅心行此難事──欲求無上道，當行善中善法，為此難事，爾乃可得。 ^lun-072-172

如是等無量因緣，自以身命供養怨賊。 ^lun-072-173

問曰：等心、慈心有何等異？ ^lun-072-174

答曰： ^lun-072-175

「等心」者是四無量心，「慈心」者是一無量。 ^lun-072-176

有人言：初捨怨親是「等心」，後加愍念是「慈心」。 ^lun-072-177

復次，有人言：「等心」者，觀眾生如「如、實際、法性」──是法皆無為、無量故等；愛念眾生，是名「慈心」。 ^lun-072-178

所以不說「悲心」者[^148]， ^lun-072-179

悲心或憂念眾生，積集此心，心則退沒。 ^lun-072-180

或有眾生不愛[^149]菩薩悲念，言：「汝何以不自憂其身而念他人？」 ^lun-072-181

慈心無如是事，易攝眾生故，但說慈心。 ^lun-072-182

問曰：若眾生有三種──上、中、下；菩薩福德智慧積集故，應是大人，云何言「於一切眾生中起下意」？ ^lun-072-183

答曰： ^lun-072-184

菩薩作是念：「一切法無常，一切眾生上、中、下皆歸磨滅，是中何者是大？何者是小？人以世法故有大小。」 ^lun-072-185

復次，大小不定──此國以為大，餘國以為小；於此為大，於彼為小；如今世卑賤，後世為天王──如是業因緣，在世間輪轉，貴賤大小無定。如水火貴賤隨時，用捨無定。（569c） ^lun-072-186

復次，菩薩雖有功德，知是功德畢竟空、如幻、如夢，不著此功德，不有是大小。 ^lun-072-187

復次，一切眾生中有佛道因緣者，唯佛能知。 ^lun-072-188

菩薩作是念：「若我以[^150]眾生形貌、才能──以此事輕者，則為輕未來佛；若輕佛，則為永了[^151]。」 ^lun-072-189

復次，菩薩作是念：「我誓度一切眾生；若眾生無所得，我則孤[^152]負眾生。」譬如主人請客，則應敬客而自卑；若無所供設，是則負愧於客。 ^lun-072-190

復次，以自大心故，則喜生瞋恚；憍慢是瞋之本，瞋是一切重罪之根。若菩薩於眾生起下心，眾生若罵、若打，則無恚恨；譬如大家打奴，奴不敢瞋恨。若菩薩自高、意下[^153]眾生者，眾生侵害，忿然生怒；如奴打大家，則起瞋怒。 ^lun-072-191

下意有如是等種種利益故，菩薩應當行。 ^lun-072-192

「安隱心」者，與今世、後世、究竟樂，非如父母、知識與現世樂。 ^lun-072-193

菩薩若以等心、慈心、下心利益眾生時，若有不知恩人來惱菩薩，不信所行，謂為欺誑，為求名故，無有實事；又為魔所使，來惱菩薩，惡中之惡，不識恩分。菩薩等心，於此通達無礙。 ^lun-072-194

得是無礙心已，眾生雖有大罪大過，但欲利益，不生惱心。慈心、安隱，無礙、不惱心。 ^lun-072-195

譬如孝子愛敬父母，如兄、如弟、如姊妹、如兒女，無婬欲心而生愛敬慈念。 ^lun-072-196

世人但能愛敬所親，菩薩普及一切。 ^lun-072-197

`2080`得是柔軟清淨好心，名「眾生忍」，是法忍初門。[^154] ^lun-072-198

次行十善道。十善道，有佛、無佛，世間常有，是善法教。 ^lun-072-199

菩薩先以四十種行，行是十善道。[^155]何以故？是菩薩深念善法，心慈眾生故。 ^lun-072-200

離[^156]欲凡夫法有十二事，亦以（570a）四十八種行。[^157] ^lun-072-201

六波羅蜜乃至法住，是客法，有佛說則有菩薩行。 ^lun-072-202

上來舊法、客法，[^158]本末具足，今世得善法，智慧無礙；捨身，得法身無礙，隨意至十方教化眾生，於十方佛前修集善法。 ^lun-072-203

「^聞是法時，二千菩薩得無生法忍」者， ^lun-072-204

是品說如微妙深法，亦說有行──善門、智門，二行具足。 ^lun-072-205

但說如法，所利少；若說有法，所利亦少。今說有、無二法，具足故，得無生法忍；譬如二輪具足故，能有所至。 ^lun-072-206

此中善說二諦[^159]故，二千菩薩得無生法忍[^160]。 ^lun-072-207

---

[^1]: （大智......二）十六字＝（大智度論釋卷第七十二釋大如品第五十四）十八字【宋】，＝（大智度論釋卷第七十二釋大如品第五十四品）十九字【宮】，＝（摩訶般若波羅蜜品第五十三大如品）十五字【石】。（大正25，562d，n.11）
[^2]: 惟＝議【宋】【宮】。（大正25，562d，n.13）
[^3]: （1）《放光般若經》卷12〈55 歎深品〉： ^爾時，諸欲天子、諸色天子以天名花而散佛上，來詣佛所，頭面作禮，叉手白佛言：「世尊！是般若波羅蜜甚深，難曉難了，不可思議。是智者之所知，是一切世間所可信者......。」（大正8，83b12-15） （2）《大般若波羅蜜多經》卷446〈52 真如品〉： ^爾時，欲界、色界諸天各持天上旃檀香末、多揭羅香末、多摩羅香末，復持天上嗢鉢羅花、鉢特摩花、拘某陀花、奔荼利花，遙散佛上，來詣佛所，頂禮雙足，却住一面，合掌恭敬白言：「世尊！如是般若波羅蜜多最為甚深，難見難覺、不可尋思、超尋思境、微妙沖寂，聰敏智者之所能知，非諸世間皆能信受，即佛無上正等菩提。」（大正7，251c23-252a1） （3）案：《放光般若經》與《大般若波羅蜜多經》（二分本）皆說「^般若波羅蜜多甚深難見」，但《摩訶般若波羅蜜經》說「^諸佛阿耨多羅三藐三菩提甚深難見」。不過如《大智度論》卷72〈54 大如品〉云：^「阿耨多羅三藐三菩提即是般若波羅蜜，但名字異──在菩薩心中為般若，在佛心中名阿耨多羅三藐三菩提。」（大正25，563c9-11）又《大智度論》卷79〈66 囑累品〉云：「^諸法實相有種種名字：或說空，或說畢竟空，或說般若波羅蜜，或名阿耨多羅三藐三菩提。」（大正25，618b28-c1）「般若波羅蜜」有種種異名，「阿耨多羅三藐三菩提」亦為其一。
[^4]: （1）《大般若波羅蜜多經》卷446〈52 真如品〉：「^一切如來、應、正等覺於此般若波羅蜜多甚深經中，皆作是說：色即是一切智智，一切智智即是色；受、想、行、識即是一切智智，一切智智即是受、想、行、識──如是乃至一切智即是一切智智，一切智智即是一切智；道相智、一切相智即是一切智智，一切智智即是道相智、一切相智。所以者何？若色真如，若一切智智真如，若一切法真如，皆一真如無二無別，亦無窮盡；若受、想、行、識真如，若一切智智真如，若一切法真如，皆一真如無二無別，亦無窮盡──如是乃至若一切智真如，若一切智智真如，若一切法真如，皆一真如無二無別，亦無窮盡；若道相智、一切相智真如，若一切智智真如，若一切法真如，皆一真如無二無別，亦無窮盡。」（大正7，252a1-15） （2）不二法。（印順法師，《大智度論筆記》〔E007〕p.299）
[^5]: 嘿（^ㄏㄟ）：1.嘆詞。表示贊嘆、驚異；也作「嘿」（^ㄇㄛˋ）：同" 默 "。（《漢語大詞典》（三），p.508）
[^6]: 《大般若波羅蜜多經》卷446〈52 真如品〉： ^佛告欲界、色界天言：「如是！如是！如汝所說。諸天當知！我觀此義，心恒趣寂不樂說法。所以者何？此法甚深難見難覺，不可尋思，超尋思境，微妙沖寂，聰敏智者之所能知，非諸世間皆能信受，所謂如是甚深般若波羅蜜多即是如來、應、正等覺所證無上正等菩提。 諸天當知！如是無上正等菩提，無能證、非所證、無證處、無證時。諸天當知！此法深妙不二現行，非諸世間所能比度。」（大正7，252a15-23）
[^7]: 《大般若波羅蜜多經》卷446〈52 真如品〉： ^時，諸天眾白言：「世尊！此所說法甚深微妙，非諸世間卒能信受。所以者何？此深妙法不為攝取色故說，不為棄捨色故說；不為攝取受、想、行、識故說，不為棄捨受、想、行、識故說。」（大正7，252b8-11）
[^8]: 《大般若波羅蜜多經》卷446〈52 真如品〉：「^世尊！世間有情多行攝取我我所執，謂色是我、是我所，受、想、行、識是我是我所──如是乃至一切智是我是我所，道相智、一切相智是我是我所。」（大正7，252b15-19）
[^9]: 《大般若波羅蜜多經》卷446〈52 真如品〉： ^爾時，具壽善現白佛言：「世尊！此甚深法能隨順一切法。世尊！此甚深法能隨順何等一切法？世尊！此甚深法能隨順般若波羅蜜多，亦能隨順靜慮、精進、安忍、淨戒、布施波羅蜜多。」（大正7，252c8-11）
[^10]: 《大般若波羅蜜多經》卷446〈52 真如品〉：「^世尊！此甚深法都無所礙。世尊！此甚深法於何無礙？世尊！此甚深法於色無礙，於受、想、行、識無礙──如是乃至於一切智無礙，於道相智、一切相智無礙。 世尊！此甚深法無礙為相。何以故？世尊！虛空平等性故，真如平等性故，法界乃至不思議界平等性故，空、無相、無願平等性故，無造、無作平等性故，無染、無淨平等性故。」（大正7，253a4-11）
[^11]: 《大般若波羅蜜多經》卷446〈52 真如品〉：「^世尊！此甚深法都無足迹。何以故？世尊！色足迹不可得故，受、想、行、識足迹亦不可得故──如是乃至一切智足迹不可得故，道相智、一切相智足迹亦不可得故。」（大正7，253a15-18）
[^12]: 《大般若波羅蜜多經》卷447〈52 真如品〉： ^爾時，欲、色界天眾復白佛言：「世尊！大德善現佛真弟子隨如來生。所以者何？大德善現諸所說法，一切皆與空相應故。」（大正7，253a27-29）
[^13]: 《大般若波羅蜜多經》卷447〈52 真如品〉： ^爾時，善現告欲、色界諸天眾言：「汝諸天眾說我善現佛真弟子隨如來生，云何善現隨如來生？謂隨如來真如生故。」（大正7，253a29-b3）
[^14]: 《大般若波羅蜜多經》卷447〈52 真如品〉：「所以者何？如來真如無來無去，善現真如亦無來去故，說善現隨如來生。」（大正7，253b3-4）
[^15]: 已＝以【石】。（大正25，563d，n.2）
[^16]: 《大般若波羅蜜多經》卷447〈52 真如品〉：「^如來真如即一切法真如，一切法真如即如來真如，如是真如無真如性，亦無不真如性；善現真如亦復如是，故說善現隨如來生。」（大正7，253b4-7）
[^17]: 《大般若波羅蜜多經》卷447〈52 真如品〉：「^如來真如常住為相，善現真如亦復如是，故說善現隨如來生。如來真如無變異、無分別，遍諸法轉；善現真如亦復如是，故說善現隨如來生。」（大正7，253b7-11）
[^18]: 〔相〕－【元】【明】【宮】。（大正25，563d，n.3）
[^19]: 《大般若波羅蜜多經》卷447〈52 真如品〉：「^如來真如無所罣礙，一切法真如亦無所罣礙。」（大正7，253b11-12）
[^20]: 〔一如〕－【宋】【元】【明】【宮】。（大正25，563d，n.4）
[^21]: 《大般若波羅蜜多經》卷447〈52 真如品〉：「^若如來真如，若一切法真如，同一真如無二無別、無造無作，如是真如常真如相、無時非真如相，以常真如相、無時非真如相故，無二無別；善現真如亦復如是，故說善現隨如來生。」（大正7，253b12-16）
[^22]: 《大般若波羅蜜多經》卷447〈52 真如品〉：「^如來真如於一切處無憶念、無分別，善現真如亦復如是，故說善現隨如來生。如來真如無別異不可得，善現真如亦復如是，故說善現隨如來生。」（大正7，253b16-19）
[^23]: 如＋（相）【石】。（大正25，563d，n.5）
[^24]: 《大般若波羅蜜多經》卷447〈52 真如品〉：「^如來真如不離一切法真如，一切法真如不離如來真如，如是真如常真如相、無時非真如相；善現真如亦復如是，故說善現隨如來生。雖說隨生而無所隨生，以善現真如不異佛故。」（大正7，253b19-23）
[^25]: 《大般若波羅蜜多經》卷447〈52 真如品〉：「^如來真如非過去、非未來、非現在，一切法真如亦非過去、非未來、非現在；善現真如亦復如是，故說善現隨如來生。」（大正7，253b23-26）
[^26]: 《大般若波羅蜜多經》卷447〈52 真如品〉：「^過去真如即如來真如，如來真如即過去真如；未來真如即如來真如，如來真如即未來真如；現在真如即如來真如，如來真如即現在真如。若過去真如，若未來真如，若現在真如，若如來真如，同一真如無二無別。」（大正7，253b26-c2）
[^27]: 《大般若波羅蜜多經》卷447〈52 真如品〉：「^色真如即如來真如，如來真如即色真如，受、想、行、識真如即如來真如，如來真如即受、想、行、識真如。若色真如，若受、想、行、識真如，若如來真如，同一真如無二無別。」（大正7，253c2-5）
[^28]: （1）《大般若波羅蜜多經》卷447〈52 真如品〉：「^天眾當知！諸菩薩摩訶薩現證如是一切法真如，說名如來、應、正等覺；我於如是諸法真如能深信解，故說善現從如來生。」（大正7，255a11-14） （2）案：在《放光般若經》卷12〈55 歎深品〉（大正8，84a1-26）是由須菩提問天子，何以說自己為佛真子，而天子作答。玄奘譯《大般若波羅蜜多經》（二分本）卷446〈52 真如品〉（大正7，255a11-14）同《摩訶般若波羅蜜經》，乃須菩提自己設問自己回答；然最末句是須菩提告天子，而非佛說。
[^29]: 振＝震【宋】【元】【明】【宮】。（大正25，563d，n.10）
[^30]: 踊＝涌【宋】【元】【明】【宮】。（大正25，563d，n.11）
[^31]: 踊＝涌【元】【明】＊。（大正25，563d，n.12）
[^32]: ┌淺──分別諸法空。 般若有淺深 ┴深──世間法即是涅槃。 （印順法師，《大智度論筆記》〔B026〕p.163）
[^33]: 洄（^ㄏㄨㄟˊ）：1.逆流而上。3.水流回旋。4.回旋的流水。（《漢語大詞典》（五），p.1149）
[^34]: ┌名字一切 二種一切 ┴實一切 （印順法師，《大智度論筆記》〔B24〕p.158）
[^35]: 另參見《大智度論》卷65〈44 諸波羅蜜品〉（大正25，521b5-6）。
[^36]: 〔如〕－【宋】【元】【明】【宮】。（大正25，563d，n.17）
[^37]: 知＝智【宋】【元】【明】【宮】。（大正25，563d，n.18）
[^38]: 信慧：無智不成信。（印順法師，《大智度論筆記》〔E019〕p.318）
[^39]: 二乘聖道于無上道得少分。（印順法師，《大智度論筆記》〔E021〕p.319）
[^40]: 〔波羅蜜〕－【宋】【元】【明】【宮】。（大正25，563d，n.21）
[^41]: 般若與一切種智：般若、無上菩提，但名字異。在菩薩名般若，在佛心名菩提。（印順法師，《大智度論筆記》〔E011〕p.306）
[^42]: 色＝空【宮】＊。（大正25，563d，n.23）
[^43]: 真如：一切諸法真實相。（印順法師，《大智度論筆記》〔E008〕p.300）
[^44]: 廬（^ㄌㄨˊ）：1.指平民一家在郊野所占的房地。引申為指季節性臨時寄居或休憩所用的簡易房舍。2.泛指簡陋居室。5.古代沿途迎候賓客的房舍。（《漢語大詞典》（三），p.1287）
[^45]: 〔性〕－【石】。（大正25，563d，n.26）
[^46]: 無礙：如虛空故。（印順法師，《大智度論筆記》〔E009〕p.302）
[^47]: 橛（ㄐㄩㄝˊ）：1.木橛子，短木樁。2.喻指樁狀物。3.門中豎立以為限隔的短木。（《漢語大詞典》（四），p.1308）
[^48]: 得＝礙【元】【明】【宮】【石】。（大正25，564d，n.1）
[^49]: （1）參見《雜阿含經》卷31（874經）：「^有三種子。何等為三？有隨生子，有勝生子，有下生子。何等為隨生子？謂子父母不殺、不盜、不婬、不妄語、不飲酒，子亦隨學不殺、不盜、不婬、不妄語、不飲酒，是名隨生子。何等為勝生子？若子父母不受不殺、不盜、不婬、不妄語、不飲酒戒，子則能受不殺、不盜、不婬、不妄語、不飲酒戒，是名勝生子。云何下生子？若子父母受不殺、不盜、不婬、不妄語、不飲酒戒，子不能受不殺、不盜、不婬、不妄語、不飲酒戒，是名下生子。」（大正2，220c20-221a8） （2）經：三種子。（印順法師，《大智度論筆記》〔H001〕p.390）
[^50]: ┌不隨順生。 世間三種子 ┤隨順生──佛法一子。 └勝生。 （印順法師，《大智度論筆記》〔B026〕p.164）
[^51]: 五種佛子。（印順法師，《大智度論筆記》〔E015〕p.312）
[^52]: 〔順〕－【石】。（大正25，564d，n.3）
[^53]: ┌一、共聲聞菩薩合說 二種般若 ┴二、但與法身菩薩說 （印順法師，《大智度論筆記》〔B001〕p.103）
[^54]: 二種菩薩：法性生身，結業生身。（印順法師，《大智度論筆記》〔E012〕p.307，〔E021〕p.320）
[^55]: 窮＝礙【宋】【元】【明】【宮】。（大正25，564d，n.6）
[^56]: 《正觀》（6），p.185：《大智度論》卷8（大正25，117a3-b3）、卷53（大正25，442a13-b3）。
[^57]: 《大品經義疏》卷8：「^三聖共明如體離相，破諸天著情也。」（卍新續藏24，304a3）
[^58]: 《大般若波羅蜜多經》卷447〈52 真如品〉： ^爾時，欲界、色界天眾，復以天上旃檀香末、多揭羅香末、多摩羅香末，及以天上嗢鉢羅花、鉢特摩花、拘某陀花、奔荼利花，奉散如來及善現上而白佛言：「甚奇！如來！未曾有也！大德善現由真如故隨如來生。」（大正7，255a18-22）
[^59]: 《大品經義疏》卷8：「^次破著中三聖破，時眾悟，即四段：初、須菩提以四門破，二、身子就因果門破，三、佛述身子破，四、時眾悟道也。初四門破中，先以四門破，以何以故釋破。就色開即、離二門明眾義，即色無有須菩提生，次就離色亦無須菩提生；次就如，亦即、離二門明無須菩提生義。」（卍新續藏24，304a5-10）
[^60]: 如＋（中）【石】＊。（大正25，564d，n.7）
[^61]: 《大般若波羅蜜多經》卷447〈52 真如品〉： ^爾時，具壽善現便謂諸天眾言：「諸天當知！然我善現不由色故隨如來生，不由色真如故隨如來生，不離色故隨如來生，不離色真如故隨如來生。」（大正7，255a22-26）
[^62]: 《大般若波羅蜜多經》卷447〈52 真如品〉：「^何以故？諸天眾！是一切法都無所有，諸隨生者、若所隨生、由此隨生、隨生時處皆不可得。」（大正7，255b11-13）
[^63]: 《大般若波羅蜜多經》卷447〈52 真如品〉： ^爾時，舍利子白佛言：「世尊！諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界皆最甚深。」（大正7，255b14-16）
[^64]: 當＝尚【石】。（大正25，565d，n.1）
[^65]: 《大般若波羅蜜多經》卷447〈52 真如品〉：「^謂於此中色不可得，色真如亦不可得。何以故？此中色尚不可得，況有色真如可得！」（大正7，255b16-18）
[^66]: 《大般若波羅蜜多經》卷447〈52 真如品〉： ^佛言：「舍利子！如是！如是！如汝所說。諸法真如乃至不思議界皆最甚深，所謂此中色不可得，色真如亦不可得。何以故？此中色尚不可得，況有色真如可得！如是乃至此中一切相智不可得，一切相智真如亦不可得。何以故？此中一切相智尚不可得，況有一切相智真如可得！」（大正7，255b26-c4）
[^67]: 〔淨〕－【宋】【元】【明】【宮】。（大正25，565d，n.2）
[^68]: 忍法＝法忍【宋】【元】【明】【宮】。（大正25，565d，n.4）
[^69]: 千＝十【宮】【石】。（大正25，565d，n.5）
[^70]: 聞大證小。（印順法師，《大智度論筆記》〔E015〕p.311）
[^71]: 別異＝異別【宋】【元】【明】【宮】。（大正25，565d，n.6）
[^72]: 《大般若波羅蜜多經》卷447〈52 真如品〉： ^爾時，佛告舍利子言：「今此眾中六千菩薩已於過去親近供養五百諸佛，一一佛所發弘誓願正信出家，雖修布施、淨戒、安忍、精進、靜慮，而不攝受般若波羅蜜多，遠離方便善巧，起別異想，行別異行。修布施時作如是念：『此是布施，此是施物，此是受者，我能行施。』修淨戒時作如是念：『此是淨戒，此是罪業，此所護境，我能持戒。』修安忍時作如是念：『此是安忍，此是忍障，此所忍境，我能安忍。』修精進時作如是念：『此是精進，此是懈怠，此是所為，我能精進。』修靜慮時作如是念：『此是靜慮，此是散動，此是所為，我能修定。』彼不攝受般若波羅蜜多，遠離方便善巧，依別異想，而行布施、淨戒、安忍、精進、靜慮別異之行。由別異想、別異行故，不得菩薩無別異想及失菩薩無別異行。由此因緣不得入菩薩正性離生位，由不得入菩薩正性離生位故，得預流果漸次乃至阿羅漢果。是故，舍利子！若菩薩摩訶薩雖有菩提道及有空、無相、無願解脫門，而不攝受般若波羅蜜多，及遠離方便善巧，便證實際墮於聲聞或獨覺地。」（大正7，255c8-29）
[^73]: 《大般若波羅蜜多經》卷447〈52 真如品〉： ^佛言：「舍利子！諸聲聞乘或獨覺乘補特伽羅，遠離一切智智心，不攝受般若波羅蜜多，無方便善巧故，修空、無相、無願之法，便證實際墮於聲聞或獨覺地。諸菩薩乘補特伽羅不離一切智智心，攝受般若波羅蜜多，依方便善巧，大悲心為上首，修空、無相、無願之法，雖證實際而能入菩薩正性離生位，能證無上正等菩提。」（大正7，256a7-14）
[^74]: 恆沙修行，還墮二地。（印順法師，《大智度論筆記》〔E015〕p.311）
[^75]: 《大般若波羅蜜多經》卷447〈52 真如品〉：「^舍利子！是菩薩乘補特伽羅，雖念過去未來現在諸佛世尊所有戒蘊、定蘊、慧蘊、解脫蘊、解脫智見蘊，恭敬供養隨順修行，而於其中執取相故，不能正解是諸如來、應、正等覺所有戒蘊、定蘊、慧蘊、解脫蘊、解脫智見蘊圓滿功德。是諸菩薩不能正解佛功德故，雖聞無上正等覺道及空、無相、無願法聲，而依此聲執取其相，執取相已迴向無上正等菩提。此菩薩乘補特伽羅如是迴向，不得無上正等菩提，墮於聲聞或獨覺地。何以故？舍利子！是菩薩乘補特伽羅，由不攝受般若波羅蜜多，及遠離方便善巧故，雖以種種所修善根迴向無上正等菩提，而墮聲聞或獨覺地。」（大正7，256b6-19）
[^76]: 《大般若波羅蜜多經》卷447〈52 真如品〉： ^爾時，舍利子白佛言：「世尊！如我解佛所說義者，若菩薩摩訶薩從初發心乃至究竟，攝受般若波羅蜜多，常不遠離方便善巧，是菩薩摩訶薩隣近無上正等菩提。所以者何？是菩薩摩訶薩從初發心乃至究竟，都不見有少法可得，謂若能證、若所證、若證處、若證時、若由此證都不可得。所謂若色，若受、想、行、識──如是乃至若一切智、若道相智、一切相智都不可得。」（大正7，256c11-19）
[^77]: 《大般若波羅蜜多經》卷447〈52 真如品〉：「^復次，世尊！有菩薩乘諸善男子、善女人等，不攝受般若波羅蜜多，遠離方便善巧，而求無上正等菩提，當知彼於所求無上正等菩提疑惑猶豫或得不得。所以者何？是菩薩乘諸善男子、善女人等，不攝受般若波羅蜜多，遠離方便善巧故，於所修行布施、淨戒、安忍、精進、靜慮、般若波羅蜜多皆取其相──如是乃至於所修行一切智、道相智、一切相智皆取其相。由此因緣，是菩薩乘諸善男子、善女人等皆於無上正等菩提疑惑猶豫或得不得。」（大正7，256c19-29）
[^78]: 〔修〕－【宋】【宮】【石】。（大正25，565d，n.12）
[^79]: 《大般若波羅蜜多經》卷447〈52 真如品〉：「^是故，世尊！若菩薩摩訶薩欲證無上正等菩提，決定不應遠離般若波羅蜜多方便善巧。是菩薩摩訶薩安住般若波羅蜜多方便善巧，用無所得而為方便，以無相俱行心，應修布施波羅蜜多，應修淨戒、安忍、精進、靜慮、般若波羅蜜多──如是乃至以無相俱行心，應修一切智，應修道相智、一切相智。若菩薩摩訶薩安住般若波羅蜜多方便善巧，用無所得而為方便，以無相俱行心修行如是一切佛法，必獲無上正等菩提。」（大正7，256c29-257a10）
[^80]: 少（^ㄕㄠˇ）：7.稍，略。（《漢語大詞典》（二），p.1646）
[^81]: 貴尚：1.崇尚，尊崇。（《漢語大詞典》（十），p.152）
[^82]: 斷＝出【宋】【宮】。（大正25，566d，n.2）
[^83]: 案：依經文，此乃「須菩提」所說。
[^84]: ┌色如──色之實相 性相 ┴色───眼所見法。 （印順法師，《大智度論筆記》〔B027〕p.164）
[^85]: 謬（^ㄇㄧㄡˋ）：1.謬誤，差錯。（《漢語大詞典》（十一），p.407）
[^86]: （1）不：色、色如不即不離。（印順法師，《大智度論筆記》〔E010〕p.303） （2）色有即如、不即如二義。（印順法師，《大智度論筆記》［E021］p.320）
[^87]: 前生不行六度，乍聞般若，易證實際。（印順法師，《大智度論筆記》［E021］p.320）
[^88]: 般若方便＝方便般若【石】。（大正25，566d，n.7）
[^89]: 無方便非是無五度。（印順法師，《大智度論筆記》［E021］p.320）
[^90]: ┌應薩婆若、有方便──近無上道。 修行般若 ┴離薩婆若、無方便──於無上道 ┬或不得──恆沙劫修行還墮二地。 └或得。 （印順法師，《大智度論筆記》〔B027〕p.164）
[^91]: 三三昧：大小共行。（印順法師，《大智度論筆記》〔E003〕p.290）
[^92]: 同修三解，有方便、無方便之異：離不離薩婆若心。（印順法師，《大智度論筆記》［E015］p.311）
[^93]: 在於天上＝於諸天【宋】【元】【明】【宮】。（大正25，566d，n.8）
[^94]: 〔人〕－【宋】【元】【明】【宮】。（大正25，566d，n.10）
[^95]: （1）𣫘＝㲉（^ㄑㄩㄝˋ）：鳥卵。（《高麗大藏經異體字典》，p.493b） （2）𣫘（^ㄑㄩㄝˋ）：同"㲉"。（《漢語大字典》（三），p.2167） （3）㲉（^ㄑㄩㄝˋ）：1.卵。3.物體堅硬的皮，多指卵殼。（《漢語大字典》（三），p.2167）
[^96]: 案：《大正藏》原作「病」，今依《高麗藏》作「痛」（第14冊，1099b18）。
[^97]: 案：依經文應是「舍利弗」說。
[^98]: 卷第七十三首【石】，（摩訶般若波羅蜜品第五十三之余卷第七十三阿鞞跋致品）＋爾【石】。（大正25，566d，n.14）
[^99]: 〔已得......提〕十一字－【宋】【宮】【石】。（大正25，566d，n.15）
[^100]: 《大般若波羅蜜多經》卷447〈52 真如品〉： ^爾時，欲界、色界天眾俱白佛言：「諸佛無上正等菩提，極難信解、甚難證得。所以者何？諸菩薩摩訶薩於一切法自相、共相皆應證知，乃能獲得所求無上正等菩提，而諸菩薩摩訶薩眾所知法相都無所有，皆不可得。」（大正7，257a10-15）
[^101]: 《大般若波羅蜜多經》卷447〈52 真如品〉： ^爾時，佛告諸天眾言：「如是！如是！如汝所說。諸佛無上正等菩提，極難信解、甚難證得。諸天當知！我亦現覺一切法相，證得無上正等菩提，而都不得勝義法相可說名為此是能證、此是所證、此是證處、此是證時、由此而證。所以者何？以一切法畢竟淨故，有為、無為畢竟空故，由斯無上正等菩提，極難信解、甚難證得。」（大正7，257a15-22）
[^102]: 《大般若波羅蜜多經》卷447〈52 真如品〉： ^爾時，具壽善現白佛言：「世尊！如佛所說諸佛無上正等菩提，極難信解、甚難證得，如我思惟佛所說義，諸佛無上正等菩提，極易信解、甚易證得。所以者何？若能信解無法能證、無法所證、無有證處、無有證時、亦無由此而有所證，則能信解諸佛無上正等菩提。若有證知無法能證、無法所證、無有證處、無有證時、亦無由此而有所證，則能證得所求無上正等菩提。何以故？以一切法皆畢竟空，畢竟空中都無有法可名能證、可名所證、可名證處、可名證時、可名由此而有所證。所以者何？以一切法性相皆空，若增若減都無所有、皆不可得。由此因緣，諸菩薩摩訶薩常所修行布施、淨戒、安忍、精進、靜慮、般若波羅蜜多，都無所有皆不可得──如是乃至一切智、道相智、一切相智，都無所有、皆不可得。諸菩薩摩訶薩所觀諸法，若有色若無色、若有見若無見、若有對若無對、若有漏若無漏、若有為若無為，都無所有皆不可得。由此因緣我思惟佛所說義趣，諸佛無上正等菩提，極易信解、甚易證得，諸菩薩摩訶薩不應於中謂難信解及難證得。所以者何？色，色自性空；受想行識，受想行識自性空──如是乃至一切智，一切智自性空；道相智、一切相智，道相智、一切相智自性空。若菩薩摩訶薩能於如是自性空義，深生信解無倒而證，便得無上正等菩提。」（大正7，257a23-b20）
[^103]: 《大般若波羅蜜多經》卷447〈52 真如品〉： ^時，舍利子語善現言：「由此因緣諸佛無上正等菩提，極難信解、甚難證得。所以者何？諸菩薩摩訶薩觀一切法，都無自性，皆如虛空。譬如虛空不作是念：『我當信解疾證無上正等菩提。』諸菩薩摩訶薩亦應如是，不作是念：『我當信解疾證無上正等菩提。』何以故？諸法皆空與虛空等，諸菩薩摩訶薩要能信解諸法皆空與虛空等，無倒而證乃得無上正等菩提。若菩薩摩訶薩信解諸法與虛空等，便於無上正等菩提易生信解、易證得者，則不應有殑伽沙等菩薩摩訶薩擐大功德鎧發趣無上正等菩提，於其中間而有退屈。故知無上正等菩提極難信解、甚難證得。」（大正7，257b20-c3）
[^104]: 《大般若波羅蜜多經》卷447〈52 真如品〉： ^時，具壽善現謂舍利子言：「舍利子！於意云何？色於佛無上正等菩提有退屈不？」（大正7，257c3-5）
[^105]: 《大般若波羅蜜多經》卷447〈52 真如品〉：「^舍利子！於意云何？離色，有法於佛無上正等菩提有退屈不？」（大正7，257c19-21）
[^106]: 〔言若〕－【宋】【元】【明】【宮】，〔言〕－【石】。（大正25，567d，n.1）
[^107]: 《大般若波羅蜜多經》卷447〈52 真如品〉： ^爾時，具壽善現白舍利子言：「若一切法都無所有，皆不可得，說何等法可於無上正等菩提而有退屈？」（大正7，258a18-20）
[^108]: 《大般若波羅蜜多經》卷447〈52 真如品〉： ^時，舍利子語善現言：「如仁者所說，無生法忍中都無有法，亦無菩薩可於無上正等菩提說有退屈。若爾，何故佛說三種住菩薩乘補特伽羅？但應說一。又如仁說，應無三乘菩薩差別，唯應有一正等覺乘。」（大正7，258a20-25）
[^109]: 《大般若波羅蜜多經》卷447〈52 真如品〉： ^時，滿慈子白舍利子言：「應問尊者善現：為許有一菩薩乘不？然後可難：應無三乘建立差別，唯應有一正等覺乘。」（大正7，258a25-28）
[^110]: 《大般若波羅蜜多經》卷447〈52 真如品〉： ^時，舍利子問善現言：「為許有一菩薩乘不？」（大正7，258a28-29）
[^111]: 乘＝種【宋】【元】【明】【宮】。（大正25，567d，n.2）
[^112]: 《大般若波羅蜜多經》卷447〈52 真如品〉： ^時，具壽善現謂舍利子言：「舍利子！於意云何？一切法真如中，為有三種住菩薩乘補特伽羅差別相不？謂有退住聲聞乘者，或有退住獨覺乘者，或有證得無上乘者？」（大正7，258a29-b3）
[^113]: 《大般若波羅蜜多經》卷447〈52 真如品〉： ^「舍利子！於意云何？一切法真如中為有三乘菩薩異不？」 舍利子言：「不也！善現！」 「舍利子！於意云何？一切法真如中為實有一定無退屈菩薩乘不？」 舍利子言：「不也！善現！」 「舍利子！於意云何？一切法真如中為實有一正等覺乘諸菩薩不？」 舍利子言：「不也！善現！」（大正7，258b4-10）
[^114]: 《大般若波羅蜜多經》卷447〈52 真如品〉：「^舍利子！於意云何？諸法真如有一有二有三相不？」（大正7，258b10-11）
[^115]: 《大般若波羅蜜多經》卷447〈52 真如品〉：「^舍利子！於意云何？一切法真如中為有一法或一菩薩而可得不？」（大正7，258b11-13）
[^116]: 一乘，三乘：畢竟空中無退不退，無三乘異，但言無三，不言有一。（印順法師，《大智度論筆記》〔E015〕p.312）
[^117]: 《大般若波羅蜜多經》卷447〈52 真如品〉： ^時，具壽善現謂舍利子言：「若一切法都無所有皆不可得，云何舍利子可作是念言：如是菩薩於佛無上正等菩提定有退屈，如是菩薩於佛無上正等菩提定無退屈，如是菩薩於佛無上正等菩提說不決定，如是菩薩是聲聞乘，如是菩薩是獨覺乘，如是菩薩是正等覺乘，如是為三，如是為一？」（大正7，258b13-20）
[^118]: 《大般若波羅蜜多經》卷447〈52 真如品〉：「^舍利子！若菩薩摩訶薩於一切法都無所得，於一切法真如亦能善信解都無所得，於諸菩薩亦無所得，於佛無上正等菩提亦無所得，當知是為真菩薩摩訶薩。舍利子！若菩薩摩訶薩聞說如是諸法真如不可得相，其心不驚、不恐、不怖、不疑、不悔、不退、不沒，是菩薩摩訶薩速證無上正等菩提，於其中間定無退屈。」（大正7，258b20-27）
[^119]: 《大般若波羅蜜多經》卷448〈52 真如品〉： ^爾時，世尊讚具壽善現言：「善哉！善哉！汝今能為諸菩薩摩訶薩善說法要，汝之所說皆是如來威神之力，非汝自能。」（大正7，258c7-9）
[^120]: 發心者多，不退者少。（印順法師，《大智度論筆記》〔E011〕p.305）
[^121]: 現＝見【宋】【元】【明】【宮】，〔現〕－【石】。（大正25，567d，n.5）
[^122]: 一乘，三乘：破著三乘。（印順法師，《大智度論筆記》〔E015〕p.312）
[^123]: 一乘，三乘：畢竟空中法盡一相，出畢竟空三乘有異。（印順法師，《大智度論筆記》［E015］p.312）
[^124]: 菩薩知法性空，以眾生不知，如虛空大誓莊嚴。（印順法師，《大智度論筆記》〔E021〕p.320）
[^125]: 《大般若波羅蜜多經》卷448〈52 真如品〉： ^具壽善現復白佛言：「若菩薩摩訶薩欲疾成辦所求無上正等菩提，當於何住？應云何住？」（大正7，258c18-20）
[^126]: 《大般若波羅蜜多經》卷448〈52 真如品〉： ^佛告善現：「若菩薩摩訶薩欲疾成辦所求無上正等菩提，當於一切有情住平等心，不應住不平等心；當於一切有情起平等心，不應起不平等心；當於一切有情以平等心與語，不應以不平等心與語。」（大正7，258c20-24）
[^127]: 下意：1.謂屈意，虛心和順。（《漢語大詞典》（一），p.327）
[^128]: 《大般若波羅蜜多經》卷448〈52 真如品〉：「^當於一切有情起謙下心，不應起憍慢心；當於一切有情以謙下心與語，不應以憍慢心與語。」（大正7，259a4-6）
[^129]: 案：「四種正行」，即於諸道法「自作、教他、讚歎法、歡喜讚歎行法者」。
[^130]: 〔亦〕－【宋】【元】【明】【宮】。（大正25，568d，n.4）
[^131]: （1）印順法師，《空之探究》，p.12：「^又如四禪，四無量，四無色定，都是等至，合名十二甘露門。」 （2）印順法師，《華雨集》（四），pp.227-228：「^與定有關的，如四禪──初禪、二禪、三禪、四禪。四無量──慈無量、悲無量、喜無量、捨無量。四無色定──空無邊處、識無邊處、無所有處、非想非非想處。這三類，綜合名為十二甘露門。」
[^132]: 〔波羅蜜〕－【宋】【元】【明】【宮】＊。（大正25，568d，n.6）
[^133]: 滅證＝證滅【元】【明】＊。（大正25，568d，n.8）
[^134]: 智＝知【宮】。（大正25，568d，n.9）
[^135]: 《大般若波羅蜜多經》卷448〈52 真如品〉：「^應自起證預流果智而不證實際得預流果，亦勸他起證預流果智及證實際得預流果，恒正稱揚起證預流果智及證實際得預流果法，歡喜讚歎起證預流果智及證實際得預流果者。 應自起證一來、不還、阿羅漢果、獨覺菩提智而不證實際得一來、不還、阿羅漢果、獨覺菩提，亦勸他起證一來、不還、阿羅漢果、獨覺菩提智及證實際得一來、不還、阿羅漢果、獨覺菩提，恒正稱揚起證一來、不還、阿羅漢果、獨覺菩提智及證實際得一來、不還、阿羅漢果、獨覺菩提法，歡喜讚歎起證一來、不還、阿羅漢果、獨覺菩提智及證實際得一來、不還、阿羅漢果、獨覺菩提者。」（大正7，259c26-260a10）
[^136]: 自生＝自讚歎菩薩神通生【宮】。（大正25，568d，n.14）
[^137]: 《大般若波羅蜜多經》卷448〈52 真如品〉：「^應自攝受圓滿壽量，亦勸他攝受圓滿壽量，恒正稱揚攝受圓滿壽量法，歡喜讚歎攝受圓滿壽量者。」（大正7，260a24-26）
[^138]: 〔法〕－【宮】。（大正25，568d，n.18）
[^139]: 《大般若波羅蜜多經》卷448〈52 真如品〉：「^應自攝護正法令住，亦勸他攝護正法令住，恒正稱揚攝護正法令住法，歡喜讚歎攝護正法令住者。」（大正7，260a28-b1）
[^140]: 《大般若波羅蜜多經》卷448〈52 真如品〉：「^善現！若菩薩摩訶薩欲疾成辦所求無上正等菩提，於如是法以無所得而為方便應如是住。善現！諸菩薩摩訶薩應如是學甚深般若波羅蜜多方便善巧，若如是學乃能安住所應住法。」（大正7，260b1-5）
[^141]: 《大般若波羅蜜多經》卷448〈52 真如品〉：「^若如是學、如是安住，則於色得無障礙，於受、想、行、識得無障礙，乃至於轉法輪得無障礙，於正法住得無障礙。所以者何？善現！是菩薩摩訶薩從前際來，不攝受色，不攝受受、想、行、識，乃至不攝受轉法輪，不攝受正法住。何以故？善現！色不可攝受故，若色不可攝受則非色；受、想、行、識不可攝受故，若受、想、行、識不可攝受則非受、想、行、識；乃至轉法輪不可攝受故，若轉法輪不可攝受則非轉法輪；正法住不可攝受故，若正法住不可攝受則非正法住。」（大正7，260b5-15）
[^142]: 修慈悲心及等心。（印順法師，《大智度論筆記》〔E021〕p.320）
[^143]: 己＝已【宋】【元】【明】【宮】【石】。（大正25，569d，n.1）
[^144]: 案：第六心指「善中善」。
[^145]: （1）估＝賈【元】【明】。（大正25，569d，n.3） （2）估（^ㄍㄨ）：5.行商，商人。（《漢語大詞典》（一），p.1224）
[^146]: 弊（^ㄅㄧˋ）：2.破損，敗壞。5.壞，低劣。（《漢語大詞典》（二），p.1317）
[^147]: 言＝意【元】【明】。（大正25，569d，n.4）
[^148]: 者＝有【宋】【元】【明】【宮】。（大正25，569d，n.6）
[^149]: 愛＝受【宋】【元】【明】【宮】【石】。（大正25，569d，n.7）
[^150]: 以＝小【宋】【元】【明】【宮】。（大正25，569d，n.11）
[^151]: 了：3.結束。（《漢語大詞典》（一），p.721）
[^152]: 孤＝辜【宋】【元】【宮】。（大正25，569d，n.12）
[^153]: 意下＝下意【宋】【元】【明】【宮】。（大正25，569d，n.14）
[^154]: 眾生忍是法忍初門。（印順法師，《大智度論筆記》〔E007〕p.299）
[^155]: 四十種行：即自作、教他、讚歎、歡喜讚歎四種正行乘以十善。參見《大智度論》卷72〈54 大如品〉：「^亦應自不殺生，亦教人不殺生，讚不殺生法，歡喜讚歎諸不殺生者......歡喜讚歎不邪見者。」（大正25，568a12-16）
[^156]: 《大正藏》原作「難」，今依《高麗藏》作「離」（第14冊，1104b8）。
[^157]: （1）十二事即十二甘露門：四禪、四無量心、四無色定。 （2）四十八種行：即自作、教他、讚歎、歡喜讚歎四種正行乘以十二甘露門。參見《大智度論》卷72〈54 大如品〉：「^應自行初禪，亦教他人行初禪，讚歎行初禪法，歡喜讚歎行初禪者......歡喜讚歎行虛空處者；識處、無所有處、非有想非無想處，亦如是。」（大正25，568a19-27）
[^158]: （1）案：本處「舊法」是指十善、十二甘露門；「客法」是指六波羅蜜乃至法住。 （2）又《大智度論》卷46〈18 摩訶衍品〉：「^十善道為舊戒，餘律儀為客。」（大正25，395c8-9） （3）另參見釋厚觀，《深觀廣行的菩薩道》，〈《大智度論》中的十善道〉，p.52： ^即使如來未出世仍有十善道；而比丘戒等律儀必須存在於有佛時代，而且是處於惡世，眾生有犯罪因緣時佛才會制定。由於比丘戒等律儀不是永遠存在的，故稱為「客」或稱為「新戒」；而十善道於有佛無佛常有，故為「主」或稱為「舊戒」。
[^159]: 二諦：說有說無。（印順法師，《大智度論筆記》〔E002〕p.286） 第一義諦──空行──智門 但說此，利小。 二法具足，能有所至，善說二諦 俗諦────有行──善門 但說此，利少。 （印順法師，《大智度論筆記》〔B027〕p.164）
[^160]: 忍＋（釋第五十三品竟）【石】。（大正25，570d，n.2）