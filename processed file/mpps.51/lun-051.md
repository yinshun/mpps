者[^26]言： ^lun-51-1

須菩提上以五事[^27]問摩訶衍，佛已答竟。 ^lun-51-2

須菩提歡喜讚歎，作是言：「世尊！是摩訶衍有大力勢，破壞人、天世間已，能於中勝出。」 ^lun-51-3

譬如三人度惡道：一者、於夜逃遁[^28]，獨脫其身；二者、以錢求免[^29]；三者、如大王將大軍眾，摧破寇賊，舉軍全[^30]濟[^31]，無所畏難。 ^lun-51-4

三乘亦如是── ^lun-51-5

如阿羅漢不能知一切總相、別相，亦不能破魔王，又不能降伏外道；厭老、病、死，直趣涅槃。 ^lun-51-6

如辟支佛入諸法實相，深於聲聞，少有悲心，以神通力化度眾生；能破煩惱，不能破魔人及外道。 ^lun-51-7

\`1446\`如菩薩從初發心，於一切眾生起大慈悲，雖未得佛，於其中間利益無量眾生；決定知諸法實相、具足六波羅蜜故，破諸魔王及壞外道；斷煩惱習，具足一切種智，總相、別相，悉知悉了，成阿耨多羅三藐三菩提。 ^lun-51-8

三人雖俱免生死，然方便道各異。[^32] ^lun-51-9

是故須菩提讚歎摩訶衍：摧破一切世間，勝出人、天、阿修羅上。 ^lun-51-10

譬如虛空含受一切國土，而虛空故不盡； ^lun-51-11

摩訶衍亦如是，含受三世諸佛及諸弟子，摩訶衍亦不滿。 ^lun-51-12

又如虛空常相故，無入相、無出相、無住相； ^lun-51-13

是乘亦如是，無未來世入處、無過去世出處、無現在世住處──破三時故，三世等名摩訶衍。 ^lun-51-14

問曰：佛應讚須菩提所歎言「善哉」，何以更說摩訶衍？ ^lun-51-15

答曰：佛將欲[^33]順須菩提所歎而讚說，以上說摩訶衍遠故，[^34]今略說摩訶衍相，然後廣述。 ^lun-51-16

須菩提所讚摩訶衍者，所謂六波羅蜜、諸陀羅尼門、三（424a）昧門、十八空、四念處乃至十八不共法等。 ^lun-51-17

如須菩提所說「摩訶衍，破壞一切世間，勝出人、天、阿修羅上」者，是事實爾。何以故？ ^lun-51-18

是三界虛誑，如幻如夢，無明虛妄，因緣故有，因果無有定實，一切無常、破壞、磨[^35]滅，皆是空相。以摩訶衍與三界相違，故能摧破勝出。 ^lun-51-19

若三界定實、常、不虛妄，是摩訶衍不能摧破勝出。何以故？力等故。 ^lun-51-20

五眾、十二入、十八界、六觸生諸受亦如是。 ^lun-51-21

若法性是有法、非無法者，摩訶衍不能破世間得勝出；須菩提！以法性非有故，摩訶衍能得勝出世間。 ^lun-51-22

問曰：有為法，因緣和合虛誑故言「無」；如、法性、實際、[^37]不[^38]思議性，是無為實法，名為「實際」，云何言「無」？ ^lun-51-23

答曰： ^lun-51-24

無為空故言「無」。 ^lun-51-25

復次，佛說：「離有為，無為法不可得；有為法實相即是無為法。」 ^lun-51-26

復次，觀是有為法虛誑。如「如、法性、實際」是實；以人於法性取相起諍故，言「無法性」。或說「有」、或說「無」，各有因緣，故無咎。 ^lun-51-27

如、實際、不可思議性亦如是。 ^lun-51-28

世間檀波羅蜜著故有，出世間檀波羅蜜無故空； ^lun-51-29

為破慳貪故言「有檀波羅蜜」，破邪見故言「檀波羅蜜無」； ^lun-51-30

為度初學者說言「有」，若聖人心中說言「無」。[^40] ^lun-51-31

\`1448\`如檀波羅蜜，乃至若眾生實有、非是無法，不應令強滅、入無餘涅槃。[^41] ^lun-51-32

問曰：從三十二相已後，何以不說言「摩訶衍勝出」？ ^lun-51-33

答曰： ^lun-51-34

應當說，直[^42]文煩故不說。 ^lun-51-35

復次，三十二相乃至為眾生轉法輪亦是摩訶衍，但名字異耳。 ^lun-51-36

復次，上總相說摩訶衍勝出，不知云何勝出；今別相說，所謂── ^lun-51-37

佛三十二相莊嚴身故，勝一切眾生； ^lun-51-38

佛（424b）光明勝日、月、諸天一切光明； ^lun-51-39

佛音聲勝一切音樂、世界妙聲、諸天梵音； ^lun-51-40

佛法輪勝轉輪聖王寶[^43]輪及諸外道一切法輪，無障無礙。餘法輪所利益微淺，或一世、二世，極至千萬世；佛法輪能令永入無餘涅槃，不復還入生死。 ^lun-51-41

復次，若眾生實有者，佛不應令眾生入涅槃，永拔其根，此過於殺一身，有如是大咎；以眾生顛倒心見我故，佛欲破其顛倒，說言涅槃，無眾生可滅，[^44]故無咎。 ^lun-51-42

有如是功德故，摩訶衍能勝出一切世間。 ^lun-51-43

問曰：「一切世間」者，十方六道眾生，何以獨說「勝出諸天、人、阿修羅」？ ^lun-51-44

答曰：六道中，三是善道，三是惡道。摩訶衍尚能破三善道勝出，何況惡道！ ^lun-51-45

問曰：《龍王經》中說龍得菩薩道，[^45]何以說是惡道？ ^lun-51-46

答曰： ^lun-51-47

眾生無量無邊，龍得道者少。 ^lun-51-48

復次，有人言：「大菩薩變化身教化故，作龍王身。」 ^lun-51-49

〈釋[^46]含受品[^47]第二十三[^48]〉 ^lun-51-50

（大正25，424b18-429b17） ^lun-51-51

問曰：何以不說「虛空廣大無邊故受一切物」，而言「虛空無所有故能受一切物眾生，摩訶衍亦無所有」？ ^lun-51-52

答曰：現見虛空無所有，一切萬物皆在其中，以無所有故能受。[^71] ^lun-51-53

問曰：心心數法亦無形質，何以不受[^72]一切物？ ^lun-51-54

答曰： ^lun-51-55

心心數法覺知相，非是受相，又無住處──若內、若外，若近、若遠，但以分別相故知有心。 ^lun-51-56

\`1456\`形色法有住處，因色處故，知有虛空。以色不受物故[^73]，則知虛空受物──色與虛空相違，色若不受，則知虛空是受；如以無明故知有明，以苦故知有樂。因色無故說有虛空，更無別相。 ^lun-51-57

復次，心心數法更有不受義，如邪見心不受正見，正見心不受邪見。虛空則不然，一切皆受故。 ^lun-51-58

又心心數法生滅相，是可斷法；虛空則不然。 ^lun-51-59

心心數法、虛空，但無色、無形同，不得言都不異。以（426c）是故，諸法中說虛空能受一切。 ^lun-51-60

問曰：我先問意不然！何以不言「虛空無量無邊能受一切物」，而言「無所有受一切物」？ ^lun-51-61

答曰：我說虛空無自相，待色相說虛空；若無自相，則無虛空，云何言「無量無邊」？ ^lun-51-62

問曰：汝言「受相則是虛空」，云何言「無」？ ^lun-51-63

答曰： ^lun-51-64

受相即是無色相──色不到處，名為虛空；以是故無虛空。 ^lun-51-65

若實有[^75]虛空，未有色時應有虛空！ ^lun-51-66

若未有色有虛空，虛空則無相。何以故？以未有色故。因色故知有虛空，有色故便有無色。 ^lun-51-67

若先有色後有虛空，虛空則是作法──作法不名為常。 ^lun-51-68

若有無相法，是不可得。[^76] ^lun-51-69

以是故無虛空。 ^lun-51-70

問曰：若[^77]常有虛空，因色故虛空相現，然後相在虛空。 ^lun-51-71

答曰：若虛空先無相，後相亦無所住。 ^lun-51-72

若虛空先有相，相無所相；若先無相，相亦無所住。[^78] ^lun-51-73

若離相、無相已[^79]，相無住處；[^80] ^lun-51-74

若相無住處，所相處亦無；所相處無故，相亦無；[^81] ^lun-51-75

離相及相處，更無有法。[^82] ^lun-51-76

以是故，虛空不名為相、不名為所相，不名為法、不名為非法，不名為有、不名為無，斷諸語言，寂滅如無餘涅槃。 ^lun-51-77

餘一切法亦如是。 ^lun-51-78

問曰：若一切法如是者，即是虛空，何以復以虛空為喻？ ^lun-51-79

答曰：諸法因果皆是虛誑，因無明故有，誑眾生心；眾生於是法中生著，而不於虛空生著；六塵法誑眾生心，虛空雖復誑，則不爾！ ^lun-51-80

以是故，以虛空為喻，以麁現事破微細事。 ^lun-51-81

如虛空因色故，但有假名，無有定法；眾生亦如是，因五眾和合故，但有假名，亦無定法。摩訶衍亦如是，（427a）以眾生空，無佛無菩薩；以有眾生故，有佛有菩薩；若無佛無菩薩，則無摩訶衍。以是故，摩訶衍能受無量無邊阿僧祇眾生；若是有法，不能受無量諸佛及弟子。 ^lun-51-82

問曰：若實無虛空，云何能受無量無邊阿僧祇眾生？ ^lun-51-83

答曰：以是故，佛說：「摩訶衍無故，阿僧祇無；阿僧祇無故，無量亦無；無量無故，無邊亦無；無邊無故，一切法亦無，以是故能受。」 ^lun-51-84

「阿僧祇」者，「僧祇」，秦言數；「阿」，秦言無。 ^lun-51-85

眾生、諸法各各不可得邊故名「無數」。 ^lun-51-86

數虛空十方遠近不可得邊故名「無數」。 ^lun-51-87

分別數六波羅蜜──種種布施、種種持戒等無有數；數幾眾生已上乘、當上乘、今上乘不可數，是名「無數」。 ^lun-51-88

復次，有人言：初數為一，但有一；一一故言二，如是等皆一，更無餘數法。若皆是一，則無數。 ^lun-51-89

有人言：一切法和合故有名字，如輪、輞、輻、轂和合故名為車，無有定實法。一法無故，多亦無，先一後多故。 ^lun-51-90

復次，以繫[^83]數事[^84]，數事無故，數亦無。 ^lun-51-91

「無量」者，如以斗稱量物，以智慧量諸法亦如是。諸法空故無數，無數故無量無邊[^85]，無有實智，云何能得諸法定相？ ^lun-51-92

無量故無邊──「量[^86]」名總相，「邊」名別相；「量」為初始，「邊」名終竟[^87]。 ^lun-51-93

復次，我乃至知者、見者無故，實際亦無；實際無故，無數亦無；無數無故，無量亦無；無量無故，無邊亦無；無邊無故，一切法亦無。以是故，一切法無[^88]，畢竟清淨。 ^lun-51-94

是摩訶衍能含受一切眾生及法──二事相因：若無眾生則無法，若無法則無眾生。 ^lun-51-95

先總相說[^89]一切法空，後一一別說諸法空。實際是（427b）末後妙法，[^90]此若無者，何況餘法！ ^lun-51-96

從不可思議性乃至如涅槃性亦如是。 ^lun-51-97

[^130]者言 ^lun-51-98

須菩提略讚說：「是摩訶衍，前際、後際、中際俱不可得，三世等故，名摩訶衍。」 ^lun-51-99

今佛廣演須菩提所讚。 ^lun-51-100

是三世云何不可得？所謂過去世、過去世空，未來世、未來世空，現在世、現在世空，故不可得。三世等，等者空；摩訶衍、摩訶衍自空；菩薩、菩薩自空。 ^lun-51-101

是三世中三世相空[^131]。空義，如先說。[^132] ^lun-51-102

此中佛自說空因緣，所謂：「空、空相，非一、非二、非三、非四、非五等，不異、不合、不散，無有分別。」是故三世等空相無所有故，是等亦空。 ^lun-51-103

菩薩能如是解諸法三世等，不以無始世來為疲厭，不以未來世無邊故為難，是為菩薩三世等名摩訶衍。 ^lun-51-104

是摩訶衍中，等相不可得，不等相亦不可得。 ^lun-51-105

得是三世等三昧，破是不等相。 ^lun-51-106

不等相待[^133]故有等，不等畢竟無故等亦無。 ^lun-51-107

欲、不欲，乃至三界、度三界，是相待法亦如是。 ^lun-51-108

此中佛自說：「是諸法皆從因緣和合故無自性，自性無故空。」 ^lun-51-109

復次，過去色、過去色相空，未來、現在亦如是；如色，餘四眾亦如是。 ^lun-51-110

所以者何？空中空相不可得，何況空中有三世五眾相！ ^lun-51-111

菩薩觀五眾空，斷貪欲，入道行，所謂檀波羅蜜等，亦如是[^134]五眾三世中不可得。 ^lun-51-112

三世等故，等即是空，是等中檀波羅蜜不可得。 ^lun-51-113

問曰：何以故三世及三世等中檀波羅蜜不可得？ ^lun-51-114

答曰：諸法等中無三世，等等[^135]中等相亦不可得，何況三世！ ^lun-51-115

六波羅蜜乃至十八不共法亦如是。 ^lun-51-116

復次，三世中，凡夫相[^136]不可（429b）得，聲聞乃至佛亦不可得，以眾生空故。 ^lun-51-117

菩薩住般若波羅蜜，能如是學三世等空，集諸善功德，便具足一切種智。 ^lun-51-118

\`1467\`佛說：「菩薩能如是三世等中住，則能勝出一切世間及諸天、人、阿修羅。」 ^lun-51-119

是時，須菩提讚言：「世尊！善哉！善哉！是摩訶衍利益諸菩薩。所以者何？過去諸菩薩學是摩訶衍，得一切種智；未得、今得亦如是。」 ^lun-51-120

有人言：得清淨無因緣，染垢穢亦無因緣，大小、好醜、縛解皆無主所與。 ^lun-51-121

有人言：好醜、縛解，至時節自得。 ^lun-51-122

有人言：福德成就故得佛道。 ^lun-51-123

有人言：但得清淨實智慧得佛道。 ^lun-51-124

如是等說，皆是非因緣、少因緣，須菩提所不讚歎。 ^lun-51-125

今佛捨非因緣，亦捨不具足因緣，說是[^137]具足因緣，所謂六波羅蜜，三世菩薩學是乘具足，得成佛道。 ^lun-51-126

佛亦可須菩提所歎，言：「如是！如是！」 ^lun-51-127

---

[^1]: （1）《大智度論疏》卷17：「第九品者名為〈集散品〉，即是命說分中第三大分，從此下去，始明善吉承命正說波若。就正說文中，大有四分：初，從此品、〈10
相行品〉、〈11
約^※^品〉，此之三品，然三解然^※^門明說波若。第二，從〈12
句義品〉已下，去至〈17
縛解品〉，是就人大就於波若──已知大法故名為大人。第三，從〈18
摩訶衍品〉已下，去訖至〈24
會宗品〉，有七品經文，次就於法大已說波若──以為大人所知故名大法。第四，從〈25
十無品〉及〈26
無生品〉，生此之二品，初明除生，後明遣法，故約遣相門以明波若。」（卍新續藏46，864a1-9）

※案：「約品」應作「幻品」。

※案：「三解然門」應作「三解脫門」。

（2）《摩訶般若波羅蜜經》〈9 集散品〉至〈26
無生品〉約可分四大部分：壹、就三解脫門說般若（〈9
集散品〉、〈10 行相品〉〈11
幻人無作品〉，見《大智度論》卷42～卷44），貳、就「菩薩、摩訶薩」說般若（〈12
句義品〉、〈13 摩訶薩品〉、〈14 斷見品〉、〈15 大莊嚴品〉、〈16
乘乘品〉、〈17
無縛無脫品〉，見《大智度論》卷44～卷46），參、就摩訶衍義說般若（〈18
摩訶衍品〉、〈19 四念處品〉、〈20 發趣品〉、〈21 出到品〉、〈22
勝出品〉、〈23 含受品〉、〈24
會宗品〉，見《大智度論》卷46～卷52），肆、以遣相門（無生門）說般若（〈25
十無品〉及〈26 無生品〉，見《大智度論》卷52～卷53）。

[^2]: 摩訶衍＝摩訶術【聖】下同。（大正25，422d，n.10）

[^3]: 勝出＝出勝【石】下同。（大正25，422d，n.11）

[^4]: 〔與〕－【宋】【元】【明】【宮】【聖】。（大正25，422d，n.12）

[^5]: 《大般若波羅蜜多經》卷417〈20
超勝品〉：「世尊！如是大乘與虛空等，猶如虛空普能容受無量無數無邊有情；大乘亦爾，普能容受無量無數無邊有情。世尊！由此緣故，菩薩摩訶薩大乘即是一切智智乘。」（大正7，94a5-8）

[^6]: 《大般若波羅蜜多經》卷417〈20
超勝品〉：「世尊！又如虛空無來無去無住可見；大乘亦爾，無來無去無住可見，無動無住故名大乘。」（大正7，94a8-10）

[^7]: （是）＋菩薩【宋】【元】【明】【宮】。（大正25，422d，n.13）

[^8]: 〔所謂〕－【宋】【元】【明】【宮】【聖】。（大正25，422d，n.14）

[^9]: 《大般若波羅蜜多經》卷417〈20
超勝品〉：「復次，善現！汝說『大乘超勝一切世間天、人、阿素洛等，最尊最勝、最上最妙』者，如是！如是！如汝所說。善現！此中何等說名一切世間天、人、阿素洛等？所謂欲界、色無色界。」（大正7，94a23-26）

[^10]: 《大般若波羅蜜多經》卷417〈20
超勝品〉：「善現！若欲界是真如，非虛妄、無變異、不顛倒、是實、是諦，如所有性、一切常恒、無變無易、有實性者，則此大乘非尊非勝、非上非妙，不能超勝一切世間天、人、阿素洛等。善現！以欲界是所計是假合有遷動，乃至一切無常無恒、有變有易、都無實性故，此大乘是尊是勝、是上是妙，超勝一切世間天、人、阿素洛等。」（大正7，94a26-b4）

[^11]: 眼＋（觸）【石】。（大正25，422d，n.15）

[^12]: 勝出＝出勝【聖】【石】。（大正25，422d，n.16）

[^13]: 《大般若波羅蜜多經》卷417〈20
超勝品〉：「復次，善現！若法界是實有、非非有者，則此大乘非尊非勝、非上非妙，不能超勝一切世間天、人、阿素洛等。善現！以法界非實有，是非有性故，此大乘是尊是勝、是上是妙，超勝一切世間天、人、阿素洛等。」（大正7，95c13-17）

[^14]: （是）＋以【聖】。（大正25，422d，n.17）

[^15]: 無法非法＝非法無法【宋】【宮】【聖】。（大正25，422d，n.18）

[^16]: 《大般若波羅蜜多經》卷417〈20
超勝品〉：「復次，善現！若內空是實有，非非有者，則此大乘非尊非勝、非上非妙，不能超勝一切世間天、人、阿素洛等。善現！以內空非實有，是非有性故，此大乘是尊是勝、是上是妙，超勝一切世間天、人、阿素洛等。善現！若外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空是實有，非非有者，則此大乘非尊非勝、非上非妙，不能超勝一切世間天、人、阿素洛等。善現！以外空乃至無性自性空非實有，是非有性故，此大乘是尊是勝、是上是妙，超勝一切世間天、人、阿素洛等。」（大正7，96a4-16）

[^17]: 《舍利弗阿毘曇論》卷8：「云何性人？若人次第住凡夫勝法，若法即滅，上正決定，是名性人。云何性人？若人成就性法。何等性法？若無常、苦、空、無我，思惟涅槃寂滅，不定心，未上正決定如實人，若受、想、思、觸、思惟、覺、觀、見、慧解脫、無癡，順信、悅、喜、心進、信、欲、不放逸、念、意識界、意界，若如實身戒、口戒，是名性法。若人此法成就，是名性人。」（大正28，585a14-20）

[^18]: （若）＋須【聖】【石】。（大正25，423d，n.1）

[^19]: （1）《大般若波羅蜜多經》卷418〈20
超勝品〉：「復次，善現！若種姓法是實有、非非有者，則此大乘非尊非勝、非上非妙，不能超勝一切世間天、人、阿素洛等。善現！以種姓法非實有，是非有性故，此大乘是尊是勝、是上是妙，超勝一切世間天、人、阿素洛等。善現！若第八法、預流法、一來法、不還法、阿羅漢法、獨覺法、[菩薩法]{.underline}、如來法是實有、非非有者，則此大乘非尊非勝、非上非妙，不能超勝一切世間天、人、阿素洛等。善現！以第八法乃至如來法非實有，是非有性故，此大乘是尊是勝、是上是妙，超勝一切世間天、人、阿素洛等。」（大正7，96b17-27）

（2）案：鳩摩羅什譯的《摩訶般若波羅蜜經》及《大智度論》未提及「菩薩法」。

[^20]: 是＝者【聖】。（大正25，423d，n.2）

[^21]: 〔是〕－【宋】【元】【明】【宮】【聖】【石】。（大正25，423d，n.2）

[^22]: 《大般若波羅蜜多經》卷418〈20
超勝品〉：「復次，善現！若菩薩摩訶薩金剛喻智是實有、非非有者，則菩薩摩訶薩不應用此金剛喻智達一切法自性皆空，永斷一切煩惱習氣相續，證得一切智智，亦不能超勝一切世間天、人、阿素洛等。善現！以菩薩摩訶薩金剛喻智非實有，是非有性故，諸菩薩摩訶薩用此金剛喻智達一切法自性皆空，永斷一切煩惱習氣相續，證得一切智智，亦能超勝一切世間天、人、阿素洛等。」（大正7，96c28-97a7）

[^23]: 《大般若波羅蜜多經》卷418〈20
超勝品〉：「復次，善現！若諸如來、應、正等覺所轉法輪是實有、非非有者，則諸如來、應、正等覺所轉法輪非極清淨，亦非一切世間沙門、婆羅門等所不能轉，亦不能超勝一切世間天、人、阿素洛等。」（大正7，97a29-b4）

[^24]: （能令）＋眾生【元】【明】。（大正25，423d，n.11）

[^25]: 《大般若波羅蜜多經》卷418〈20
超勝品〉：「復次，善現！若諸如來、應、正等覺所化有情是實有、非非有者，則諸如來、應、正等覺所轉法輪，不能令彼諸有情類於無餘依妙涅槃界而般涅槃，亦不能超勝一切世間天、人、阿素洛等。善現！以諸如來、應、正等覺所化有情非實有，是非有性故，諸如來、應、正等覺所轉法輪，皆能令彼諸有情類於無餘依妙涅槃界而般涅槃，亦能超勝一切世間天、人、阿素洛等。」（大正7，97b8-16）

[^26]: （論）＋者【元】【明】【石】。（大正25，423d，n.12）

[^27]: 《正觀》（6），p.139：《大智度論》卷46〈18
摩訶衍品〉：「爾時，須菩提白佛言：『世尊！^（1）^何等是菩薩摩訶薩摩訶衍？^（2）^云何當知菩薩摩訶薩發趣大乘？^（3）^是乘發何處？是乘至何處？^（4）^當住何處？^（5）^誰當乘是乘出者？』」（大正25，393b2-5）

[^28]: 逃遁：逃走，逃避。（《漢語大詞典》（十），p.799）

[^29]: 免＝勉【石】。（大正25，423d，n.13）

[^30]: 全＝令【聖】。（大正25，423d，n.14）

[^31]: （1）濟：3.越過，度過。（《漢語大詞典》（六），p.190）

（2）全濟：保全，救活。（《漢語大詞典》（一），p.1165）

[^32]: 三乘：出離不同。（印順法師，《大智度論筆記》〔E008〕p.300）

[^33]: 將欲＝欲將【宋】【元】【明】【宮】【石】＝欲持【聖】。（大正25，423d，n.16）

[^34]: 參見《摩訶般若波羅蜜經》卷5〈18 問乘品（摩訶衍品）〉、〈19
廣乘品（四念處品）〉（大正8，249c29-256b28），《大智度論》卷46～卷48（大正25，393b1-409c15）。

[^35]: 磨＝摩【宋】【元】【明】【宮】。（大正25，424d，n.1）

[^36]: （1）無為：三義言無。（印順法師，《大智度論筆記》〔E005〕p.295）

（2） ┌一、無為空故言無。

無為實法，如何言無 ┤二、有為實相即無為；離有為法，無無為故。

└三、人於法性起諍，故言無。

（印順法師，《大智度論筆記》［B015］p.138）

[^37]: 「如、法性、實際」，參見《大智度論》卷32（大正25，297b22-299a21）。

[^38]: 不＋（可）【元】【明】。（大正25，424d，n.2）

[^39]: ┌一、世間檀著故有，出世檀無故空。

六度等行，云何言無 ┤二、破慳貪言有，破邪見言無。

└三、為度初學說有，聖人心中言無。

（印順法師，《大智度論筆記》［B015］p.139）

[^40]: 六度：說有、說無三義。（印順法師，《大智度論筆記》〔E008〕p.300）

[^41]: 案：依論文，本段文句可包含經中所說「六波羅蜜無法、非法」乃至「眾生於無餘涅槃中已滅、今滅、當滅」等內容，說明六度、十八空等非實有，及諸佛三十二相乃至佛轉法輪度眾生入涅槃等皆非實有。為方便計，此段文句列於「別相說」之下。

[^42]: 直：31.副詞。特，但，只不過。（《漢語大詞典》（一），p.853）

[^43]: 寶＝實【聖】。（大正25，424d，n.4）

[^44]: 涅槃：實無眾生可滅。（印順法師，《大智度論筆記》［E008）p.300）

[^45]: （1）《佛說海龍王經》卷2（大正15，142c21-144a23）、卷3（大正15，149b21-150c5）。

（2）龍王經：龍得菩薩道。（印順法師，《大智度論筆記》〔H017〕p.409）

[^46]: 大智度經論卷第五十三首【石】，〔大智度論〕－【明】【聖】。（大正25，424d，n.8）

[^47]: 含受品＝等空品【宮】，〔含受品〕－【聖】。（大正25，424d，n.9）

[^48]: 二十三＝二十三品。（大正25，424d，n.10）

[^49]: （亦）＋如【聖】。（大正25，424d，n.12）

[^50]: 知＝覺【聖】【石】。（大正25，424d，n.14）

[^51]: 識＝證【聖】。（大正25，424d，n.16）

[^52]: 《大般若波羅蜜多經》卷418〈21
無所有品〉：「善現！又如虛空非所知、非所達、非遍知、非永斷、非作證、非修習；大乘亦爾，非所知、非所達、非遍知、非永斷、非作證、非修習，故說大乘與虛空等。」（大正7，97c13-16）

[^53]: 《大般若波羅蜜多經》卷418〈21
無所有品〉：「善現！又如虛空非有貪法非離貪法、非有瞋法非離瞋法、非有癡法非離癡法；大乘亦爾，非有貪法非離貪法、非有瞋法非離瞋法、非有癡法非離癡法，故說大乘與虛空等。」（大正7，97c19-22）

[^54]: 〔無〕－【宋】【元】【明】【宮】。（大正25，424d，n.17）

[^55]: 姓＝性【宋】【元】【明】【宮】【聖】【石】。（大正25，424d，n.18）

[^56]: （人）＋地【宮】【聖】【石】。（大正25，424d，n.19）

[^57]: 辦＝作【聖】【石】。（大正25，424d，n.20）

[^58]: 至＋（無）【元】【明】。（大正25，424d，n.22）

[^59]: （1）《大般若波羅蜜多經》卷418〈21
無所有品〉：「善現！又如虛空非有淨觀地、種姓地、第八地、具見地、薄地、離欲地、已辦地、獨覺地、菩薩地、如來地可得；大乘亦爾，非有淨觀地乃至如來地可得，故說大乘與虛空等。」（大正7，97c26-29）

（2）案：鳩摩羅什譯《摩訶般若波羅蜜經》及《大智度論》此處僅談到「三乘共十地」的前七地，但玄奘譯的《大般若經》也提到後三地。不過「初地」名稱不同，羅什譯乾慧地，玄奘譯淨觀地。

（3）關於三乘共十地之階位，參見《大智度論》卷75（大正25，585c28-586a17）。

[^60]: 〔無〕－【宋】【宮】。（大正25，424d，n.22）

[^61]: 《大般若波羅蜜多經》卷418〈21
無所有品〉：「善現！又如虛空非有色非無色、非有見非無見、非有對非無對、非相應非不相應；大乘亦爾，非有色非無色、非有見非無見、非有對非無對、非相應非不相應，故說大乘與虛空等。」（大正7，98a10-14）

[^62]: 樂＝苦【宋】【宮】。（大正25，424d，n.23）

[^63]: 苦＝樂【宋】【宮】。（大正25，425d，n.1）

[^64]: （論）＋【論】【元】【明】。（大正25，425d，n.2）

[^65]: 〔者言〕－【石】。（大正25，425d，n.3）

[^66]: ┌世間檀是有為，色法不同虛空

┌一
┴出世間檀與實相慧和合故，似如虛空。──得無生忍後，無所分別如虛空。

六度如虛空 ┴二 ─佛以無礙智慧觀實相如虛空，餘人不然。

（印順法師，《大智度論筆記》［B015］p.139）

[^67]: 〔所〕－【宋】【元】【明】【宮】【聖】【石】。（大正25，425d，n.4）

[^68]: 《大般若波羅蜜多經》卷418〈21
無所有品〉：「復次，善現！有情無所有故，當知虛空亦無所有；虛空無所有故，當知大乘亦無所有；大乘無所有故，當知無量亦無所有；無量無所有故，當知無數亦無所有；無數無所有故，當知無邊亦無所有；無邊無所有故，當知一切法亦無所有。由此因緣，故說大乘普能容受無量無數無邊有情。何以故？善現！若有情、若虛空、若大乘、若無量、若無數、若無邊、若一切法，如是一切皆無所有不可得故。」（大正7，98b16-25）

[^69]: 《大般若波羅蜜多經》卷418〈21
無所有品〉：「復次，善現！我乃至見者無所有故，當知真如、實際、不思議界、安隱界等展轉亦無所有；真如、實際、不思議界、安隱界等無所有故，當知虛空亦無所有；虛空無所有故，當知大乘亦無所有；大乘無所有故，當知無量亦無所有；無量無所有故，當知無數亦無所有；無數無所有故，當知無邊亦無所有；無邊無所有故，當知一切法亦無所有。由此因緣，故說大乘普能容受無量無數無邊有情。何以故？善現！若我乃至見者，若真如、實際、不思議界、安隱界等，若虛空、若大乘、若無量、若無數、若無邊、若一切法，如是一切皆無所有不可得故。」（大正7，98c25-99a8）

[^70]: 性地＝法性【聖】【石】。（大正25，426d，n.2）

[^71]: ┌不說廣大無邊故能含受

虛空含受一切
┴今說空無所有故能含受　　（印順法師，《大智度論筆記》［B016］p.139）

[^72]: 受＝愛【聖】。（大正25，426d，n.4）

[^73]: 故＝性【宋】【元】【明】。（大正25，426d，n.5）

[^74]: （1）《中論》卷1〈5
觀六種品〉：「空相未有時，則無虛空法；若先有虛空，即為是無相。是無相之法，一切處無有；於無相法中，相則無所相。」（大正30，7b5-8a6）

（2）另參見印順法師，《中觀論頌講記》，pp.125-128；《中觀今論》，pp.126-131。

[^75]: 〔有〕－【宋】【元】【明】【宮】。（大正25，426d，n.7）

[^76]: 參見《大智度論》卷64〈43 無作實相品〉：

如虛空無所得相，不得有、不得無。若有「無相」，如先破虛空相；若無，因是虛空造無量事！般若波羅蜜亦如是，有、無相不可得故清淨。（大正25，514c16-20）

[^77]: 〔若〕－【宮】【聖】【石】。（大正25，426d，n.8）

[^78]: 參見《中論》卷1〈5
觀六種品〉：「空相未有時，則無虛空法；若先有虛空，即為是無相。」（大正30，7b8-9）

[^79]: 已＝以【宋】【元】【明】【宮】。（大正25，426d，n.10）

[^80]: 參見《中論》卷1〈5
觀六種品〉：「有相無相中，相則無所住；離有相無相，餘處亦不住。」（大正30，7b22-23）

[^81]: 參見《中論》卷1〈5
觀六種品〉：「相法無有故，可相法亦無；可相法無故，相法亦復無。」（大正30，7c4-5）

[^82]: 參見《中論》卷1〈5
觀六種品〉：「是故今無相，亦無有可相；離相可相已，更亦無有物。」（大正30，7c9-10）

[^83]: 〔繫〕－【宋】【元】【明】【宮】【聖】【石】。（大正25，427d，n.6）

[^84]: 數事數事＝數數事事【元】【明】【聖】【石】。（大正25，427d，n.7）

[^85]: 〔無邊〕－【聖】【石】。（大正25，427d，n.8）

[^86]: 量＝無【聖】。（大正25，427d，n.9）

[^87]: 竟＝意【聖】。（大正25，427d，n.10）

[^88]: 〔無〕－【宋】【元】【明】【宮】【聖】。（大正25，427d，n.11）

[^89]: 〔說〕－【宋】【元】【明】【宮】【聖】【石】。（大正25，427d，n.12）

[^90]: 實際：末後妙法。（印順法師，《大智度論筆記》［E008］p.300）

[^91]: 《大般若波羅蜜多經》卷419〈21
無所有品〉：「復次，善現！汝說『又如虛空無來無去無住可見；大乘亦爾，無來無去無住可見』者，如是！如是！如汝所說。所以者何？善現！以一切法無來無去亦復不住。何以故？善現！以一切法若動若住不可得故，由此因緣，大乘亦無來處、去處、住處可得。」（大正7，102c25-103a1）

[^92]: 《大般若波羅蜜多經》卷419〈21
無所有品〉：「善現！色無所從來，亦無所去，亦無所住；受、想、行、識無所從來，亦無所去，亦無所住。」（大正7，103a2-3）

[^93]: 《大般若波羅蜜多經》卷419〈21
無所有品〉：「善現！色本性無所從來，亦無所去，亦無所住；受、想、行、識本性無所從來，亦無所去，亦無所住。」（大正7，103a4-6）

[^94]: 〔色如無所......色〕三十五字－【聖】。（大正25，427d，n.13）

[^95]: 《大般若波羅蜜多經》卷419〈21
無所有品〉：「善現！色真如無所從來，亦無所去，亦無所住；受、想、行、識真如無所從來，亦無所去，亦無所住。」（大正7，103a6-8）

[^96]: 《大般若波羅蜜多經》卷419〈21
無所有品〉：「善現！色自性無所從來，亦無所去，亦無所住；受、想、行、識、自性無所從來，亦無所去，亦無所住。」（大正7，103a8-10）

[^97]: 《大般若波羅蜜多經》卷419〈21
無所有品〉：「色自相無所從來，亦無所去，亦無所住；受、想、行、識自相無所從來，亦無所去，亦無所住。」（大正7，103a10-12）

[^98]: （無）＋法【石】。（大正25，427d，n.14）

[^99]: 〔如〕－【石】。（大正25，427d，n.15）

[^100]: 如性＝性如【宋】【元】【明】【宮】，〔如〕－【石】。（大正25，427d，n.16）

[^101]: 《大般若波羅蜜多經》卷419〈21
無所有品〉：「復次，善現！菩提無所從來，亦無所去，亦無所住；佛陀無所從來，亦無所去，亦無所住。善現！菩提本性無所從來，亦無所去，亦無所住；佛陀本性無所從來，亦無所去，亦無所住。善現！菩提真如無所從來，亦無所去，亦無所住；佛陀真如無所從來，亦無所去，亦無所住。善現！菩提自性無所從來，亦無所去，亦無所住；佛陀自性無所從來，亦無所去，亦無所住。善現！菩提自相無所從來，亦無所去，亦無所住；佛陀自相無所從來，亦無所去，亦無所住。何以故？善現！菩提佛陀本性、真如、自性、自相若動若住不可得故。」（大正7，105a9-20）

[^102]: 〔法〕－【聖】。（大正25，427d，n.18）

[^103]: 《大般若波羅蜜多經》卷419〈21
無所有品〉：「復次，善現！有為界無所從來，亦無所去，亦無所住；無為界無所從來，亦無所去，亦無所住。善現！有為界本性無所從來，亦無所去，亦無所住；無為界本性無所從來，亦無所去，亦無所住。善現！有為界真如無所從來，亦無所去，亦無所住；無為界真如無所從來，亦無所去，亦無所住。善現！有為界自性無所從來，亦無所去，亦無所住；無為界自性無所從來，亦無所去，亦無所住。善現！有為界自相無所從來，亦無所去，亦無所住；無為界自相無所從來，亦無所去，亦無所住。何以故？善現！有為界、無為界本性、真如、自性、自相若動若住不可得故。」（大正7，105a21-b4）

[^104]: （論）＋【論】【元】【明】。（大正25，427d，n.20）

[^105]: 〔者言〕－【石】。（大正25，427d，n.21）

[^106]: 《大智度論》卷19（大正25，205b21-c21）。

[^107]: （1）《中論》卷1〈2
觀去來品〉：「已去無有去，未去亦無去；離已去未去，去時亦無去。」（大正30，3c8-9）

（2）另參見印順法師，《中觀論頌講記》，pp.84-85，《中觀今論》，pp.132-135。

[^108]: 無身＝身無【聖】。（大正25，427d，n.23）

[^109]: （1）《中論》卷1〈2
觀去來品〉：「動處則有去，此中有去時，非已去未去，是故去時去。云何於去時而當有去法？若離於去法，去時不可得。若言去時去，是人則有咎；離去有去時，去時獨去故。若去時有去，則有二種去：一謂為去時，二謂去時去。」（大正30，3c13-4a14）

（2）另參見印順法師，《中觀論頌講記》，pp.85-87。

[^110]: （1）《中論》卷1〈2
觀去來品〉：「若有二去法，則有二去者；以離於去者，去法不可得。若離於去者，去法不可得；以無去法故，何得有去者？去者則不去，不去者不去；離去不去者，無第三去者。」（大正30，4a16-29）

（2）另參見印順法師，《中觀論頌講記》，pp.79-91。

[^111]: 出處待考，但相近者參見：

（1）《中論》卷1〈2
觀去來品〉（青目釋）：「問曰：汝雖種種門破去、去者，住、住者，而眼見有去、住。答曰：肉眼所見不可信。若實有去、去者，為以一法成？為以二法成？二俱有過。」（大正30，5a18-21）

（2）《大智度論》卷30〈1
序品〉：「若無慧眼，雖有肉眼，猶故是盲，雖云『有眼』，與畜生無異。」（大正25，282a4-5）

[^112]: ┌色───眼見色事，未別好醜虛實自相他相。

│色法──無常生滅不淨等。

色五事 ┤色如──虛妄無實三世如是。

│色性──佛觀色相色法色如畢竟清淨，性自爾故。

└色相──此性深妙，以相可知。見無常等相，知其性爾。

（印順法師，《大智度論筆記》［B016］p.139）

[^113]: 〔眼〕－【宋】【元】【明】【宮】【聖】【石】。（大正25，428d，n.1）

[^114]: 今見眼＝見今【宋】【元】【明】【宮】【石】，＝以見今【聖】。（大正25，428d，n.3）

[^115]: 五＝三【宋】【元】【明】。（大正25，428d，n.4）

[^116]: 參見《正觀》（6），p.141：「五法」指本段的色、色法、色如、色性、色相。

[^117]: 以＝如【宮】。（大正25，428d，n.5）

[^118]: 是空＝空是【聖】。（大正25，428d，n.6）

[^119]: 《大般若波羅蜜多經》卷419〈21
無所有品〉：「復次，善現！汝說『又如虛空前、後、中際皆不可得；大乘亦爾，前、後、中際皆不可得；三世平等超出三世，故名大乘』者，如是！如是！如汝所說。所以者何？善現！過去世過去世空，未來世未來世空，現在世現在世空，三世平等三世平等空，超出三世超出三世空，大乘大乘空，菩薩菩薩空。何以故？善現！空無一、二、三、四、五等差別之相，是故大乘三世平等超出三世。」（大正7，105b6-14）

[^120]: 《大般若波羅蜜多經》卷419〈21
無所有品〉：「欲界、出欲界相俱不可得，色界、出色界相俱不可得，無色界、出無色界相俱不可得。何以故？善現！此大乘中諸法自性不可得故。」（大正7，105b19-22）

[^121]: 〔過〕－【聖】。（大正25，428d，n.8）

[^122]: （不）＋可【宋】【元】【明】【宮】。（大正25，428d，n.10）

[^123]: 《大般若波羅蜜多經》卷419〈21
無所有品〉：「復次，善現！過去色、過去色空，未來現在色、未來現在色空；過去受想行識、過去受想行識空，未來現在受想行識、未來現在受想行識空。善現！空中過去色不可得。何以故？過去色即是空，空性亦空，空中空尚不可得，何況空中有過去色可得！」（大正7，105b23-28）

[^124]: 〔空〕－【聖】。（大正25，428d，n.12）

[^125]: （1）《大般若波羅蜜多經》卷420〈21
無所有品〉：「復次，善現！過去布施波羅蜜多、過去布施波羅蜜多空，未來現在布施波羅蜜多、未來現在布施波羅蜜多空。......善現！空中過去布施波羅蜜多不可得。何以故？過去布施波羅蜜多即是空，空性亦空，空中空尚不可得，何況空中有過去布施波羅蜜多可得！善現！空中未來現在布施波羅蜜多不可得。何以故？未來現在布施波羅蜜多即是空，空性亦空，空中空尚不可得，何況空中有未來現在布施波羅蜜多可得！」（大正7，107a23-b7）

（2）《大般若波羅蜜多經》卷420〈21
無所有品〉：「復次，善現！前際布施波羅蜜多不可得，後際中際布施波羅蜜多不可得，三際平等中布施波羅蜜多亦不可得。所以者何？善現！平等中前後中際布施波羅蜜多皆不可得。何以故？平等中平等性尚不可得，何況平等中有前後中際布施波羅蜜多可得！」（大正7，109a17-22）

[^126]: 〔衍〕－【聖】【石】。（大正25，428d，n.16）

[^127]: 〔出〕－【宮】【聖】【石】。（大正25，428d，n.17）

[^128]: 《大般若波羅蜜多經》卷420〈21
無所有品〉：「如是，善現！諸菩薩摩訶薩修行般若波羅蜜多時，住此三際平等性中，精勤修學一切相智，無取著故速得圓滿。善現！是名菩薩摩訶薩三際平等大乘。若菩薩摩訶薩住如是大乘中，超勝一切世間天、人、阿素洛等，疾能證得一切相智，利益安樂一切有情。」（大正7，109c10-16）

[^129]: 〔世〕－【明】。（大正25，428d，n.18）

[^130]: 【論】＋（論）【元】【明】。（大正25，429d，n.1）

[^131]: 〔空〕－【宋】【元】【明】【宮】【聖】【石】。（大正25，429d，n.4）

[^132]: 參見《正觀》（6），p.140：《大智度論》卷1（大正25，65b5-66a17）、卷32（大正25，298b13-16）、卷33（大正25，302c27-303a7）、卷36（大正25，329a15-b26）［《摩訶般若波羅蜜經》經文與《大智度論》的解說］。

[^133]: 待＝持【聖】。（大正25，429d，n.6）

[^134]: 〔是〕－【宋】【元】【明】【宮】【聖】【石】。（大正25，429d，n.24）

[^135]: 〔等〕－【宮】【聖】【石】。（大正25，429d，n.9）

[^136]: 相＝人【宮】。（大正25，429d，n.11）

[^137]: 〔說〕－【石】。（大正25，429d，n.13）