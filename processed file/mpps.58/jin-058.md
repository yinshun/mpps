【經】[^4] ^jin-58-1

爾時，三千大千世界所有四天王天乃至阿迦尼吒天語釋提桓因，諸天言：「應受是般若波羅蜜，應持，應親近，應讀、誦、說、正憶念！ ^jin-58-2

何以故？若[^5]受持般若波羅蜜乃至正憶念故，一切所修集善法當具足滿，增益諸天眾、減[^6]損阿修羅。 ^jin-58-3

諸天子[^7]受持般若波羅蜜乃至正憶念故，佛種不斷，法種[^8]、僧種不斷；佛種、法種、僧種不斷故，世間[^9]便有檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜皆現於世；四念處乃至十八不共法、菩薩道，皆現於世；須陀洹果、斯陀含果、阿那含果、阿羅漢果、辟支佛道、佛道，須陀洹乃至佛皆現於世。」 ^jin-58-4

爾時，佛告釋提桓因：「憍尸迦！汝當受（468b）是般若波羅蜜，持、讀、誦、說、正憶念！ ^jin-58-5

何以故？若諸阿修羅生心[^10]欲與三十三天共鬪，憍尸迦！汝爾時當誦念般若波羅蜜，諸阿修羅惡心即滅，更不復生。 ^jin-58-6

憍尸迦！若諸天子、天女五死相現時，當墮不如意處，汝當於其前誦讀般若波羅蜜，\`1635\`是諸天子、天女聞般若波羅蜜功德力[^11]故，還生本處。 ^jin-58-7

何以故？聞般若波羅蜜有大利益故。 ^jin-58-8

復次，憍尸迦！若有善男子、善女人，若諸天子、天女聞是般若波羅蜜經[^12]耳[^13]，以[^14]是功德故，漸當得阿耨多羅三藐三菩提。 ^jin-58-9

何以故？憍尸迦！過去諸佛及弟子皆學是般若波羅蜜，得阿耨多羅三藐三菩提，入無餘涅槃。憍尸迦！未來世諸佛、今現在十方諸佛及弟子皆學是般若波羅蜜，得阿耨多羅三藐三菩提，入無餘涅槃。 ^jin-58-10

何以故？憍尸迦！是般若波羅蜜攝一切善法──若聲聞法、若辟支佛法、若菩薩法、若佛法。」 ^jin-58-11

釋提桓因白佛言：「世尊！般若波羅蜜是大明呪、無上明呪、無等等明呪。[^15] ^jin-58-12

何以故？世尊！是般若波羅蜜能除一切不善法[^16]，能與一切善法。」 ^jin-58-13

佛語釋提桓因：「如是！如是！憍尸迦！般若波羅蜜是大明呪、無上明呪、無等等明呪。 ^jin-58-14

何以故？憍尸迦！過去諸佛因是明呪故得阿耨多羅三藐三菩提，未來世諸佛、今現在十方諸佛亦因是明呪得阿耨多羅三藐三菩提。 ^jin-58-15

因是明呪故，世間便有十善道，便有四禪、四無量心、四無色定，便有檀波羅蜜乃至般若波羅蜜、四念處乃至十八不共法，便有法性、如、法相、法住、法位、實際，便有五眼、須陀洹果乃至阿羅漢果、辟支佛道、佛道[^17]、（468c）一切智、一切種智。 ^jin-58-16

憍尸迦！菩薩摩訶薩因緣故，十善出於世間，四禪、四無量心乃至一切種智，須陀洹乃至諸佛出於世間。 ^jin-58-17

\`1636\`譬如滿月照明，星宿亦能照明。 ^jin-58-18

如是，憍尸迦！一切世間善法、正法，十善乃至一切種智，若諸佛不出時，皆從菩薩生，是菩薩摩訶薩方便力皆從般若波羅蜜生。[^18] ^jin-58-19

菩薩摩訶薩以是方便力，行檀波羅蜜乃至禪波羅蜜、內空乃至無法有法空、四念處乃至十八不共法，不證聲聞、辟支佛地，成就眾生、淨佛世界[^19]，壽命成就、世界成就、菩薩眷屬成就，得一切種智──皆從般若波羅蜜生[^20]。」[^21] ^jin-58-20

復次，憍尸迦！若善男子、善女人聞般若波羅蜜，受持、親近乃至正憶念，是人當得今世、後世功德。」 ^jin-58-21

釋提桓因白佛言：「世尊！何等是善男子、善女人受持般若波羅蜜乃至正憶念，得今世[^22]、後世[^23]功德？」 ^jin-58-22

佛告[^24]釋提桓因：「若有善男子、善女人受持般若波羅蜜乃至正憶念，終不中毒死[^25]，兵刃[^26]不傷，水[^27]火不害，乃至四百四病[^28]所不能[^29]中──除其[^30]宿命業報。 ^jin-58-23

復次，憍尸迦！若有官[^31]事起，是善男子、善女人讀誦般若波羅蜜故，往到[^32]官所，官不譴責[^33]。何以故？是般若波羅蜜威力故！ ^jin-58-24

若善男子、善女人讀誦是般若波羅蜜，到王所，若太子、大臣所，王及太子、大臣皆歡喜問訊，和意與語。何以故？是諸善男子、善女人常（469a）有慈、悲、喜、捨心向眾生故。 ^jin-58-25

憍尸迦！若善男子、善女人受持般若波羅蜜乃至正憶念，得如是等種種今世功德。 ^jin-58-26

憍尸迦！何等是善男子、善女人後世功德？ ^jin-58-27

是善男子、善女人終不離十善道、四禪、四無量心、四無色定、六波羅蜜、四念處乃至十八不共法，是人終不墮三惡道；受身完[^34]具，終不生貧窮下賤、工師、除廁人、擔死人家。 ^jin-58-28

常得三十二相。 ^jin-58-29

常得化生諸現在佛界[^35]，終不離菩薩神通；若欲從一佛界至一佛界供養諸佛、聽諸佛法，即得隨意；所遊佛界，成就眾生、淨佛世界，漸得阿耨多羅三藐三菩提。 ^jin-58-30

憍尸迦！是名後世功德。 ^jin-58-31

以是故，憍尸迦！善男子、善女人應當受持般若波羅蜜，親近、讀、誦、說、正憶念，華香乃至伎[^36]樂供養，常不離薩婆若心。 ^jin-58-32

是善男子、善女人，乃至阿耨多羅三藐三菩提，得今世、後世功德成就。」 ^jin-58-33

【經】 ^jin-58-34

爾時，諸外道梵志來向佛所，欲求佛短[^85]。 ^jin-58-35

是時釋提桓因心念：「是諸外道梵志來向佛所，欲求佛短；我今當誦念從佛所受般若波羅蜜，是諸外道梵志等終不能中道作礙、斷說[^86]般若波羅蜜。」 ^jin-58-36

釋提桓因作是念已，即誦般若波羅蜜。 ^jin-58-37

是時諸外道梵志遙遶佛，復[^87]道還去。[^88] ^jin-58-38

時，舍利弗心念：「是中何因緣，諸外道梵志遙遶佛，復道還去？」 ^jin-58-39

佛知舍利弗心念，告舍利弗：「是釋提桓因誦念般若波羅蜜；以是因緣故，諸外道梵志遙繞佛，復道還去。 ^jin-58-40

舍利弗！我不見是諸外道梵志一念善心；是諸外道梵志但[^89]持惡心來，欲求[^90]索佛[^91]短。 ^jin-58-41

舍利弗！我不見說般若波羅蜜時，一切世間若天、若魔、若梵、若沙門眾、婆羅門眾中有持惡意來能得（470b）短者！ ^jin-58-42

何以故？舍利弗！是三千大千世界中，諸四天王天乃至阿迦尼吒天、諸聲聞、辟支\`1644\`佛、諸菩薩摩訶薩等[^92]守護是般若波羅蜜。所以者何？是諸天、人皆從般若波羅蜜中生故。 ^jin-58-43

復次，舍利弗！十方如恒河沙等世界中，諸佛及聲聞、辟支佛、菩薩摩訶薩、諸天、龍、鬼神等皆守護是般若波羅蜜。所以者何？是諸佛等皆從般若波羅蜜中生故。」 ^jin-58-44

爾時，惡魔心念：「今佛四眾現前集會，亦有欲界、色界諸天子，是中必有菩薩摩訶薩受[^93]記當得阿耨多羅三藐三菩提。我寧可至佛所，破壞其意。」是時，惡魔化作四種兵[^94]，來至佛所。 ^jin-58-45

爾時，釋提桓因心念：「是四種兵，或是惡魔化作，欲來向佛。何以故？是四種兵嚴飾，頻婆娑羅王四種[^95]兵所不類[^96]，波斯匿王四種兵亦不類，諸釋子四種兵[^97]、諸梨唱[^98]四種兵皆亦不類。[^99]是惡魔長夜索佛便，欲惱眾生，我寧可誦念般若波羅蜜。」 ^jin-58-46

釋提桓因即時誦念般若波羅蜜；惡魔如[^100]所誦聞[^101]，漸漸[^102]復道還去。 ^jin-58-47

爾時，會中四天王諸天子乃至阿迦尼吒諸天子化作天華，於虛空中而散佛上，作是言：「世尊！願令般若波羅蜜久住閻浮提！所以者何？閻浮提人受持般若波羅蜜，隨所住時，佛寶住[^103]不滅，法寶、僧寶亦住不滅。」[^104] ^jin-58-48

爾時，十方如恒河沙等世界中諸天亦皆[^105]散華，作是言：「世尊！願令般若波羅蜜久住閻浮提！若般若波羅蜜久住，佛、法、僧亦當久住，亦分別知菩薩摩訶薩道。復次，所在住處，有善男子、善女人書持般若波羅蜜經卷，是處則為照明，已離眾冥[^106]。」 ^jin-58-49

佛告釋提桓因等諸（470c）天子：「如是！如是！憍尸迦及諸天子！閻浮提人受持般若波羅蜜，隨所住時，佛寶如是住，法寶、僧寶亦如是住；乃至所[^107]住在[^108]處，善男子、善女人有書持般若波羅蜜經卷，是處則為照明，已離眾冥[^109]。」 ^jin-58-50

爾時，諸天子化作天華散佛上，作是言：「世尊！若有善男子、善女人受持般若波羅蜜，乃至正憶念，魔、若魔天不能得其便。 ^jin-58-51

世尊！我等亦當擁護是善男子、善女人！何以故？若善男子、善女人受持般若波羅蜜，乃至正憶念，我等視是人即是佛、若次佛。」 ^jin-58-52

是時，釋提桓因白佛言：「世尊！善男子、善女人受持般若波羅蜜，乃至正憶念者，當知是人先世於佛所作功德，多親近、供養諸佛，為善知識所護。 ^jin-58-53

世尊！諸佛一切智應當從般若波羅蜜中求，般若波羅蜜亦當從一切智中求！所以者何？般若波羅蜜不異一切智，一切智不異般若波羅蜜；般若波羅蜜、一切智，不二不別。是故我等視是人即是佛、若次佛。」 ^jin-58-54

佛告釋提桓因：「如是！如是！憍尸迦！諸佛一切智即是般若波羅蜜，般若波羅蜜即是一切智。何以故？憍尸迦！諸佛一切智從般若波羅蜜中生。 ^jin-58-55

般若波羅蜜不異一切智，一切智不異般若波羅蜜；般若波羅蜜、一切智，不二不別。」 ^jin-58-56

【經】 ^jin-58-57

爾時，慧命阿難白佛言：「世尊！何以故[^132]不稱譽[^133]檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜乃至十八不共法，但稱譽般若波羅蜜？」 ^jin-58-58

佛告阿難：「般若波羅蜜於五[^134]波羅蜜乃至十八不共法為尊導！[^135] ^jin-58-59

阿難！於汝意云何？不迴向薩婆若，布施得稱檀波羅蜜不？」 ^jin-58-60

「不也！世尊！」 ^jin-58-61

「不迴向薩婆若，尸羅......羼提......毘梨耶......禪......智慧是般若波羅蜜不？」 ^jin-58-62

\`1649\`「不也！世尊！」 ^jin-58-63

「以是故知般若波羅蜜於五波羅蜜乃至十八不共法為尊導，是故稱譽。」[^136] ^jin-58-64

阿難白佛言：「世尊！云何布施（471c）迴向薩婆若作檀波羅蜜，乃至作般若波羅蜜？」 ^jin-58-65

佛告阿難：「以無二法布施迴向薩婆若，是名檀波羅蜜；以不生、不可得[^137]迴向薩婆若布施，是名檀波羅蜜。乃至以無二法智慧迴向薩婆若，是名般若波羅蜜；以不生、不可得迴向薩婆若智慧，是名般若波羅蜜。」[^138] ^jin-58-66

阿難白佛言：「世尊！云何以不二法迴向薩婆若布施是名檀波羅蜜，乃至以不二法迴向薩婆若智慧是名般若波羅蜜？」 ^jin-58-67

佛告阿難：「以色不二法故，受、想、行、識不二法故，乃至阿耨多羅三藐三菩提不二法故。」[^139] ^jin-58-68

「世尊！云何色不二法，乃至阿耨多羅三藐三菩提不二法？」 ^jin-58-69

佛言：「色、色相空。何以故？檀波羅蜜、色，不二不別[^140]；乃至阿耨多羅三藐三菩提、檀波羅蜜，不二不別。五波羅蜜亦如是。[^141] ^jin-58-70

以是故，阿難！但稱譽般若波羅蜜，於五波羅蜜乃至一切種智為尊導！[^142] ^jin-58-71

阿難！譬[^143]如地，以種散中，得因緣和合故[^144]便生，是諸種子依地而生。如是，阿難！五波羅蜜依般若波羅蜜得生，四念處乃至一切種智亦依般若波羅蜜得生。 ^jin-58-72

以是故，阿難！般若波羅蜜為五波羅蜜乃至十八不共法尊導！」 ^jin-58-73

爾時，釋提桓因白佛言：「世尊！佛說善男子、善女人受持般若波羅蜜乃至正憶念者[^145]，功德未盡。[^146] ^jin-58-74

何以故？受持般若波羅蜜乃至正憶念，則受三世諸佛無上道。 ^jin-58-75

所以者何？欲得薩婆若，當從般若波羅蜜中求；欲得般若波羅蜜，當從薩婆若中求。 ^jin-58-76

世尊！受持般若波羅蜜乃至正憶念故，十善道現於世間，四禪、四無量心、四無色定乃至十八不共法現於世間。 ^jin-58-77

受持般若波羅蜜乃至正憶念故，世間便有剎利大姓、婆羅門大姓、居士大（472a）家、四天王天乃至阿迦尼吒諸天。 ^jin-58-78

受持般若波羅蜜乃至正憶念故，便有須陀洹乃至阿羅漢、辟支佛、菩薩摩訶薩。 ^jin-58-79

受持般若波羅蜜乃至正[^147]憶念故，諸佛出於世間。」 ^jin-58-80

爾時，佛告釋提桓因：「憍尸迦！善男子、善女人受持般若波羅蜜乃至正[^148]憶念，我不說但有爾所功德。 ^jin-58-81

何以故？憍尸迦！是善男子、善女人受持般若波羅蜜乃至正憶念，不離薩婆若心，無量戒眾成就，定眾、慧眾、解脫眾、解脫知見眾成就。[^149] ^jin-58-82

復次，憍尸迦！是善男子、善女人能受持般若波羅蜜乃至正憶念，不離薩婆若心，當知是人為如佛。 ^jin-58-83

復次，憍尸迦！一切聲聞、辟支佛所有戒眾、定眾、慧眾、解脫眾、解脫知見眾不及是善男子、善女人戒眾乃至解脫知見眾，百分、千分、千億萬分乃至算數譬喻所不能及！何以故？是[^150]善男子、善女人於聲聞、辟支佛地中心得解脫，更不求大乘法故。[^151] ^jin-58-84

復次，憍尸迦！若有善男子、善女人書持般若波羅蜜經卷，供養、恭敬、尊重，華香、瓔珞乃至伎[^152]樂[^153]，亦得今世、後世功德。」 ^jin-58-85

爾時，釋提桓因白佛言：「世尊！是善男子、善女人受持般若波羅蜜乃至正憶念，不離薩婆若心，供養般若波羅蜜，恭敬、尊重，華香乃至伎樂，我常當守護是人！」 ^jin-58-86

【經】 ^jin-58-87

佛告釋提桓因：「憍尸迦！是善男子、善女人欲讀、誦、說般若波羅蜜時，無量百千諸天皆來聽法。是善男子、善女人說[^198]般若波羅蜜法，諸天子益[^199]其膽[^200]力。是諸法師若疲[^201]極，不欲說法，諸天[^202]益其膽力故，便更能[^203]說。 ^jin-58-88

善男子、善女人受持[^204]是般若波羅蜜乃至正憶念，供養華香乃至伎樂故，亦得是今世功德。 ^jin-58-89

復次，憍尸迦！是善男子、善女人於四部眾中說般若波羅蜜時，心無怯弱；若有論難，亦無畏想。 ^jin-58-90

何以故？是善男子、善女人為般若波羅蜜所護持故。 ^jin-58-91

般若波羅蜜中亦分別一切法──若世間、若出世間，若有漏、若無漏，若善、若不善，若有為、若無為，若聲聞法、若辟支佛法、若菩薩法、若佛法。 ^jin-58-92

善男子、善女人住內空乃至住無法有法空故，不見有[^207]能難般若波羅蜜者，亦不見受難者，亦不見般若波羅蜜。[^208] ^jin-58-93

如是，善男子、善女人為般若波羅蜜所護持故，無有能難壞者。 ^jin-58-94

復次，善男子、善女人受持般若波羅蜜乃至正憶念時，不沒、不畏、不怖。何以故？是善男子、善女人不見是法沒者、恐怖者。 ^jin-58-95

憍尸迦！善男子、善女人受持般若波羅蜜乃至正憶念，華香供養乃至幡蓋，亦得是今[^209]世功（473b）德。 ^jin-58-96

復次，憍尸迦！善男子、善女人受持般若波羅蜜乃至正憶念，書持經卷，華香供養乃至幡蓋，是人為父母所愛，宗[^211]親知識所念，諸沙門、婆羅門所敬，十方諸佛及菩薩摩訶薩、辟支佛、阿羅漢乃至須陀洹所愛敬，一切世間若天、若魔、若梵及阿修羅等皆亦愛敬。 ^jin-58-97

是人行檀波羅蜜，檀波羅蜜無有斷絕時；尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜亦無有斷絕時。 ^jin-58-98

修內空不斷，乃至修無法有法空不斷；修四念處不斷，乃至修十八不共法不斷；修諸三昧門不斷，修諸陀羅尼門不斷；諸菩薩神通不斷，成就眾生、淨佛世界不斷，乃至修一切種智不斷。[^212] ^jin-58-99

是人亦能降伏難論毀謗。[^214] ^jin-58-100

善男子、善女人受持般若波羅蜜乃至正憶念，不離薩婆若心，書持經卷，華香供養乃至幡蓋，亦得是今世、後世功德。 ^jin-58-101

復次，憍尸迦！善男子、善女人書持經卷，在所住[^215]處，三千大千世界中所有諸四天王天發阿耨多羅三藐三菩提心者，皆來到是處，見般若波羅蜜，受[^216]、讀、誦、說、供養、禮拜，還去。 ^jin-58-102

三十三天、夜摩天、兜率陀天、化樂天、他化自在天，梵眾天、梵輔天、梵會天、大梵天，光天、少光天、無量光天、光音天，淨天、少淨天、無量淨天、遍[^217]淨天，無蔭[^218]行天、福德天、廣果天[^219]發阿耨多羅三藐三菩提心者，皆來到是處，\`1658\`見般若波羅蜜，受、讀、誦、說、供養、禮拜，還去。 ^jin-58-103

淨居諸天──所謂無誑天、無熱[^220]天、妙見天、憙見天、色究竟天，皆來到是處，見是[^221]般若波羅蜜，受、讀、誦、說、供養、禮拜，還去。 ^jin-58-104

復次，憍尸迦！十方世（473c）界中諸四天王天乃至廣果天──發阿耨多羅三藐三菩提心，及淨居天，并餘諸天、龍、鬼神、揵闥婆[^222]、阿修羅、迦樓羅[^223]、緊那羅[^224]、摩睺羅伽[^225]，亦來見般若波羅蜜，受、讀、誦、說、供養、禮拜，還去。 ^jin-58-105

是善男子、善女人應作是念：『十方世界中諸四天王天乃至廣果天發阿耨多羅三藐三菩提心，及淨居天并餘諸天、龍、鬼神、揵闥婆、阿修羅、迦樓羅、緊那羅、摩睺羅伽，來見般若波羅蜜，受、讀、誦、說、供養、禮拜，我則法施已。』[^226] ^jin-58-106

憍尸迦！三千大千世界中所有諸四天王天乃至阿迦尼吒天，乃至[^227]十方世界中諸四天王天乃至阿迦尼吒天──發阿耨多羅三藐三菩提心者，護持[^228]是善男子、善女人，諸惡不能得便，除其宿命重罪。 ^jin-58-107

憍尸迦！是善男子、善女人亦得是今世功德，所謂諸[^229]天子發阿耨多羅三藐三菩提心，皆來到[^230]是處。 ^jin-58-108

何以故？憍尸迦！諸天子發阿耨多羅三藐三菩提心，欲救護一切眾生、不捨一切眾\`1659\`生、安樂一切眾生故。」[^231] ^jin-58-109

爾時，釋提桓因白佛言：「世尊！善男子、善女人，云何當知諸四天王天乃至阿迦尼吒天來，及十方世界中諸四天王天乃至阿迦尼吒天來見般若波羅蜜，受、讀、誦、說、供養、禮拜時？」 ^jin-58-110

佛告釋提桓因：「憍尸迦！若善男子、善女人見大淨光明，必知有大德諸天來，見般若波羅蜜，受、讀、誦、說、供養、禮拜時。 ^jin-58-111

復次，憍尸迦！若[^232]善男子、善女人若聞異妙香，必知有大德諸天來，見般若波羅蜜，受、讀、誦、說、供養、禮拜時。 ^jin-58-112

復次，憍尸迦！善男子、善女人，行淨潔[^233]故，諸天來到其處，見般若波羅蜜，受、讀、誦、說、供養、歡喜、（474a）禮拜。[^234] ^jin-58-113

是中有小鬼輩即時出去，不能堪任是[^235]大德諸天威德故[^236]。 ^jin-58-114

以是大德諸天來故，是善男子、善女人生大心。 ^jin-58-115

以是故，般若波羅蜜所住處，四面不應有諸不淨，應然燈、燒香，散眾名華，眾香塗地，眾蓋、幢幡[^237]種種嚴飾。 ^jin-58-116

復次，憍尸迦！善男子、善女人說法時，終無[^238]疲極，自覺身輕、心樂，隨法偃[^239]息[^240]，臥[^241]覺[^242]安隱，[^243]無諸惡夢。夢中見諸佛三十二相、八十隨形好；比丘僧恭敬圍遶而為[^244]說法，在諸佛邊聽受法教[^245]──所謂六波羅蜜，四念處乃至十八不共法；分別六波羅蜜義，四念處乃至十八不共法，亦分別其義。[^246] ^jin-58-117

亦見菩提樹莊嚴殊妙[^247]；見諸菩薩[^248]趣菩提樹，得阿耨多羅三藐三菩提；見諸佛成已轉法輪；見百千萬菩薩共集法論義[^249]──應如是求薩婆若，應如是成就眾生，應如是淨佛世界；亦見十方無數[^250]百千萬億諸佛，亦聞其名號──某方某界某佛，若干百千萬[^251]菩薩、若干百千萬聲聞恭敬圍繞，說法；復見[^252]十方無數百千萬億諸佛般涅槃；復見無數百千萬億諸佛七寶塔；見供養諸佛[^253]塔，恭敬、尊重、讚歎，華香[^254]乃至幢[^255]蓋。 ^jin-58-118

憍尸迦！是善男子、善女人見如是善夢，臥安覺安；諸天益其氣力，自覺身[^256]體輕便，不大貪著飲食、衣服、臥具[^257]、湯藥[^258]──於此四供養，其心輕微；[^259]譬如比\`1661\`丘坐禪，從[^260]禪定起，心與定合，不貪著飲食，其心輕微。何以故？憍尸迦！諸天法應以諸味之精，益其氣力故。 ^jin-58-119

十方諸佛及天、龍、鬼、神、阿修羅、揵闥婆、迦樓羅、緊那[^261]羅、摩睺羅伽亦益其氣力。 ^jin-58-120

如是，憍尸迦！善男（474b）子、善女人欲得今世如是功德，應當受持般若波羅蜜，親近、讀、誦、說、正憶念，亦不離薩婆若心。 ^jin-58-121

憍尸迦！善男子、善女人雖不能受持乃至正[^262]憶念，應當書持經卷，恭敬、供養、尊重、讚歎，華香、瓔[^263]珞乃至幡蓋。 ^jin-58-122

憍尸迦！若善男子、善女人聞是般若波羅蜜，受持、讀、誦、說、正憶念、書[^264]經卷，恭敬、供養、尊重、讚歎，華香乃至幢蓋。是善男子、善女人功德甚多──勝於供養十方諸佛及弟子[^265]，恭敬、尊重、讚歎，衣服、飲食、臥具、湯藥；諸佛及弟子般涅槃後，起七寶塔，恭敬、供養、尊重、讚歎，華香[^266]乃至幢蓋。」 ^jin-58-123

---

[^1]: 〔受〕－【宋】【元】【明】【宮】。（大正25，468d，n.9）

[^2]: 四＋（品）【宮】。（大正25，468d，n.10）

[^3]: （大智......八）十七字＝（大智度經論卷第五十八釋第三十三品訖第三十五品）二十字【聖】，（摩訶般若波羅蜜經勸受持品第三十三）十五字【石】。（大正25，468d，n.8）

[^4]: 〔【經】〕－【宋】【宮】。（大正25，468d，n.11）

[^5]: 〔若〕－【宋】【元】【明】【宮】【聖】。（大正25，468d，n.12）

[^6]: 減＝咸【聖】＊。（大正25，468d，n.13）

[^7]: 〔天子〕－【宮】。（大正25，468d，n.14）

[^8]: 種＋（不斷）【石】。（大正25，468d，n.15）

[^9]: 〔世間〕－【宮】【聖】。（大正25，468d，n.16）

[^10]: （惡）＋心【元】【明】。（大正25，468d，n.17）

[^11]: 〔力〕－【宮】【聖】。（大正25，468d，n.20）

[^12]: 經＝逕【石】。（大正25，468d，n.21）

[^13]: 耳＝取【聖】。（大正25，468d，n.22）

[^14]: 〔以〕－【宋】【元】【明】【宮】【聖】。（大正25，468d，n.23）

[^15]: 大、無上、無等等明呪。（印順法師，《大智度論筆記》〔E011〕，p.306）

[^16]: 〔法〕－【宮】【聖】【石】。（大正25，468d，n.24）

[^17]: 〔佛道〕－【宋】【元】【明】【宮】【聖】。（大正25，468d，n.25）

[^18]: 《大般若波羅蜜多經》卷429〈32
功德品〉：「復次，憍尸迦！依因菩薩摩訶薩故，世間便有十善業道廣說乃至一切相智。譬如依因滿月輪故，諸星宿等皆得增明；如是依因諸菩薩故，十善業道廣說乃至一切相智皆得顯了。若諸如來、應、正等覺未出世時，唯有菩薩具足種種方便善巧，為諸有情無倒宣說一切世間、出世間法，菩薩所有方便善巧皆從如是甚深般若波羅蜜多而得生長。」（大正7，156b7-14）

[^19]: 世界＝國土【石】＊。（大正25，468d，n.26）

[^20]: 〔皆從般若波羅蜜生〕八字－【宋】【宮】，〔皆〕－【聖】。（大正25，468d，n.27）

[^21]: 《大般若波羅蜜多經》卷429〈32
功德品〉：「諸菩薩摩訶薩成就方便善巧力故，能行布施波羅蜜多乃至般若波羅蜜多，能行內空乃至無性自性空，能行四念住廣說乃至十八佛不共法，不證聲聞及獨覺地，成熟有情、嚴淨佛土，具足攝取壽量圓滿、佛土圓滿、眷屬圓滿、眾具圓滿、色力圓滿，乃至證得一切相智，皆由般若波羅蜜多而得成就。」（大正7，156b14-21）

[^22]: 〔今世〕－【聖】。（大正25，468d，n.28）

[^23]: 〔後世〕－【明】【宮】，〔後〕－【聖】。（大正25，468d，n.29）

[^24]: 〔佛告〕－【宋】【元】。（大正25，468d，n.30）

[^25]: 〔死〕－【聖】。（大正25，468d，n.31）

[^26]: 〔刃〕－【聖】，刃＝刀【石】。（大正25，468d，n.32）

[^27]: （入）＋水【石】。（大正25，468d，n.33）

[^28]: （1）《大智度論》卷10〈1
序品〉：「有二種病：一者、外因緣病，二者、內因緣病。外者，寒熱、飢渴、兵刃、刀杖，墜落、塠壓，如是等種種外患，名為惱。內者，飲食不節，臥起無常，四百四病，如是等種種，名為內病。」（大正25，131b5-9）

（2）《大智度論》卷59〈37
校量舍利品〉：「復次，般若波羅蜜所在處，魔若魔民，地神夜叉、諸惡鬼等，不能得便。如寶珠能除四百四病──根本四病：風、熱、冷、雜；般若波羅蜜亦能除八萬四千病──根本四病：貪、瞋、癡、等分。」（大正25，478b12-16）

（3）《大寶積經》卷55〈13
佛為阿難說處胎會〉：「復次，阿難！受於此身有二種苦。云何為二？一者、眾病集身名為內苦。二者、人與非人之所逼惱名為外苦。......復有百一心黃之病；百一風病；百一痰病，風黃痰等和合共起；復有百一。如是四百四病逼切其身名為內苦。」（大正11，325c10-18）

（4）《修行本起經》卷下：「人有四大：地水火風。大有百一病，展轉相鑽，四百四病。」（大正3，466c20-21）

（5）《佛說佛醫經》：「人身中本有四病：一者、地，二者、水，三者、火，四者、風。風增，氣起；火增，熱起；水增，寒起；土增，力盛。本從是四病，起四百四病。」（大正17，737a25-27）

[^29]: 〔能〕－【聖】。（大正25，468d，n.34）

[^30]: 〔其〕－【石】。（大正25，468d，n.35）

[^31]: 官＝宮【聖】下同。（大正25，468d，n.36）

[^32]: 到＝至【石】。（大正25，468d，n.37）

[^33]: 譴責＝詰嘖【石】。（大正25，468d，n.38）

[^34]: 完＝宛【聖】。（大正25，469d，n.1）

[^35]: 界＝國【石】＊。（大正25，469d，n.2）

[^36]: 伎＝妓【明】下同。（大正25，469d，n.3）

[^37]: 〔【論】〕－【宋】【宮】【聖】。（大正25，469d，n.4）

[^38]: 出＝示【宮】【聖】。（大正25，469d，n.5）

[^39]: （帝）＋釋【石】。（大正25，469d，n.6）

[^40]: （1）陣＝陳【聖】＊ \[＊ \]。（大正25，469d，n.7）

（2）陣：1.軍伍行列，戰鬥隊形。2.列陣，布陣。（《漢語大詞典》（十一），p.977）

[^41]: 使＝便【聖】。（大正25，469d，n.8）

[^42]: 常＝當【聖】。（大正25，469d，n.9）

[^43]: 鬘＝冠【宋】【元】【明】【宮】。（大正25，469d，n.10）

[^44]: 掖＝腋【宋】【元】【明】【宮】。（大正25，469d，n.11）

[^45]: 五死相現。（印順法師，《大智度論筆記》［E011］p.306）

[^46]: 若＋（波羅蜜）【石】。（大正25，469d，n.12）

[^47]: 福樂＝樂福【宮】。（大正25，469d，n.13）

[^48]: 人民＝民人【宋】【元】【明】【宮】【聖】。（大正25，469d，n.14）

[^49]: 意＝喜【聖】。（大正25，469d，n.15）

[^50]: 〔帝〕－【宮】。（大正25，469d，n.16）

[^51]: 叉＝又【聖】。（大正25，469d，n.17）

[^52]: 《翻梵語》卷1：「抑叉尼呪（應云『伊叉尼』。譯曰『伊叉尼』者，見也）。」（大正54，983c5）

[^53]: 陀＝他【聖】。（大正25，469d，n.18）

[^54]: 《翻梵語》卷1：「揵陀梨呪（亦云『揵陁羅』。譯曰『揵』者，地也；『陀梨』者，持）。」（大正54，983c6）

[^55]: 萬歲＝歲萬歲【宋】【元】【明】【宮】。（大正25，469d，n.19）

[^56]: 出＝去【聖】。（大正25，469d，n.20）

[^57]: （1）《大智度論》卷40〈5
歎度品〉：「復次，『無等等』，諸佛名『無等』，與諸佛等，故名為無等等。」（大正25，355a21-22）

（2）《大智度論》卷70〈49
問相品〉：「『無等等』者，『無等』名涅槃，一切有為法，無有與涅槃等者。涅槃有三分：聲聞涅槃、辟支佛涅槃、佛涅槃；般若能與大乘涅槃，故名無等等。」（大正25，552a13-552c14）

（3）印順法師，《般若經講記》，p.203：「涅槃為無等法，非一切可及，而般若如涅槃，所以名無等等。」

[^58]: 作＝住【石】。（大正25，469d，n.21）

[^59]: 順＝顧【聖】。（大正25，469d，n.22）

[^60]: 般若是菩薩事。（印順法師，《大智度論筆記》［E001］p.285）

[^61]: 《大正藏》原作「慚」，今依《高麗藏》作「漸」（第14冊，958a2）。

[^62]: 今＝念【聖】。（大正25，469d，n.23）

[^63]: 〔已〕－【宮】【石】。（大正25，469d，n.24）

[^64]: 《正觀》（6），p.160：《大智度論》卷56〈30
釋顧視品〉（大正25，457c28-459a1）、卷56〈30
釋顧視品〉（大正25，459a23-b1）、卷57〈32
釋寶塔校量品〉（大正25，463b21-c9）。

[^65]: 說＝言【石】。（大正25，469d，n.25）

[^66]: 《正觀》（6），p.160：《大智度論》卷50（大正25，420b17-21）、卷35（大正25，315b24-29）、卷54（大正25，443b4-6）。

[^67]: 刀＝力【聖】。（大正25，469d，n.26）

[^68]: 《大智度論》卷57〈32 寶塔校量品〉（大正25，463b23-c3）。

[^69]: 侵＝𢬶【聖】。（大正25，469d，n.27）

[^70]: 骨骸＝脈骨【宋】【元】【明】【宮】【石】。（大正25，469d，n.29）

[^71]: 〔故難...髓〕十六字－【聖】。（大正25，469d，n.28）

[^72]: 等＝是【聖】。（大正25，469d，n.30）

[^73]: 無＝死【聖】。（大正25，469d，n.31）

[^74]: 定業。（印順法師，《大智度論筆記》〔E011〕，p.306）

[^75]: 《正觀》（6），p.160：《大智度論》卷24（大正25，237c23-238b15）、卷57（大正25，464a17-b8）。

[^76]: 《正觀》（6），p.160：《大智度論》卷56（大正25，459a11-23）。

[^77]: 折伏：1.制服，使屈服。（《漢語大詞典》（六），p.377）

[^78]: 〔家〕－【石】。（大正25，470d，n.1）

[^79]: 似＝以【宮】。（大正25，470d，n.2）

[^80]: 應＝聽【宋】【元】【明】【宮】。（大正25，470d，n.3）

[^81]: 大智度經論卷第五十九終【石】，德＋（釋第三十三品竟）【石】。（大正25，470d，n.4）

[^82]: 梵志品＝遣異品【宋】。（大正25，470d，n.6）

[^83]: 五＋（經作遣異品）夾註【明】，（品）【宮】。（大正25，470d，n.7）

[^84]: 卷第六十首【石】，〔大智度論〕－【明】，（大智......五）十二字＝（釋第三十四品）六字【聖】，（摩訶般若波羅蜜經梵志品第卅四，六十）十六字【石】。（大正25，470d，n.5）

[^85]: 短：4.缺點，過失。（《漢語大詞典》（七），p.1538）

[^86]: 〔說〕－【宋】【宮】。（大正25，470d，n.8）

[^87]: 復：1.還，返回。《易‧泰》："無往不復。"（《漢語大詞典》（三），p.1032）

[^88]: （1）《放光般若經》卷7〈36
遣異道士品〉：「諸異道士欲來壞般若波羅蜜者，遙繞佛一匝復道而去。」（大正8，49a8-9）

（2）《大般若波羅蜜多經》卷429〈33
外道品〉：「念已便誦甚深般若波羅蜜多，於是眾多外道梵志，遙伸敬相右繞世尊，從所來門復道而去。」（大正7，157a16-18）

[^89]: 〔但〕－【宮】【聖】。（大正25，470d，n.10）

[^90]: 〔求〕－【宋】【元】【明】【宮】【聖】。（大正25，470d，n.11）

[^91]: 〔佛〕－【聖】。（大正25，470d，n.12）

[^92]: 〔等〕－【宋】【元】【明】【宮】【聖】。（大正25，470d，n.13）

[^93]: 受＝授【明】。（大正25，470d，n.15）

[^94]: 四種兵，即象兵、馬兵、車兵、步兵。見《雜阿含經》卷40（1114經）（大正2，294a16）等。

[^95]: 〔種〕－【石】下同。（大正25，470d，n.17）

[^96]: 類：6.相似，像。（《漢語大詞典》（十二），p.353）

[^97]: 兵＋（所不類）【石】。（大正25，470d，n.18）

[^98]: （1）唱＝昌【元】【明】【石】。（大正25，470d，n.19）

（2）〔唐〕玄應撰，《一切經音義》卷9：「隨耶利（或云墮舍利、或云墮舍種、或言栗唱、或言離昌、或作離車、或作𤝽車、或作梨昌，皆梵言訛轉也。正言栗呫婆，此云仙族王種。呫，音昌葉反。經論中或作離車、或作律車，同一也）。」（大正54，357c15-16）

（3）〔宋〕元照撰，《四分律行事鈔資持記》：「梨昌即諸貴族居士，或是外道。」（大正40，427a27-28）

[^99]: （1）《放光般若經》卷7〈36
遣異道士品〉：「四種兵嚴飾，洴沙王所無有，舍衛國王亦所無有，諸釋種亦所無有，隨耶利諸長者亦所無有。」（大正8，49a28-b1）

（2）《大般若波羅蜜多經》卷429〈33
外道品〉：「如是四軍嚴飾殊麗，影堅勝軍、釋迦王種、栗呫毘種、力士種等所有四軍皆不能及，由此定知魔所化作。」（大正7，157b13-15）

[^100]: 如＝聞其【石】。（大正25，470d，n.20）

[^101]: 〔聞〕－【石】。（大正25，470d，n.21）

[^102]: 漸＋（而退）【石】。（大正25，470d，n.22）

[^103]: 〔住〕－【宋】【元】【明】【宮】。（大正25，470d，n.23）

[^104]: 般若在世，三寶不滅。（印順法師，《大智度論筆記》［E011］p.305）

[^105]: 〔皆〕－【宋】【元】【明】【宮】。（大正25，470d，n.24）

[^106]: （1）冥＝難【聖】。（大正25，470d，n.25）

（2）冥：2.昏暗，不明。（《漢語大詞典》（二），p.448）

[^107]: （在）＋所【石】。（大正25，470d，n.26）

[^108]: 住在＝在住【宋】【元】【明】【宮】【聖】。（大正25，470d，n.27）

[^109]: 眾冥＝瞋【聖】。（大正25，470d，n.28）

[^110]: 《正觀》（6），p.161：《摩訶般若波羅蜜經》卷8〈31
滅諍品〉（大正8，281b3-27）；《大智度論》卷56（大正25，460b20-461a6）。

[^111]: 引致：引薦羅致，使之來。（《漢語大詞典》（四），p.94）

[^112]: 〔故〕－【石】。（大正25，471d，n.3）

[^113]: 《大正藏》原作「可」，今依《高麗藏》作「何」（第14冊，959c19）。

[^114]: （1）方＝乃【宮】。（大正25，471d，n.4）

（2）方：14.四周圍繞。42.副詞。卻，反而。表示語氣轉折。（《漢語大詞典》（六），p.1549）

[^115]: 困＝內【聖】。（大正25，471d，n.6）

[^116]: 等怯＝性法【宮】，＝等法【聖】。（大正25，471d，n.7）

[^117]: 少＝小【聖】。（大正25，471d，n.8）

[^118]: 〔求〕－【聖】。（大正25，471d，n.9）

[^119]: （1）濟＝齊【聖】。（大正25，471d，n.10）

（2）濟：10.成功，成就。（《漢語大詞典》（六），p.190）

[^120]: 中（ㄓㄨㄥˋ）：7.得到。（《漢語大詞典》（一），p.579）

[^121]: 從＝因【石】。（大正25，471d，n.11）

[^122]: 見＝現【明】。（大正25，471d，n.12）

[^123]: 受＋（持）【元】【明】。（大正25，471d，n.13）

[^124]: 〔等〕－【聖】。（大正25，471d，n.14）

[^125]: ┌ 佛 ─── 究竟

佛 ┤ 如佛 ─── 法性生身乃至十地

└ 次佛 ─── 肉身菩薩，能說般若正義
（印順法師，《大智度論筆記》［B019］p.146）

[^126]: （1）《大智度論》卷18〈1
序品〉：「佛所得智慧是實波羅蜜，因是波羅蜜故，菩薩所行亦名波羅蜜，因中說果故。是般若波羅蜜，在佛心中變名為一切種智。菩薩行智慧，求度彼岸，故名波羅蜜；佛已度彼岸，故名一切種智。」（大正25，190a20-24）

（2）［隋］吉藏，《中觀論疏》卷4〈4
五陰品〉：「總明因義有二：一、作因即是生因。二、言說因謂了因。上明無因無有作因，是故為常。有言說因，指示令前人知有此法，故有言說因。」（大正42，67b20-23）

[^127]: 別＋（釋第卅四品四竟）【石】。（大正25，471d，n.15）

[^128]: 般若與一切種智：成佛時，般若變名一切種智。離般若無一切種智，不得言般若即是一切種智──因果不離故言不別。

般若為生因，一切種智為說因。（印順法師，《大智度論筆記》［E011］p.306）

[^129]: 稱譽：稱揚贊美。（《漢語大詞典》（八），p.119）

[^130]: 六＋（經作阿難稱譽品）夾註【明】。（大正25，471d，n.18）

[^131]: （大智......六）十四字＝（大智度論釋尊導品第三十六）十二字【宋】【元】，（釋尊導品第三十六）八字【明】，（釋第卅五品）五字【聖】，（摩訶般若波羅蜜經稱譽品第卅五）十四字【石】。（大正25，471d，n.16）

[^132]: 〔故〕－【聖】＊。（大正25，471d，n.19）

[^133]: 譽＝舉【聖】＊。（大正25，471d，n.20）

[^134]: 〔五〕－【聖】。（大正25，471d，n.21）

[^135]: 般若：般若為尊導。（印順法師，《大智度論筆記》［E002］p.288）

[^136]: 《大般若波羅蜜多經》卷429〈34 天來品〉：

佛言：「慶喜！要由迴向一切相智而修布施乃至十八佛不共法，乃可名為真修布施波羅蜜多乃至十八佛不共法。是故般若波羅蜜多能與前五波羅蜜多乃至十八佛不共法為尊為導故，我但廣稱讚般若波羅蜜多。」（大正7，158a17-21）

[^137]: 得＋（故）【石】。（大正25，471d，n.22）

[^138]: 《大般若波羅蜜多經》卷429〈34 天來品〉：

佛言：「慶喜！以無二為方便、無生為方便、無所得為方便，迴向一切相智而修布施乃至十八佛不共法，如是迴向一切相智而修布施乃至十八佛不共法，乃得名為真修布施波羅蜜多乃至十八佛不共法。」（大正7，158a24-29）

[^139]: 《大般若波羅蜜多經》卷429〈34 天來品〉：

具壽慶喜復白佛言：「以何無二為方便、無生為方便、無所得為方便，迴向一切相智而修布施乃至十八佛不共法，乃得名為真修布施波羅蜜多乃至十八佛不共法？」

佛言：「慶喜！以色、受、想、行、識乃至無上正等菩提無二為方便、無生為方便、無所得為方便，迴向一切相智而修布施乃至十八佛不共法，方得名為真修布施波羅蜜多乃至十八佛不共法。」（大正7，15829-b8）

[^140]: （分）＋別【石】。（大正25，471d，n.23）

[^141]: 《大般若波羅蜜多經》卷429〈34 天來品〉：

具壽慶喜白言：「世尊！云何以色、受、想、行、識乃至無上正等菩提無二為方便、無生為方便、無所得為方便，迴向一切相智而修布施乃至十八佛不共法，乃得名為真修布施波羅蜜多乃至十八佛不共法？」

佛言：「慶喜！色、受、想、行、識，色、受、想、行、識性空，乃至無上正等菩提，無上正等菩提性空。何以故？以色、受、想、行、識乃至無上正等菩提性空，與布施波羅蜜多乃至十八佛不共法，皆無二無二處故。」（大正7，158b8-17）

[^142]: 《大般若波羅蜜多經》卷429〈34
天來品〉：「慶喜當知！由般若波羅蜜多故，能迴向一切相智，由迴向一切相智故，能令布施波羅蜜多乃至十八佛不共法得至究竟。是故般若波羅蜜多於前五種波羅蜜多乃至十八佛不共法為尊為導故，我但廣稱讚般若波羅蜜多。」（大正7，158b17-22）

[^143]: 譬＝辟【聖】＊。（大正25，471d，n.24）

[^144]: 〔故〕－【宋】【元】【明】【宮】【聖】。（大正25，471d，n.25）

[^145]: 〔者〕－【聖】。（大正25，471d，n.26）

[^146]: 《大般若波羅蜜多經》卷429〈34
天來品〉：「爾時，天帝釋白佛言：『世尊！今者如來、應、正等覺於此般若波羅蜜多一切功德說猶未盡。』」（大正7，158c1-3）

[^147]: 〔正〕－【聖】。（大正25，472d，n.1）

[^148]: 正＝心【聖】。（大正25，472d，n.2）

[^149]: 般若功德：成就五眾。（印順法師，《大智度論筆記》［E010］p.304）

[^150]: 〔是〕－【宋】【元】【明】【宮】【聖】。（大正25，472d，n.3）

[^151]: （1）《放光般若經》卷7〈37
無二品〉：「何以故？拘翼！是善男子、善女人意已離羅漢、辟支佛，初不見願羅漢、辟支佛故。」（大正8，50a23-24）

（2）《大般若波羅蜜多經》卷429〈34
天來品〉：「何以故？憍尸迦！是善男子、善女人等超過一切聲聞、獨覺下劣心想，於諸聲聞、獨覺乘法終不稱讚，於一切法無所不知，謂能正知無所有故。」（大正7，159a14-18）

[^152]: 伎＝伏【聖】。（大正25，472d，n.4）

[^153]: 樂＋（供養）【石】。（大正25，472d，n.5）

[^154]: 侍＝持【聖】。（大正25，472d，n.6）

[^155]: 〔數〕－【聖】。（大正25，472d，n.7）

[^156]: 及＝乃至【聖】。（大正25，472d，n.8）

[^157]: 稱說：陳述。（《漢語大詞典》（八），p.117）

[^158]: 字＝守【聖】。（大正25，472d，n.9）

[^159]: 稱美：2.稱贊，贊美。（《漢語大詞典》（八），p.115）

[^160]: 說＋（說）【石】。（大正25，472d，n.10）

[^161]: 語＝說【聖】。（大正25，472d，n.11）

[^162]: 智慧異般若：一切慧中，般若波羅蜜為上。（印順法師，《大智度論筆記》［E013］p.308）

[^163]: 〔各〕－【聖】。（大正25，472d，n.12）

[^164]: 回向種智之相。（印順法師，《大智度論筆記》［E018］p.316）

[^165]: （諸）＋法【石】。（大正25，472d，n.13）

[^166]: 〔不〕－【宋】【元】【明】【宮】【聖】。（大正25，472d，n.14）

[^167]: 參見《大般若波羅蜜多經》卷429〈34 天來品〉：

具壽慶喜復白佛言：「以何無二為方便、無生為方便、無所得為方便，迴向一切相智而修布施乃至十八佛不共法，乃得名為真修布施波羅蜜多乃至十八佛不共法？」

佛言：「慶喜！以色、受、想、行、識乃至無上正等菩提無二為方便、無生為方便、無所得為方便，迴向一切相智而修布施乃至十八佛不共法，方得名為真修布施波羅蜜多乃至十八佛不共法。」（大正7，15829-b8）

[^168]: 〔亦〕－【宮】。（大正25，472d，n.15）

[^169]: 未＝來【聖】。（大正25，472d，n.16）

[^170]: 聞＝問【石】。（大正25，472d，n.17）

[^171]: 愛＝受【宋】【元】【明】【宮】。（大正25，472d，n.18）

[^172]: 《大智度論》卷58〈36
阿難稱譽品〉：「欲得薩婆若，當從般若波羅蜜中求；欲得般若波羅蜜，當從薩婆若中求。」（大正25，471c24-25）

[^173]: （1）未＝末【宋】【元】【明】【宮】。（大正25，472d，n.19）

（2）《大正藏》原作「未」，今依【宋】【元】【明】【宮】作「末」。

[^174]: 《正觀》（6），p.161：《大智度論》卷58〈35
梵志品〉：「世尊！諸佛一切智應當從般若波羅蜜中求，般若波羅蜜亦當從一切智中求！所以者何？般若波羅蜜不異一切智，一切智不異般若波羅蜜；般若波羅蜜、一切智，不二不別。是故我等視是人即是佛、若次佛。」（大正25，470c14-18）

[^175]: （諸）＋行【宋】【元】【明】【宮】。（大正25，472d，n.20）

[^176]: 〔波羅蜜〕－【宋】【元】【明】【宮】。（大正25，472d，n.21）

[^177]: 〔十善......法〕十七字－【聖】。（大正25，472d，n.22）

[^178]: 天帝＝帝釋【石】。（大正25，472d，n.23）

[^179]: 但＝俱【聖】。（大正25，472d，n.24）

[^180]: 〔中〕－【聖】。（大正25，472d，n.25）

[^181]: 毘尼：二百五十。（印順法師，《大智度論筆記》［H010］p.397）

[^182]: 〔或〕－【聖】。（大正25，472d，n.26）

[^183]: 戒：戒相多少。受戒不同。（印順法師，《大智度論筆記》［E011］p.306）

[^184]: 知＝如【聖】。（大正25，472d，n.27）

[^185]: 案：經文中述「復次，......是人為如佛」一段，論此處雖未釋，然其意應如前卷58：「『如佛』者，法性身，住阿鞞跋致、得無生法忍，乃至十地。」（大正25，471b2-3）

[^186]: 眾＋（生）【聖】。（大正25，472d，n.28）

[^187]: 《大正藏》原作「得」，今依《高麗藏》作「何」（14冊，962b21）。

[^188]: 答＝各【聖】。（大正25，472d，n.29）

[^189]: （1）効＝施【聖】。（大正25，472d，n.30）

（2）効：同"效"。（《漢語大字典》（一），p.370）

（3）效：1.模仿，師法。（《漢語大詞典》（五），p.439）

[^190]: ┌効他供養

二種供養 ┴深心供養　　（印順法師，《大智度論筆記》［B019］p.147）

[^191]: 知＝智【聖】。（大正25，472d，n.31）

[^192]: 〔功〕－【聖】。（大正25，472d，n.32）

[^193]: ┌聞持～正憶念──慧精進門入

般若有二門入
┴書寫供養────信精進門入（印順法師，《大智度論筆記》［B019］p.147）

[^194]: 卷＝即【宮】，＝養【聖】。（大正25，472d，n.33）

[^195]: 〔如〕－【宋】【元】【明】【宮】【聖】【石】。（大正25，472d，n.34）

[^196]: 〔無〕－【聖】。（大正25，473d，n.1）

[^197]: 般若功德：益說法力，不怯論難，不怖畏。（印順法師，《大智度論筆記》［E010］p.304）

[^198]: 說＋（眾）【聖】。（大正25，473d，n.2）

[^199]: 益＝答【聖】。（大正25，473d，n.3）

[^200]: 膽＝擔【聖】。（大正25，473d，n.4）

[^201]: 疲＝疾【聖】。（大正25，473d，n.5）

[^202]: 天＋（子）【石】。（大正25，473d，n.6）

[^203]: 更能＝能更【宋】【元】【明】【宮】【聖】。（大正25，473d，n.7）

[^204]: 〔持〕－【宮】【聖】。（大正25，473d，n.8）

[^205]: （1） ┌般若所護持故

說般若時不怯論難 ┤般若中分別一切法故

└住二十空不見難者、受難者故

（印順法師，《大智度論筆記》［B019］p.147）

（2）《大般若波羅蜜多經》卷3〈2
學觀品〉：「復次，舍利子！若菩薩摩訶薩欲通達內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，應學般若波羅蜜多。」（大正5，13b22-26）

（3）印順法師，《空之探究》，p.515：

《大般若波羅蜜多經》的「初分」（「上本般若」），對原有的「自相空」（或作「相空」或「自共相空」），分立為「自相空」與「共相空」──二空。原有的「散空」（或作「無散空」或「散無散空」），分立為「散空」與「無變異空」──二空。這樣，[十八空](http://127.0.0.1:8080/accelon/homepage.csp?db=yinshun&bk=31&t=14573250&rr=2810#11#11)就演化為二十空。

（4）案：印順法師，《大智度論筆記》作「二十空」，但依《摩訶般若波羅蜜經》似應作「十八空」，若依玄奘譯《大般若波羅蜜多經》對應經文則作「二十空」。

[^206]: 般若：般若中分別一切法故。（印順法師，《大智度論筆記》［E002］p.288）

[^207]: 〔有〕－【聖】。（大正25，473d，n.9）

[^208]: 《大般若波羅蜜多經》卷429〈34
天來品〉：「又由如是，諸善男子、善女人等善住內空乃至無性自性空故，都不見有能論難者，亦不見有所論難者，亦不見有所說般若波羅蜜多。」（大正7，159b25-28）

[^209]: 今＝現【石】。（大正25，473d，n.10）

[^210]: 般若功德：凡聖愛敬，能伏難毀，臥覺安隱，不貪供養。（印順法師，《大智度論筆記》〔E010〕p.304）

[^211]: 宗＝守【聖】。（大正25，473d，n.11）

[^212]: 《大般若波羅蜜多經》卷429〈34
天來品〉：「是善男子、善女人等成就最勝無斷辯才，於一切時修行布施乃至般若波羅蜜多，安住內空乃至無性自性空，修行四念住廣說乃至十八佛不共法，修行一切三摩地門、陀羅尼門，成熟有情、嚴淨佛土，修行一切智、道相智、一切相智恒無懈廢。」（大正7，159c21-27）

[^213]: 能伏難毀。（印順法師，《大智度論筆記》［E010］p.304）

[^214]: 《大般若波羅蜜多經》卷429〈34
天來品〉：「是善男子、善女人等，不為一切外道異論及諸怨敵之所降伏，而能降伏外道異論及諸怨敵。」（大正7，159c27-29）

[^215]: 〔住〕－【宮】【聖】。（大正25，473d，n.12）

[^216]: 受＋（持）【石】下同。（大正25，473d，n.13）

[^217]: 遍＋（天）【聖】。（大正25，473d，n.14）

[^218]: 蔭＝陰【明】。（大正25，473d，n.15）

[^219]: 案：《摩訶般若波羅蜜經》此處談色界二十天，《阿毘達磨俱舍論》則談色界十七天，《摩訶般若波羅蜜經》在初禪天多一「梵會天」，二禪天多一「光天」，三禪天多一「淨天」。

參見《阿毘達磨俱舍論》卷8〈3
分別世品〉：「此欲界上，處有十七。謂三靜慮，處各有三。第四靜慮處獨有八。器及有情，總名色界。第一靜慮處有三者：一、梵眾天，二、梵輔天，三、大梵天。第二靜慮處有三者：一、少光天，二、無量光天，三、極光淨天。第三靜慮處有三者：一、少淨天，二、無量淨天，三、遍淨天。第四靜慮處有八者：一、無雲天，二、福生天，三、廣果天，四、無煩天，五、無熱天，六、善現天，七、善見天，八、色究竟天。」（大正29，41a13-22）

[^220]: 熱＝勢【聖】。（大正25，473d，n.16）

[^221]: 〔是〕－【聖】。（大正25，473d，n.17）

[^222]: 《大智度論》卷10〈1
序品〉：「是揵闥婆是諸天伎人，隨逐諸天，其心柔軟，福德力小減諸天。」（大正25，135a27-29）

[^223]: 《翻譯名義集》卷2：「迦樓羅：文句此云金翅。翅翮金色，兩翅相去三百三十六萬里，頸有如意珠，以龍為食，肇曰金翅鳥神。」（大正54，1079c4-6）

[^224]: 《一切經音義》卷11：「真陀羅，古云緊那羅，音樂天也。有美妙音聲能作歌舞，男則馬首人身能歌，女則端正能舞，次此天女，多與乾闥婆天為妻室也。」（大正54，374c9-10）

[^225]: 《一切經音義》卷9：「摩睺勒（又作摩休勒，或作摩睺羅伽，皆訛也，正言牟呼洛迦，此譯云：大有行龍也）。」（大正54，357c21）

[^226]: 《大般若波羅蜜多經》卷429〈34 天來品〉：

憍尸迦！是善男子、善女人等應作是念：「今此三千大千世界及餘十方無邊世界，所有四大王眾天乃至色究竟天，并餘無量有大威德諸龍、藥叉、健達縛、阿素洛、揭路茶、緊捺落、莫呼洛伽、人、非人等常來至此，觀禮、讀誦我所書寫甚深般若波羅蜜多，供養恭敬、尊重讚歎，右繞禮拜合掌而去，此我則為已設法施。」作是念已歡喜踊躍，令所獲福倍復增長。（大正7，160a19-27）

[^227]: 乃至＝及【宋】【元】【明】【宮】【聖】【石】。（大正25，473d，n.18）

[^228]: 護持＝擁護【石】。（大正25，473d，n.19）

[^229]: （是）＋諸【石】。（大正25，473d，n.20）

[^230]: 來到＝到來【宮】。（大正25，473d，n.21）

[^231]: 《大般若波羅蜜多經》卷429〈34
天來品〉：「何以故？憍尸迦！是善男子、善女人等已發無上正等覺心，恒為救拔諸有情故，恒為成熟諸有情故，恒為不捨諸有情故，恒為利樂諸有情故。彼諸天等亦復如是，由此因緣，常來擁護是善男子、善女人等令無惱害。」（大正7，160b9-14）

[^232]: 〔若〕－【宋】【元】【明】【宮】。（大正25，473d，n.22）

[^233]: 潔＝絜【聖】＊。（大正25，473d，n.23）

[^234]: （1）《大般若波羅蜜多經》卷430〈34
天來品〉：「爾時佛告天帝釋言：『憍尸迦！是善男子、善女人等，若見如是甚深般若波羅蜜多所在之處有妙光明，或聞其所異香芬馥、若天樂音，當知爾時有大神力威德熾盛諸天龍等來至其所，觀禮、讀誦彼所書寫甚深般若波羅蜜多，供養、恭敬、尊重、讚歎、合掌、右繞、歡喜護念。復次，憍尸迦！是善男子、善女人等修純淨行，嚴飾其處，至心供養如是般若波羅蜜多甚深經典，當知爾時有大神力威德熾盛諸天龍等來至其所。』」（大正7，160b29-c10）

（2）《放光般若經》卷7〈37
無二品〉：「佛告釋提桓因言：『是善男子、善女人若見異色淨光明者，是為知諸天人來聽受般若波羅蜜作禮恭敬時。拘翼！是善男子、善女人所未曾聞香，若聞異妙之香者，當知諸大尊天來聽受般若波羅蜜恭敬作禮時。拘翼！是善男子、善女人常當淨潔自喜，用淨潔自喜故，諸天皆大歡喜，來到是善男子、善女人所。』」（大正8，50c22-29）

[^235]: 〔是〕－【宮】【聖】。（大正25，474d，n.1）

[^236]: 〔故〕－【石】。（大正25，474d，n.2）

[^237]: 幢幡＝旛幢【宋】【元】【明】【宮】，＝幢【聖】。（大正25，474d，n.3）

[^238]: 無＝不【石】。（大正25，474d，n.4）

[^239]: 偃＝復【聖】，＝\[烈-列+（彳\*〡\*晏）\]【石】。（大正25，474d，n.5）

[^240]: 偃息：3.睡臥止息。（《漢語大詞典》（一），p.1535）

[^241]: 臥：2.睡，躺。（《漢語大詞典》（八），p.726）

[^242]: 覺（ㄐㄧㄠˋ）：1.睡醒，清醒。2.指睡眠。（《漢語大詞典》（十），p.354）

[^243]: 臥覺安隱。（印順法師，《大智度論筆記》［E010］p.304）

[^244]: 〔而為〕－【宋】【元】【明】【宮】【聖】。（大正25，474d，n.7）

[^245]: 法教＝教法【石】。（大正25，474d，n.8）

[^246]: 《大般若波羅蜜多經》卷430〈34
天來品〉：「復次，憍尸迦！是善男子、善女人等，若能如是供養恭敬、尊重讚歎甚深般若波羅蜜多，決定當得身心無倦、身樂心樂、身輕心輕、身調柔心調柔、身安隱心安隱，繫想般若波羅蜜多，夜寢息時，無諸惡夢唯得善夢，謂見如來、應、正等覺身真金色，具三十二大丈夫相，八十隨好圓滿莊嚴，放大光明普照一切，聲聞、菩薩前後圍繞；身處眾中，聞佛為說布施、淨戒、安忍、精進、靜慮、般若波羅蜜多相應之法，復聞為說內空乃至無性自性空、四念住廣說乃至十八佛不共法相應之法；復聞分別布施、淨戒、安忍、精進、靜慮、般若波羅蜜多相應之義，復聞分別內空乃至無性自性空、四念住廣說乃至十八佛不共法相應之義。」（大正7，160c25-161a10）

[^247]: 〔殊妙〕－【聖】【石】。（大正25，474d，n.9）

[^248]: 菩薩＝菩提【宮】。（大正25，474d，n.10）

[^249]: 義＝議【石】。（大正25，474d，n.11）

[^250]: 數＝量【石】。（大正25，474d，n.12）

[^251]: 萬＋（億）【宋】【元】【明】【宮】＊。（大正25，474d，n.15）

[^252]: 見＝次【宮】。（大正25，474d，n.16）

[^253]: 〔佛〕－【宋】【元】【明】【宮】【聖】。（大正25，474d，n.17）

[^254]: 華香＝香華【石】＊。（大正25，474d，n.18）

[^255]: 幢＝旛【宋】下同【元】下同【明】下同。（大正25，474d，n.19）

[^256]: 身＝自【聖】。（大正25，474d，n.20）

[^257]: 具＝見【聖】。（大正25，474d，n.21）

[^258]: 不貪供養。（印順法師，《大智度論筆記》［E010］p.304）

[^259]: 《大般若波羅蜜多經》卷430〈34
天來品〉：「憍尸迦！是善男子、善女人等見如是類諸善夢相，若睡若覺身心安樂；諸天神等益其精氣，令彼自覺身體輕便。由是因緣，不多貪染飲食、醫藥、衣服、臥具，於四供養其心輕微。」（大正7，161a26-b1）

[^260]: 從＝定【聖】。（大正25，474d，n.22）

[^261]: 那＝陀【石】。（大正25，474d，n.24）

[^262]: （心）＋正【聖】。（大正25，474d，n.25）

[^263]: 瓔＝纓【明】。（大正25，474d，n.26）

[^264]: 書＋（寫）【宋】【元】【明】【宮】，（持）【石】。（大正25，474d，n.27）

[^265]: 子＋（眾）【宋】【元】【明】【宮】【聖】。（大正25，474d，n.28）

[^266]: 〔香〕－【聖】。（大正25，474d，n.29）

[^267]: 來＝未【聖】。（大正25，474d，n.30）

[^268]: 天來＝來則【宋】【元】【明】【宮】【聖】【石】。（大正25，474d，n.31）

[^269]: 遠＝遶【聖】。（大正25，474d，n.32）

[^270]: （1）洽＝哈【石】。（大正25，474d，n.33）

（2）沾洽：1.雨水充足。2.普遍受惠。3.猶融合。（《漢語大詞典》（五），p.1067）

[^271]: 孔＝毛【宋】【元】【明】【宮】【聖】【石】。（大正25，474d，n.34）

[^272]: 軟＝濡【宋】【聖】【石】。（大正25，474d，n.35）

[^273]: 〔法〕－【宋】【元】【明】【宮】【聖】。（大正25，474d，n.36）

[^274]: 不畏不恐＝不恐不畏【宋】【元】【明】【宮】【聖】【石】。（大正25，474d，n.37）

[^275]: 執＝勢【聖】。（大正25，474d，n.38）

[^276]: 〔是〕－【石】。（大正25，474d，n.39）

[^277]: 〔諸〕－【聖】。（大正25，474d，n.40）

[^278]: 闕（ㄑㄩㄝ）：5.缺乏，稀少。（《漢語大詞典》（十二），p.147）

[^279]: 折＝斷【聖】。（大正25，474d，n.42）

[^280]: 〔諸〕－【石】。（大正25，474d，n.43）

[^281]: 薰＝勤【宮】，＝勳【聖】。（大正25，474d，n.44）

[^282]: 正＝政【石】。（大正25，474d，n.45）

[^283]: 敬＝重【宋】【元】【明】【宮】【石】。（大正25，474d，n.46）

[^284]: 稱（ㄔㄥ）：5.述說，聲稱。6.稱道，稱揚。（《漢語大詞典》（八），p.111）

[^285]: 恭＝敬【聖】。（大正25，474d，n.47）

[^286]: 順＝敬【宋】【元】【明】【宮】。（大正25，474d，n.48）

[^287]: 言＝語【石】。（大正25，474d，n.49）

[^288]: 讒毀：進讒毀謗。（《漢語大詞典》（十一），p.469）

[^289]: 給＝絡【聖】。（大正25，474d，n.50）

[^290]: 不＝香【聖】。（大正25，474d，n.51）

[^291]: 附：3.歸附。4.使之歸附。6.隨，跟從。（《漢語大詞典》（十一），p.947）

[^292]: 事＝等【聖】。（大正25，474d，n.52）

[^293]: 〔皆〕－【宮】。（大正25，474d，n.53）

[^294]: 〔答〕－【宋】【元】【明】【宮】【石】。（大正25，474d，n.54）

[^295]: 《大智度論》卷58〈36 阿難稱譽品〉（大正25，473c23-474a1）。

[^296]: 充＝臭【宮】；明註曰「充」，南藏作「臭」。（大正25，474d，n.55）

[^297]: 群＝羼【聖】。（大正25，475d，n.1）

[^298]: 細：8.地位低微。（《漢語大詞典》（九），p.780）

[^299]: （1）〔民〕－【聖】。（大正25，475d，n.2）

（2）庶民：眾民，平民。（《漢語大詞典》（三），p.1235）

[^300]: 〔來〕－【聖】。（大正25，475d，n.3）

[^301]: （1）《摩訶般若波羅蜜經》卷9〈36
尊導品〉：「爾時，釋提桓因白佛言：『世尊！是善男子、善女人受持般若波羅蜜乃至正憶念，不離薩婆若心，供養般若波羅蜜，恭敬尊重，華香乃至伎樂，我常當守護是人！』」（大正8，288c21-24）

（2）《摩訶般若波羅蜜經》卷9〈36
尊導品〉：「佛告釋提桓因：『憍尸迦！是善男子、善女人欲讀、誦、說般若波羅蜜時，無量百千諸天，皆來聽法。』」（大正8，288c24-27）

（3）《摩訶般若波羅蜜經》卷9〈36
尊導品〉：「復次，憍尸迦！善男子、善女人書持經卷，在所住處，三千大千世界中所有諸四天王天，發阿耨多羅三藐三菩提心者，皆來到是處，見般若波羅蜜，受、讀、誦、說，供養、禮拜還去。」（大正8，289b6-10）

（4）《摩訶般若波羅蜜經》卷9〈36
尊導品〉：「復次，憍尸迦！善男子、善女人行淨潔故，諸天來到其處，見般若波羅蜜，受讀、誦說，供養、歡喜、禮拜。是中有小鬼輩，即時出去，不能堪任是大德諸天威德故。以是大德諸天來故，是善男子、善女人生大心。以是故，般若波羅蜜所住處，四面不應有諸不淨，應然燈、燒香，散眾名華，眾香塗地，眾蓋幢幡，種種嚴飾。」（大正8，289c18-25）

（5）《大般若波羅蜜多經》卷429〈34
天來品〉：「憍尸迦！是善男子、善女人等，由此般若波羅蜜多甚深經典大威神力，獲如是等現世種種功德勝利，謂諸天等已發無上菩提心者，或依佛法已獲殊勝利樂事者，敬重法故恒來至此，隨逐擁護增其勢力。何以故？憍尸迦！是善男子、善女人等已發無上正等覺心，恒為救拔諸有情故，恒為成熟諸有情故，恒為不捨諸有情故，恒為利樂諸有情故。彼諸天等亦復如是，由此因緣，常來擁護是善男子、善女人等令無惱害。」（大正7，160b5-14）

[^302]: 參見《摩訶般若波羅蜜經》卷9〈36
尊導品〉（大正8，289c25-290a13）。

[^303]: 者＝著【元】【明】。（大正25，475d，n.4）

[^304]: 少＝小【聖】。（大正25，475d，n.5）

[^305]: 如所＝所如【聖】。（大正25，475d，n.6）

[^306]: 佛＋（釋第二十五品竟）【石】。（大正25，475d，n.7）