「八背捨」者，[^1] ^lun-021-1

^（1）^內有色，外亦觀色[^2]，是初背捨。 ^lun-021-2

^（2）^內無色，外觀色，是第二背捨。 ^lun-021-3

^（3）^淨背捨，身作證，第三背捨。 ^lun-021-4

^（4）-（8）^四無色定及滅受想定，是五。 ^lun-021-5

合為八背捨。 ^lun-021-6

背是淨潔五欲，離是著心，故名「背捨」。 ^lun-021-7

不壞內、外色，不內外滅色相，以是不淨心觀色，是名初背捨。 ^lun-021-8

壞內色，滅內色相；不壞外色，不滅外色相，以是不淨心觀外色，是第二背捨。 ^lun-021-9

是二皆觀不淨：一者、觀內、觀外，二者、不見內，但見外。何以故？ ^lun-021-10

眾生有二分行：愛行、見行。愛多者著樂，多縛在外諸結使行。見多者，多著身見等行，為內結使縛。以是故，愛多者觀外色不淨，見多者觀自身不淨壞敗故。 ^lun-021-11

復次，行者初心未細攝，繫心一處難，故內外觀；漸習調柔，能內壞色相，但觀外。 ^lun-021-12

問曰：若無內色相，誰當觀外？ ^lun-021-13

答曰：是為得解道[^3]，非實道。行者念未來死及[^4]火燒、虫[^5]噉，埋著土中，皆磨滅。[^6]若現在觀，亦分別是身乃至微塵皆無，是名「內無色相外觀色」。 ^lun-021-14

問曰：二勝處見內外色，六勝處但見外色；一背捨見內外色，二背捨但見外色。何以故但內有壞色相，外色不能壞？ ^lun-021-15

答曰：行者眼見是身有死相，取是未來死相以況[^7]今身；外四大不見滅相故，難可觀（215b）無，故不說外色壞。 ^lun-021-16

復次，離色界時[^8]，是時亦不見外色。 ^lun-021-17

「淨背捨身作證」者，不淨中淨觀，如八勝處說。 ^lun-021-18

前八一切處觀清淨[^9]：地、水、火、風及青、黃、赤、白。 ^lun-021-19

觀青色如青蓮華，如金精山[^10]，如優摩伽華，如真青婆羅捺[^11]衣。 ^lun-021-20

觀黃、赤、白，各隨色亦復[^12]如是。 ^lun-021-21

總名「淨背捨」。 ^lun-021-22

問曰：若總是淨背捨，不應說「一切處」！ ^lun-021-23

答曰： ^lun-021-24

背捨是初行者，勝處是中行[^13]，一切處是久行[^14]。[^15] ^lun-021-25

不淨觀有二種：一者、不淨，二者、淨。[^16] ^lun-021-26

不淨觀中：二背捨、四勝處。[^17] ^lun-021-27

淨觀中：一背捨、四勝處、八一切處。[^18] ^lun-021-28

因論生論：[^19]說不淨入淨，非倒（印順法師，《大智度論筆記》［F001］p.326） ^lun-021-29

問曰：行者以不淨為淨，名為顛倒；淨背捨觀云何不顛倒？ ^lun-021-30

答曰：女色不淨，妄見為淨，是名顛倒。淨背捨觀一切實青色廣大，故不顛倒。 ^lun-021-31

復次，為調心故淨觀，以久習不淨觀，心厭[^20]，以是故習淨觀，非顛倒，亦是中不著故。 ^lun-021-32

復次，行者先觀身不淨，隨身法所有內外不淨，繫心觀中，是時生厭，婬、恚、癡薄，即自驚悟：「^我為無目，此身如是，云何生著？」攝心實觀，無令復錯。 ^lun-021-33

`573`心既調柔，想身皮、肉、血、髓不淨，除却，唯有白骨；繫心骨人，若外馳散，攝之令還。深攝心故，見白骨流光，如珂、如貝，能照內外諸物，是為淨背捨初門。[^21] ^lun-021-34

然後觀骨人散滅，但見骨光，取外淨潔色相[^22]。 ^lun-021-35

復次，若金剛、真珠、金銀寶物[^23]，若清淨地；若淨水；如無煙、無薪淨潔火；若清風無塵；諸青色，如金精山；諸黃色，如瞻蔔花；諸赤色，如赤蓮華；諸白色，如白雪等。取是相，繫心淨觀，隨是諸色，各有清淨光曜。是時行者得受喜樂，遍滿身中，是名淨背捨。 ^lun-021-36

緣淨故，名為「淨背捨」。 ^lun-021-37

遍（215c）身受樂，故名為「身證」。[^24] ^lun-021-38

得是心樂，背捨五欲，不復喜樂，是名「背捨」。 ^lun-021-39

未漏盡故，中間或結使心生，隨著淨色。 ^lun-021-40

復懃精進，斷此著故，如是淨觀從心想生。譬如幻主觀所幻物，知從己出，心不生著，能不隨所緣。是時「背捨」變名「勝處」。 ^lun-021-41

於淨觀雖勝，未能廣大，是時行者還取淨相；用背捨力及勝處力故，取是淨地相，漸漸遍滿十方虛空；水、火、風亦爾。取青相，漸令廣大，亦遍十方虛空；黃、赤、白亦如是。是時「勝處」復變為「一切處」。 ^lun-021-42

是三事一義，轉變有三名。 ^lun-021-43

問曰：是三背捨[^26]、八勝處、十一切處是實觀？是得解觀？ ^lun-021-44

若實觀，身有皮肉，何以但見白骨[^27]？又[^28]三十六物合為身法[^29]，何以分別`574`散觀？四大各自有相[^30]，何以滅三大、但觀一地大？[^31]四色非盡是青，何以都作青觀[^32]？ ^lun-021-45

答曰：有實觀，亦有得解觀。 ^lun-021-46

身相實是不淨，是為實觀。外法中有淨相，種種色相，是為實淨。觀淨、不淨，是為實觀。 ^lun-021-47

以此少許淨，廣觀一切皆是淨[^33]；取是一水，遍觀一切皆是水[^34]；取是少許青相，遍一切皆是青[^35]。如是等，是為得解觀，非實。 ^lun-021-48

四無色背捨，[^36]如四無色定中觀。[^37] ^lun-021-49

欲得背捨，先入無色定，無色定是背捨之初門。[^38] ^lun-021-50

背捨色，緣無量虛空處。 ^lun-021-51

問曰：無色定亦爾，有何等異？ ^lun-021-52

答曰：凡夫人得是無色定，是為無色；聖人深心得無色定，一向不迴，是名背捨。 ^lun-021-53

`575`餘殘識處、無所有處、非有想非無想處，亦如是。 ^lun-021-54

背滅受想諸心心數法，是名「滅受想背捨」。 ^lun-021-55

問曰：無想定何以不名背捨[^39]？ ^lun-021-56

答曰：邪見者，不審諸法過失，直入定中，（216a）謂是涅槃；從定起時，還生悔心，墮在邪見，是故非背捨。 ^lun-021-57

滅受想患厭散亂心故，入定休息，似涅槃法著身中[^40]得，故名「身證」。 ^lun-021-58

「八勝處」者，[^41] ^lun-021-59

^內有[^42]色相，外觀色少，若好、若醜，是色勝知勝觀，是名初勝處。 ^lun-021-60

內有[^43]色相，外觀色多，若好、若醜，是色勝知勝觀，是名第二勝處。 ^lun-021-61

第三、第四亦如是，但以「內無色相，外觀色」為異。 ^lun-021-62

內亦無色相，外觀諸色青、黃、赤、白。 ^lun-021-63

是為八勝處。 ^lun-021-64

「^內有[^44]色相，外觀色」者，內身不壞，見外緣。 ^lun-021-65

「^少」者，緣少故名「少」。 ^lun-021-66

觀道未增長故觀少因緣，觀多畏難攝故；譬如鹿遊未調，不中遠放。[^45] ^lun-021-67

「^若好、若醜」者，初學繫心緣中，若眉間、若額上、若鼻端，[^47]內身不淨相；內身中不淨相觀外諸色，善業報故名「^好」，不善業報故名「^醜」。 ^lun-021-68

復次，行者如從師所受，觀外緣種種不淨，是名「^醜色」。行者或時憶念忘故，生淨相，觀淨色，是名「^好色」。 ^lun-021-69

復次，行者自身中[^48]繫心一處，觀欲界中色二種：一者、能生婬欲，二者、能生瞋恚。能生婬欲者是淨色，名為「^好」；能生瞋恚者是不淨色，名為「^醜」。 ^lun-021-70

於緣中自在[^49]^勝知、勝見[^50]，行者於能生婬欲端正色中，不生婬欲；於能生瞋恚惡色中，不生瞋恚。但觀色四大因緣和合生，如水沫不堅固。是名「^若好、若醜」。 ^lun-021-71

「^勝處」者，行者住是不淨門中，婬欲、瞋恚等諸結使來[^51]能不隨，是名「^勝處」，`577`勝是不淨中淨顛倒等諸煩惱賊故。 ^lun-021-72

問曰：行者云何內色相[^52]外觀色？ ^lun-021-73

答曰： ^lun-021-74

是八勝處，深入定心調柔者可得。[^53] ^lun-021-75

行者或時見內身不（216b）淨，亦見外色不淨。 ^lun-021-76

不淨觀有二種：一者、三十六物等種種不淨；二者、除內外皮肉五藏，但觀白骨如珂如雪。 ^lun-021-77

三十六物等觀是名「^醜」，如珂如雪觀是名「^好」。[^54] ^lun-021-78

行者內、外觀時，心散亂，難入禪；除自身相，但觀外色，如《阿毘曇》中說。行者以得解脫[^56]觀，見是身死；死已，舉[^57]出塚[^58]間，若火燒、若虫噉，皆已滅盡，是時但見虫、火，不見身，是名「^內無色相外觀色」。 ^lun-021-79

行者如教受觀身是骨人，若心外散，還攝骨人緣中。何以故？是人初習行，未能觀細緣故，是名「^少色」；行者觀道轉深增長，以此一骨人，遍觀閻浮提皆是骨人，是名為「^多」；還復攝念觀一骨人，以是故名「^勝知勝見」。 ^lun-021-80

復次，隨意五欲中男女相、淨潔相能勝故，名為「^勝處」。[^59] ^lun-021-81

譬如健人乘馬擊[^60]賊能破，是[^61]名為「^勝」；又能制御其馬，是亦名「^勝」。 ^lun-021-82

行者亦如是，能自於不淨觀中，少能多、多能少，是為「^勝處」；亦能破五欲賊，亦名「^勝處」。 ^lun-021-83

內未能壞身，外觀色若多、若少、若好、若醜，是初、第二勝處。 ^lun-021-84

內壞身無色相，觀外色若多、若少、若好、若醜，是第三、第四勝處。 ^lun-021-85

攝心深入定中，壞內身，觀外淨，緣青，青色；黃、赤、白，白色──是為後四勝處。 ^lun-021-86

問曰：是後四勝處、十一切處中青等四處，有何等異？ ^lun-021-87

答曰：青一切處，能普緣一切令青；是勝處若多、若少隨意觀，不令異心奪，觀勝是緣，名為勝處。譬如轉輪聖王遍勝四天下，閻浮提王勝一天下而已。一切處普遍勝一切緣；勝處但觀少色能勝，不能遍一切緣。 ^lun-021-88

如是等，略說八勝處。（216c） ^lun-021-89

十一切處者，[^62]背捨、勝處已說[^63]，此以遍滿緣[^64]故，名「一切處」。 ^lun-021-90

問曰：何以無所有處、非有想非無想處不名一切處？ ^lun-021-91

答曰： ^lun-021-92

是得解之心。[^65]「^安隱快樂、廣大、無量、無邊虛空處」，是佛所說。 ^lun-021-93

一切處中皆有識，能疾緣一切法故，一切法中皆見有識。 ^lun-021-94

以是故，二處立一切處。[^66] ^lun-021-95

無所有中，無物可廣，亦不得快樂，佛亦不說「是無所有無邊、無量」。 ^lun-021-96

非有想非無想處心鈍，難得取相令廣大。 ^lun-021-97

復次，虛空處近色界，亦能緣色。 ^lun-021-98

識處能緣緣色[^67]，又識處起能超入第四禪，第四禪起超入識處。 ^lun-021-99

無所有處、非有想非無想處遠，無色因緣故，非一切處。 ^lun-021-100

是三種法皆行得。[^69] ^lun-021-101

勝處、一切處是有漏。 ^lun-021-102

初三背捨、第七、第八背捨是有漏；餘殘，或有漏、或無漏。[^70] ^lun-021-103

初二背捨、初四勝處，初禪、二禪中攝。[^72] ^lun-021-104

淨背捨、後四勝處、八一切處，第四禪中攝。[^73] ^lun-021-105

`580`二一切處[^74]，即名說空處空處攝，識處識處攝。 ^lun-021-106

前三背捨、八勝處、八一切處：皆緣欲界。[^75] ^lun-021-107

後四背捨：緣無色界及無漏法諸妙功德，在根本中，若[^76]無色根本不緣下地故。[^77] ^lun-021-108

滅受想定：非心心數法故無緣。 ^lun-021-109

非有想非無想處背捨：但緣無色四陰及無漏法。[^78] ^lun-021-110

九次第定[^79]者，從初禪心起，次第入第二禪，不令餘心得入，若善若垢；如是乃至滅受想定。 ^lun-021-111

問曰：餘者亦有次第，何以但稱九次第定？ ^lun-021-112

答曰：餘功德皆有異心間生，故非次第。此中深心智慧利，行者自試其心，從一禪`581`心起，次入二禪，不令異念得入；於[^80]此功德心柔軟，善斷法愛故，能心心相次。 ^lun-021-113

是次第，二是有漏[^81]；七，或有漏（217a）或無漏。[^82] ^lun-021-114

禪中間、未到地不牢固，又是聖人所得，又此大功德不在邊地，是故無次第。 ^lun-021-115

八背捨、八勝處、十一切處、九次第定，聲聞法中略說。[^83] ^lun-021-116

〈釋初品中九相義第三十五〉 ^lun-021-117

（大正25，217a5-218c18） ^lun-021-118

 ^lun-021-119

問曰：應當先習九相離欲，然後得諸禪；[^85]何以故諸禪定後，方說九相？ ^lun-021-120

答曰：先說[^86]果報，令行者心樂。九相雖是不淨，人貪其果報，故必習行。 ^lun-021-121

問曰：行者云何觀是脹相等九事？ ^lun-021-122

答曰： ^lun-021-123

行者先持戒清淨，令心不悔故，易受觀法，能破婬欲諸煩惱賊。[^87] ^lun-021-124

觀人初死[^88]之日：辭訣[^89]言語，息出不反，奄[^90]忽已[^91]死；室家[^92]驚慟，號哭呼天，言`582`說方爾，奄便那去！氣滅身冷，無所覺識。此為大畏，無可免[^93]處。譬如劫盡火燒，無有遺脫。如說： ^lun-021-125

「^死至無貧富，無懃修善惡，無貴亦無賤，老少無免者。 ^lun-021-126

無祈請可救，亦無欺誑離，無捍[^94]挌[^95]得脫，一切無免處！」 ^lun-021-127

死法名為永離恩愛之處，一切有生之所惡[^96]者；雖甚惡之，無得脫者。我身不久，必當如是，同於木石，無所別知。我今[^97]不應貪著五欲，不覺死至，同於牛羊；牛羊禽獸，雖見死者，跳騰哮吼，不自覺悟。我既得人身，識別好醜，當求甘露不死之法。如說： ^lun-021-128

「^六情身完具，智鑒[^98]亦明利[^99]；而不求道法，唐[^100]受身智慧。 ^lun-021-129

禽獸亦[^101]皆知，欲樂以自恣[^102]；（217b）而不知方便，為道修善事。 ^lun-021-130

既已得人身，而但自放恣[^103]；不知修善行[^104]，與彼亦何異！ ^lun-021-131

三惡道眾生，不得修道業；已得此人身，當勉[^105]自益[^106]利！」 ^lun-021-132

行者到死屍邊，見死屍膖脹，如韋[^107]囊[^108]盛風，異於本相，心生厭畏：「我身亦當如是，未脫此法。身中主識役御[^109]此身，視聽、言語，作罪、作福，以此自貴[^110]，為何所趣？而今但見空舍在此！是身好相：細腰[^111]、姝媚[^112]、長眼、直鼻、平額、`583`高眉，如是等好，令人心惑；今但見膖脹，好在何處？男女之相亦不可識。」作此[^113]觀已，呵著欲心：「此臭屎囊膖脹可惡，何足貪著！」 ^lun-021-133

死屍風熱轉大，裂壞在地，五藏、屎尿、膿血流出，惡露已現。行者取是壞相，以況己身：「我亦如是，皆有是物，與此何異？我為甚惑，為此屎囊、薄皮所誑；如燈蛾投火，但貪明色，不知燒身。已見裂壞，男女相滅，我所著者，亦皆如是。」 ^lun-021-134

死屍已壞，肉血塗漫[^114]。 ^lun-021-135

或見杖楚[^116]死者，青瘀、黃、赤，或日曝瘀黑；具取是相，觀所著者，若赤白之色，淨潔端正，與此何異？ ^lun-021-136

既見青瘀黃赤，鳥獸不食，不埋不藏，不久膿爛，種種虫生。行者見已，念此死屍本有好色，好香塗身，衣以上服，飾以華綵；今但臭壞，膿爛塗染，此是其[^117]實分；先所飾綵，皆是假借。 ^lun-021-137

若不燒不埋，棄之曠野，為鳥獸所食。烏[^118]挑其眼，狗分手[^119]腳，虎狼刳[^120]腹，分掣爴裂。殘[^121]藉[^122]在地，有盡、不盡。行者見已，心生厭想，思惟：「此屍未壞之時，人所著處；而今壞（217c）敗，無復本相，但見殘藉，鳥獸食處，甚可惡畏。」 ^lun-021-138

鳥獸已去，風日飄曝，筋斷骨離，各各異處。行者思惟：「本見身法，和合而有身相，男女皆可分別；今已離散，各在異處，和合法滅，身相亦無，皆異於本，所可愛著，今在何處？」 ^lun-021-139

身既離散，處處白骨，鳥獸食已，唯有骨在；觀是骨人，是為骨相。 ^lun-021-140

骨相有二種：一者、骨人筋骨相連，二者、骨節分離。筋骨相連破男女、長短、好色、細滑之相；骨節分離，破眾生根本實相。 ^lun-021-141

復有二種：一者、淨，二者、不淨。淨者，久骨白淨，無血無膩[^124]，色如白雪；不淨者，餘血塗染，膩膏[^125]未盡。 ^lun-021-142

行者到屍林中，或見積多草木，焚燒死屍，腹破眼出，皮色燋黑，甚可惡畏。須臾之間，變為灰燼。行者取是燒相，思惟：「此身未死之前，沐浴香華，五欲自恣；今為火燒，甚於兵刃！此屍初死，形猶似人；火燒須臾，本相都失。一切有身皆歸無常，我亦如是。」 ^lun-021-143

是[^126]九相，斷諸煩惱，於滅婬欲最勝；為滅婬欲故，說是九相[^127]。 ^lun-021-144

問曰：無常等十想[^128]，為滅何事故說？ ^lun-021-145

答曰：亦為滅婬欲等三毒。 ^lun-021-146

問曰：若爾者，二相有何等異？ ^lun-021-147

答曰： ^lun-021-148

九相為遮未得禪定，為婬欲所覆故；十想能除滅婬欲等三毒。 ^lun-021-149

九相如縛賊，十想如斬殺。 ^lun-021-150

九相為初學，十想為成就。 ^lun-021-151

復次，是十想中，不淨想攝九相。 ^lun-021-152

有人言：十想中，不淨想、食不淨想、世間不可樂想攝九相。 ^lun-021-153

復有人言：十想、九相同為離欲，俱為涅槃。所以者何？ ^lun-021-154

初死相，動轉、言語須臾之間，忽然已死；身體膖脹，爛壞分散，各各變異，是則「無常」。 ^lun-021-155

若[^130]著此法，（218a）無常壞時，是即為「苦」。 ^lun-021-156

若無常苦、無得自在者，是則「無我」。 ^lun-021-157

不淨、無常、苦、無我，則「不可樂」，觀身如是。 ^lun-021-158

食雖在口，腦涎流下，與唾和合成味，而咽與吐無異，下入腹中，即是「食不淨想」。 ^lun-021-159

以此九相觀身無[^131]常，變異，念念皆滅，即是「死想」。 ^lun-021-160

以是九相厭世間樂，知煩惱斷，則安隱寂滅，即是「斷相」。 ^lun-021-161

以是九相遮諸煩惱，即是「離想」。 ^lun-021-162

以是九相厭世間故，知此五眾滅，更不復生，是處安隱，即是「盡想」。 ^lun-021-163

復次，九相為因，十想為果。是故先九相，後十想。 ^lun-021-164

復次，九相為外門，十想為內門。是故經言：「^二為甘露門：一者、不淨門，二者、安那般那門。」[^132] ^lun-021-165

是九相，除人七種染著： ^lun-021-166

^（1）^或有人染著色：若赤、若白、若赤白、若黃、若黑。 ^lun-021-167

^（2）^或有人不著色，但染著形容：細膚[^133]、纖指、修目、高眉。 ^lun-021-168

^（3）^或有人不著容、色，但染著威儀：進、止、坐、起、行、住、禮拜、俯仰、揚眉、頓𥇒[^134]、親近、按摩。 ^lun-021-169

^（4）^或有人不著容、色、威儀，但染著言語、軟聲、美辭、隨時而說、應意承旨[^135]，能動人心。 ^lun-021-170

^（5）^或有人不著容、色、威儀、軟聲，但染著細滑、柔膚軟肌，熱時身涼，寒時體溫。 ^lun-021-171

^（6）^或有人皆著五事。 ^lun-021-172

^（7）^或有人都不著五事，但染著人相，若男、若女。雖得上六種欲，不得所著之人，猶無所解，捨世所重五種欲樂而隨其死。 ^lun-021-173

死相多除威儀、語言愛。[^137] ^lun-021-174

膖脹相、壞相、噉相、散相多除形容愛。 ^lun-021-175

血塗相、青瘀相、膿爛相多除色愛。 ^lun-021-176

骨相、燒相多除細滑愛。 ^lun-021-177

九相除雜愛及所著人愛。 ^lun-021-178

噉相、散相、骨相偏[^138]除人愛；噉殘、離散、白骨中，不見有人可著。 ^lun-021-179

以是九相觀離愛心，瞋（218b）癡亦微薄。不淨中淨顛倒，癡故著是身。今以是九相披析[^139]身內，見是身相，癡心薄；癡心薄則貪欲薄；貪欲薄則瞋亦薄。所以者何？人以貪身故生瞋，今觀身不淨，心厭故不復貪身；不貪身故，不復生瞋。三毒薄故，一切九十八使山皆動，漸漸增進其道，以金剛三昧，摧碎結山。 ^lun-021-180

九相雖是不淨觀，依是能成大事；譬如大海中臭屍，溺人依以得渡。 ^lun-021-181

問曰：是九相有何性？何所緣？何處攝[^140]？ ^lun-021-182

答曰： ^lun-021-183

取相性。 ^lun-021-184

緣欲界身。 ^lun-021-185

色相陰[^141]攝。亦身念處少分。或欲界攝，或初禪、二禪、四禪攝。 ^lun-021-186

未離欲、散心人得，欲界繫；離欲人心得，色界繫。 ^lun-021-187

膖脹等八相，欲界、初禪、二禪中攝；淨骨相，欲界、初禪、二禪、四禪中攝。 ^lun-021-188

三禪中多樂故，無是相。[^142] ^lun-021-189

是九相是開身念處門，身念處開三念處門，是四念處開三十七品門，三十七品開涅槃城門；入涅槃，離一切憂惱諸苦，滅五陰因緣生故，受涅槃常樂。 ^lun-021-190

釋疑：菩薩觀不淨，云何不取二乘疑[^144]（印順法師，《大智度論筆記》〔D019〕p.264） ^lun-021-191

問曰：聲聞人如是觀，心厭離，欲疾入涅槃；菩薩憐愍一切眾生、集一切佛法、度一切眾生、不求疾入涅槃故[^145]，觀是九相，云何不墮二乘證？ ^lun-021-192

答曰： ^lun-021-193

菩薩於眾生心生[^147]憐愍，知眾生以三毒因緣故，受今世、後世身[^148]心[^149]苦痛。是三毒`588`終不自滅，亦不可以餘理得滅；但觀所著內外身相，然後可除。以是故，菩薩欲滅是婬欲毒故，觀是九相。如人憐愍病者，合和諸藥以療之；菩薩亦如是，為著色眾生，說是青瘀相等，隨其所著，分別諸相，如先說[^150]。是為菩薩行九相觀。（218c） ^lun-021-194

復次，菩薩以大慈悲心，行是九相，作如[^151]是念：「^我未具足一切佛法，不入涅槃，是為一法門，我不應住此一[^152]門，我當學一切法門。」以是故，菩薩行九相無所妨。 ^lun-021-195

菩薩行是九相，或時厭患心起，如是不淨身可[^153]惡可患，欲疾取涅槃。 ^lun-021-196

爾時，菩薩作是念：「^十方諸佛說：一切法相空，空中無無常，何況有不淨！但為破淨顛倒故習此[^154]不淨。[^155]是不淨皆從因緣和合生，無有自性，皆歸空相；我今不應取是因緣和合生、無自性不淨法欲疾入涅槃。」 ^lun-021-197

經中亦有是說：「^若色中無味相，眾生不應著色；以色中有味故，眾生起著。若色無過罪，眾生亦無厭色者；以色實有過惡，故觀色則厭。若色中無出相，眾生亦不能於色得脫[^156]；以色有出相故，眾生於色得解脫。」[^157]味是淨相因緣故[^158]，以是故，菩薩不於不淨中沒、早取涅槃[^159]。 ^lun-021-198

九相義，分別竟。 ^lun-021-199

`589`〈釋初品中八念義第三十六之一〉 ^lun-021-200

（大正25，218c19-221b9） ^lun-021-201

 ^lun-021-202

問曰：何以故九相次第有八念？ ^lun-021-203

答曰： ^lun-021-204

佛弟子於阿蘭若處，空舍、塚間，山林、曠野，善修九相，內、外不淨觀，厭患其身，而作是念：「我云何擔是底下不淨屎尿囊？」自隨懎[^160]然驚怖；及為惡魔作種種惡事來恐怖之，欲令其退。以是故，佛次第為說八念。 ^lun-021-205

如經中說[^161]， ^lun-021-206

^佛告諸比丘：「若於阿蘭若處，空舍、塚間，山林、曠野，在中思惟，若有怖畏，衣毛為竪，（219a）爾時當念佛：『佛是多陀阿伽度、阿羅呵、三藐三佛陀，乃至婆伽婆。』恐怖則滅。[^162] ^lun-021-207

若不念佛，當疾念法：『佛法清淨，巧出善說，得今世報，指示開發，有智之人心力能解。』如是念法，怖畏則除。 ^lun-021-208

若不念法，則當念僧：『佛弟子眾修正道，隨法行。僧中有阿羅漢、向阿羅漢，乃至須陀洹、向須陀洹──四雙八輩。是佛弟子眾應供養，合手[^163]恭敬，禮拜、迎送，世間無上福田。』作如是念僧，恐怖即滅。」 ^lun-021-209

佛告諸比丘：「釋提桓因與阿修羅鬪，在大陣中時，告諸天眾：『汝與阿修羅鬪時，設有恐怖，當念我七寶幢，恐怖即滅。若不念我幢，當念伊舍那天子（帝釋左面天王也[^164]）寶幢，恐怖即除；若不念伊舍那寶幢，當念婆樓那天子（右面天子[^165]）寶幢，恐怖即除。』」 ^lun-021-210

以是故，知為除恐怖因緣故，次第說八念。 ^lun-021-211

問曰：經中說三念因緣除恐怖，五念復云何能除恐怖？ ^lun-021-212

`590`答曰： ^lun-021-213

是比丘自念布施、持戒功德，怖畏亦除。所以者何？若破戒心，畏墮地獄；若慳貪心，畏墮餓鬼及貧窮中。自念：「我有是淨戒、布施。」若念淨戒，若念布施，心則歡喜，作是言：「^若我命未盡，當更增進功德；若當命終，不畏墮惡道！」以是故，念戒施亦能令怖畏不生。 ^lun-021-214

念上諸天皆是布施、持戒果報，「此諸天以福德因緣故生彼，我亦有是福德。」以是故，念天亦能令怖畏不生。 ^lun-021-215

十六行念安那般那[^166]時，細覺尚滅，何況恐怖麁覺！ ^lun-021-216

念死者，念五眾身念念生滅，從生已來，常與死俱，今何以畏死？[^167] ^lun-021-217

是五念，佛雖不說，亦當[^168]除恐怖。所以者何？念（219b）他功德以除恐怖則難，自念己事以除恐怖則易，以是故佛不說。 ^lun-021-218

問曰：云何是念佛？ ^lun-021-219

答曰： ^lun-021-220

行者一心念佛： ^lun-021-221

得如實智慧，大慈大悲成就，是故言無錯謬，麁細、多少、深淺，皆無不實。皆是實故，名為[^171]「多陀阿伽度」。 ^lun-021-222

亦如過去、未來、現在十方諸佛於眾生中起大悲心，行六波羅蜜，得諸法相，來`591`至阿耨多羅三藐三菩提中；此佛亦如是。是名「多陀阿伽度」。 ^lun-021-223

如三世十方諸佛身放大光明，遍照十方，破諸黑闇；心出智慧光明，破眾生無明闇冥；功德、名聞亦遍滿十方，去至涅槃中[^172]。此佛亦如是去，以是故亦名「多陀阿伽度」。 ^lun-021-224

有如是功德故，應受一切諸天、世人最上供養，是故名「阿羅呵」。 ^lun-021-225

若有人言：何以故但佛「如實說」、「如來如去故」、「應受最上供養」？ ^lun-021-226

以佛得「正遍智慧」故。「正」名諸法不動不壞相，「遍」名不為一法二法故，以悉知一切法無餘不盡，是名「三藐三佛陀」。 ^lun-021-227

是正遍智慧，不從無因而得，亦不從無[^175]緣得；是中依智慧、持戒具足故，得正遍智慧。「智慧」名菩薩從初發意乃至金剛三昧相應智慧，「持戒」名菩薩從初發意乃至金剛三昧身業、口業清淨隨意行已[^176]，是故名「鞞闍遮羅那三般那」。 ^lun-021-228

若行是二行得善去，如車有兩輪。善去者，如先佛所去處，佛亦如是去，故名「修伽陀」。 ^lun-021-229

若有言：「佛自修其法，不知我等事。」 ^lun-021-230

以是故知世間，知世間因，知世間盡，知世間盡道故，名為「路迦憊」。 ^lun-021-231

puruṣadamyasārathiḥ）：無上士、調御丈夫[^179] ^lun-021-232

知世間已，調御眾生，於種種師中最為無上，以是故名「阿耨多羅[^180]（219c）富樓沙曇藐婆羅提」。 ^lun-021-233

能以三種道滅三毒，令眾生行三乘道，以是故名「貰多提婆魔㝹舍[^182]」。 ^lun-021-234

若有言：「以何事故能自利益無量？復能利益他人無量？」 ^lun-021-235

佛一切智慧成就故，過去、未來、現在，盡不盡，動不動，一切世間了了悉知故，名為「佛陀」。 ^lun-021-236

得是九種名號，有大名稱，遍滿十方，以是故名為[^185]「婆伽婆」。 ^lun-021-237

經中佛自說如是名號，應當作是念佛。 ^lun-021-238

復次，一切種種功德，盡在於佛。 ^lun-021-239

佛是劫初轉輪聖王摩訶三磨[^186]陀[^187]等種[^188]，閻浮提中智慧威德，諸釋子中生，貴性[^189]憍曇氏。 ^lun-021-240

生時光明遍照[^190]三千大千世界，梵天王持寶蓋、釋提桓因以天寶衣承接，阿那婆蹋多龍王、婆伽多龍王以妙香湯澡浴。生時地六種動，行至七步，安詳如象王，觀視四方，作師子吼：「^我[^191]是末後身，當度一切眾生！」 ^lun-021-241

阿私陀[^192]仙人相之，告淨飯王：「^是人足下千輻輪相，指合縵網，當自於法中安平立，無能動、無能壞者。手中德字，縵網莊嚴，當以此手安慰眾生，令無所畏。如是乃至肉骨髻相，如青珠山頂，青色光明從四邊出。頭中頂相無能見上，若天、若人無有勝者。白毫眉間跱，白光踰[^193]頗[^194]梨。淨眼長廣，其色紺青。鼻高直好，甚可愛樂。口四十齒，白淨利好。四牙上白，其光最勝。脣上下等，不大不小，不長不短。舌薄而大，軟[^195]赤紅色，如天蓮華。梵聲深遠，聞者悅樂，聽無厭足。身色好[^196]妙，勝閻浮檀金。大[^197]光周身，種種雜色，妙好無比。如[^198]是等三十二`593`相具足，是人不久出家，得一切智成佛。」[^199] ^lun-021-242

佛身功德如是，應（220a）當念佛。 ^lun-021-243

復次，佛身功德，身力勝於十萬白香象寶，是為父母遺體力；若神通功德力，無量無限。佛身以三十二相、八十隨形好[^200]莊嚴，內有無量佛法功德故，視之無厭。見佛身者，忘世五欲[^201]，萬事不憶；若見佛身一處，愛樂無厭，不能移觀。 ^lun-021-244

佛身功德如是，應當念佛。 ^lun-021-245

復次，佛持戒具足清淨，從初發心修戒，增積無量，與憐愍心俱，不求果報，不向聲聞、辟支佛道，不雜諸結使，但[^203]為自心清淨、不惱眾生故，世世持戒。以是故，得佛道時，戒得具足。應如是念佛戒眾。 ^lun-021-246

復次，佛定眾具足。 ^lun-021-247

問曰：持戒，以身、口業清淨故可知；智慧，以分別說法能除眾生[^204]疑故可知；定者，餘人修定尚不可知，何況於佛，云何得知？ ^lun-021-248

答曰： ^lun-021-249

大智慧具足故，當知禪定必具足。譬如見蓮華大，必知池亦深大；又如燈明大者，必知蘇[^205]油亦多。 ^lun-021-250

亦以佛神通變化力無量無比故，知禪定力亦具足；亦如見果大故，知因亦必大。 ^lun-021-251

復次，有時佛自為人說：「^我禪定相甚深。」 ^lun-021-252

如《經》[^206]中說： ^lun-021-253

`594`^佛在阿頭摩國林樹下坐，入禪定。是時大雨雷電霹靂，有四特牛、耕者二人，聞聲怖死。須臾便晴，佛起經行。 ^lun-021-254

有一居士禮佛足已，隨從佛後，白佛言：「世尊！向者雷電霹靂，有四特牛、耕者二人，聞聲怖死，世尊聞不？」 ^lun-021-255

佛言：「不聞！」 ^lun-021-256

居士言：「佛時睡耶？」 ^lun-021-257

佛言：「不睡！」 ^lun-021-258

問曰：「入無心想定耶？」 ^lun-021-259

佛言：「不也！我有心想，但入定耳。」 ^lun-021-260

居士言：「未曾有也！諸佛禪定大為甚深，有心想在禪定，如（220b）是大聲覺而不聞。」 ^lun-021-261

如餘經中[^207]，^佛告諸比丘：「佛入出諸定，舍利弗、目揵連尚[^208]不聞其名，何況能知！」[^209]何者是？如三昧王三昧[^210]、師子遊戲三昧[^211]等，佛入其中，能令十方世界六種震[^212]動，放大光明，化為無量諸佛，遍滿十方。 ^lun-021-262

^如阿難一時心生念：「過去然燈佛時，時世好，人壽長，易化度；今釋迦牟尼佛時世惡，人壽短，難教化；佛事未訖而入涅槃耶？」 ^lun-021-263

清旦以是事白佛[^214]已，日出。佛時入日出三昧，如日出光明照閻浮提；佛身如是，毛孔普出光明，遍照十方恒河沙等世界。一一光中出七寶千葉蓮華，一一華上皆有坐佛，一一諸佛皆放無量光明。一一光中皆出七寶千葉蓮華，一一華上皆有坐佛，是諸佛等遍滿十方恒河沙等世界，教化眾生：或有說法；或有默然；或以經行；或神通變化，身出水火──如是等種種方便，度脫十方五道眾生。 ^lun-021-264

`595`^阿難承佛威神，悉見是事。佛攝神足，從三昧起，告阿難：「見是事不？聞是事不？」 ^lun-021-265

阿難言：「蒙佛威神，已見、已聞！」 ^lun-021-266

佛言：「佛有如是力，能究竟佛事不？」 ^lun-021-267

阿難言：「世尊！若眾生滿十方恒河沙等世界中，佛壽一日，用如是[^215]力，必能究竟施作佛事。」 ^lun-021-268

阿難歎言：「未曾有也！世尊！諸佛法無量不可思議！」 ^lun-021-269

以是故知佛禪定具足。 ^lun-021-270

復次，佛慧眾具足。從初發心，於阿僧祇劫中，無法不行，世世集諸功德，一心專精，不惜身命以求智慧，如薩陀波崙菩薩。[^216] ^lun-021-271

復次，以善修大悲智慧故，具足慧眾；餘人無是大悲，雖有智慧，不得具足。大悲欲（220c）度眾生，求種種智慧故，及斷法愛，滅六十二邪見，不墮二邊：若受五欲樂，若修身苦道；若斷滅，若計常；若有、若無等，如是諸法邊。 ^lun-021-272

復次，佛慧無上，徹鑒無比，從甚深禪定中生故；諸麁細煩惱所不能動故；善修三十七品、四禪、四無量心、四無色定、八背捨、九次第定等諸功德故；有十力、四無所畏、四無礙智、十八不共法，得無礙不可思議解脫故──佛慧眾具足。 ^lun-021-273

復次，能降伏外道大論議師，所謂憂[^217]樓頻䗍[^218]迦葉[^219]、摩訶迦葉、舍利弗、目揵連、薩遮尼揵子、婆蹉首羅、長爪等大論議師輩皆降伏，是故知佛慧眾具足。 ^lun-021-274

復次，佛三藏、十二部經、八萬四千法聚，見是語言多故，知智慧亦大。 ^lun-021-275

譬如一[^220]居士清朝見大雨處，語眾人言：「昨夜雨龍，其力甚大！」眾人言：「汝`596`何以知之？」答言：「我見地濕、泥多，山崩、樹折，殺諸鳥獸，以此故知龍力為大。」 ^lun-021-276

佛亦如是，甚深智慧，雖非眼見，雨大法雨，諸大論議[^221]師及釋梵天王皆以降伏，以是可知佛智慧多。 ^lun-021-277

復次，諸佛得無礙解脫故，於一切法中智慧無礙。 ^lun-021-278

復次，佛此智慧皆清淨，出諸觀上；不觀諸法常相、無常相，有邊相、無邊相，有去相、無去相，有相、無相，有漏相、無漏相，有為相、無為相，生滅相、不生滅相，空相、不空相；常清淨無量如虛空，以是故無礙。 ^lun-021-279

若觀生滅者，不得觀不生滅；觀不生滅者，不得觀生滅。若不生滅實，生滅不實；若生滅實，不生滅不實。如是等諸觀皆爾。 ^lun-021-280

得無礙智故，知佛慧眾具足。 ^lun-021-281

復次，念佛解脫眾具足。佛解脫諸煩惱及習，（221a）根本拔故，解脫真不可壞，一切智慧成就故，名[^222]為「無礙解脫」。成就八解脫，甚深遍得故，名為「具足解脫」。 ^lun-021-282

復次，離時解脫及慧解脫故，便具足成就共解脫。成就如是等解脫故，名「具足解脫眾」。 ^lun-021-283

復次，破魔軍故得解脫，離煩惱故得解脫，離遮諸禪法故得解脫，於諸禪定入出自在無礙故。 ^lun-021-284

復次，菩薩於見諦道中，得深十六解脫[^223]：一、苦法智相應有為解脫；二、苦諦斷十結[^224]盡，得無為解脫。[^225]如是乃至道比智。 ^lun-021-285

`597`思惟道中，得十八解脫[^226]：一、或比智或法智相應有為解脫，二、斷無色界三思惟結故，得無為解脫。如是乃至第十八盡智相應有為解脫；及一切結使盡，得無為解脫。 ^lun-021-286

如是諸解脫和合，名為「解脫眾具足」。 ^lun-021-287

復次，念佛解脫知見眾具足。 ^lun-021-288

解脫知見眾有二種[^227]： ^lun-021-289

一者、佛於解脫諸煩惱中，用盡智自證知：知苦已，斷集已，盡證[^228]已，修道已，是為盡智解脫知見眾。 ^lun-021-290

知苦已不復更知，乃至修道已不復更修，是為無生智解脫知見眾。 ^lun-021-291

二者、佛知是人入空門得解脫，是人無相門得解脫，是人無作門得解脫；是人無方便可令解脫。是人久久可得解脫，是人不久可得解脫，是人即時得解脫。是人軟語得解脫，是人苦教得解脫，是人雜語得解脫。是人見神通力得解脫，是人說法得解脫。是人婬欲多，為增婬欲得解脫；[^229]是人瞋恚多，為增瞋恚得解脫──如難陀[^230]、漚[^231]樓頻螺[^232]龍[^233]是。如是等種種因緣得解`598`脫，[^234]如法眼中說。[^235]於是諸解脫中了了知見，是名「解（221b）脫知見眾具足」。 ^lun-021-292

復次，念佛一切智、一切知[^236]見，大慈、大悲，十力、四無所畏，四無礙智、十八不共法等；念如佛所知無量不可思議諸功德，是名念佛。 ^lun-021-293

是念在七地[^238]中。 ^lun-021-294

或有漏，或無漏。有漏者有報，無漏者無報。 ^lun-021-295

三根相應：樂、喜、捨根。 ^lun-021-296

行得[^239]，亦果報得：行得[^240]者，如此間國中學念佛三昧；果報得者，如無量壽佛國人，生便自然能念佛。[^241] ^lun-021-297

如是等，如《阿毘曇》中廣分別。 ^lun-021-298

`599` ^lun-021-299

【附表】八背捨、八勝處、十一切處及九次第定之關係[^242] ^lun-021-300

四禪 十遍處 八勝處 八解脫 九次第定 ^lun-021-301

初禪 內有色想觀外色少 內有色想 ^lun-021-302

初禪 ^lun-021-303

內有色想觀外色多 觀外色解脫 ^lun-021-304

內無色想觀外色少 內無色想 ^lun-021-305

二禪 ^lun-021-306

二禪 內無色想觀外色多 觀外色解脫 ^lun-021-307

三禪 三禪[^243] ^lun-021-308

地水火風遍處 ^lun-021-309

四禪 ^lun-021-310

青黃赤白遍處 內無色想 淨解脫 四禪 ^lun-021-311

觀青黃等（四） ^lun-021-312

空遍處 空無邊處解脫 空無邊處定 ^lun-021-313

識遍處 識無邊處解脫 識無邊處定 ^lun-021-314

無所有處解脫 無所有處定 ^lun-021-315

非想非非想處解脫 非想非非想處定 ^lun-021-316

滅受想解脫 滅受想定 ^lun-021-317

---

[^1]: 八背捨又名為「八解脫」。參見《長阿含經》卷10：「^八解脫，云何八？^（1）^色觀色，初解脫；^（2）^內色想，觀外色，二解脫；^（3）^淨解脫，三解脫；^（4）^度色想，滅有對想，不念雜想，住空處，四解脫；^（5）^度空處，住識處，五解脫；^（6）^度識處，住不用處，六解脫；^（7）^度不用處，住有想無想處，七解脫；^（8）^滅盡定，八解脫。」（大正1，62b20-25） 另參見《大毘婆沙論》卷85（大正27，434b15-438c1）。
[^2]: 《大智度論疏》卷6：「^初言內有色外觀色者，初習不淨，觀道未強，不能壞減內色，但觀外相死尸膖脹不淨，故言內有色外觀色。第二內無色相外觀色者，習行稍久，觀道增強，故能於自身作亡滅色相，亦觀外色死尸不淨，故言內無色相外觀色。」（卍新續藏46，801c8-13）
[^3]: 關於勝解作意（adhimukti-manasikāra，得解道）或勝解想，參見印順法師，《空之探究》，pp.68-69：^如《大毘婆沙論》卷11說：「有三種作意，謂自相作意，共相作意，勝解作意。自相作意者，思惟色是變礙相，受是領納相，想是取像相，行是造作相，識是了別相；地是堅相，水是濕相，火是煖相，風是動相──如是等。共相作意者，如十六行相等。勝解作意者，如不淨觀、持息念、（四）無量、（八）解脫、（八）勝處、（十）遍處等。」（大正27，53a）《瑜伽師地論》卷11說：「勝解作意者，謂修靜慮者，隨其所欲，於諸事相增益作意。真實作意者，謂以自相、共相及真如相，如理思惟諸法作意。」（大正30，332c）依此可以知道：自相作意、共相作意、真如作意，是一切法真實事理的作意；勝解作意是假想觀，於事是有所增益的。如不淨觀，想青瘀或膿爛等，觀自身及到處的尸身青瘀或膿爛，這是與事實不符的，是誇張的想像所成的定境，所以說是「增益」。佛法中的八解脫，八勝處，十遍處，都是勝解作意。 另參見《俱舍論》卷7（大正29，40a7-11）。
[^4]: 〔及〕－【宋】【元】【明】【宮】【石】。（大正25，215d，n.11）
[^5]: 虫＝蟲【元】【明】。（大正25，215d，n.12）
[^6]: 無色即觀死相等。（印順法師，《大智度論筆記》［F001］p.326）
[^7]: 況：3.比。比擬；比方。4.比。引申為推及，推測。（《漢語大詞典》（五），p.1083）
[^8]: 參見Lamotte（1970, p.1293, n.1）：亦即是說在無色界之五種背捨及二種一切處。
[^9]: 參見Lamotte（1970, p.1293, n.2）：這一點精確的說明相當重要，因為在前八種一切處，行者是觀想極其清淨之四大及四根本色，不夾雜其他諸大或顏色。這就是Visuddhimagga（《清淨道論》）稱之所緣之「似相」。
[^10]: 參見Lamotte（1970, p.1293, n.3）：此應該是指青色之花或金屬。
[^11]: 捺＝奈【元】【明】。（大正25，215d，n.13）
[^12]: 〔復〕－【宋】【元】【明】【宮】【石】。（大正25，215d，n.14）
[^13]: 〔行〕－【石】。（大正25，215d，n.15）
[^14]: 參見《俱舍論》卷29：「^應知此中修觀行者，從諸解脫入諸勝處，從諸勝處入諸遍處，以後後起勝前前故。」（大正29，152a2-4）
[^15]: ┌ 不淨── 初二背捨 （前）四勝處 背捨、勝處、遍處之別 ┴ 淨觀── 第三背捨 （後）四勝處 （前）八一切處 │ │ │ 初行或著 中行能不隨所緣 久行能廣大 （印順法師，《大智度論筆記》〔F007〕p.333）
[^16]: 印順法師，《華雨集》（三），p.154：「^（一）八解脫的前二解脫，是不淨觀，第三『淨解脫身作證』是淨觀。（二）八勝處的前四勝處，是不淨觀；後四勝處──內無色相外觀色青、黃、赤、白，是淨觀。（三）十遍處中的前八遍處──地遍處，水，火，風，青、黃、赤、白遍處，都是淨觀。如地遍處是觀大地的平正淨潔，沒有山陵溪流；清淨平坦，一望無際的大地，於定心中現前。水，火，風，也都是清淨的。觀青色如金精山，黃色如瞻婆花，赤色如赤蓮花，白色如白雪，都是清淨光顯的。淨觀是觀外色的清淨，近於清淨的器世間。」 另參見印順法師，《性空學探源》，p.96。
[^17]: 前二背捨、前四勝處屬於不淨觀。
[^18]: 第三背捨、後四勝處及前八種一切處屬於淨觀。
[^19]: 案：灰底部分文字為編者所加，非導師筆記原有，以下同此。
[^20]: 〔厭〕－【石】。（大正25，215d，n.16）
[^21]: 九想似為初二初門，白骨觀為第三初門。（印順法師，《大智度論筆記》〔F001〕p.327）
[^22]: 相＝想【宋】【元】【明】【宮】。（大正25，215d，n.17）
[^23]: 參見Lamotte（1970, p.1295, n.2）：在傳統之說法中，並未提及一切處以寶物為所緣客體。
[^24]: 參見Lamotte（1970, p.1296, n.1）：所謂「身證」，在巴利所傳原始佛典關於八背捨之說明中，全未提及，而在梵文資料也僅有第三及第八背捨之中，有此一語詞。這是因為此二背捨之殊勝，以及因為它們分別是在色界及無色界之最後一地。參見《俱舍論》卷29：「^何故經中第三、第八說身作證非餘六耶？以於八中此二勝故，於二界中各在邊故。」（大正29，151c8-10） 案：另參見《大毘婆沙論》卷152（大正27，776a19-b10）。
[^25]: 為實為得解，亦實亦得解。（印順法師，《大智度論筆記》［F001］p.327）
[^26]: 《大智度論疏》卷6：「^言『問曰：是三背捨』者，此謂第三背捨，非前之三種背捨，是中應加「第」字。言『八勝處』者，於中取後四勝處。『十一切處』者，此是十一切處中前八一切處。」（卍新續藏46，815c9-12）
[^27]: 參見Lamotte（1970, p.1297, n.1）：這是指第三背捨。
[^28]: 又＝人【宋】【元】【明】【宮】。（大正25，215d，n.19）
[^29]: 參見Lamotte（1970, p.1297, n.2）：在梵文所傳之資料中，不論是小乘或大乘之佛典，均將身體之「物」之數目定為三十六。見《增壹阿含經》卷25（大正2，687b），卷27（大正2，701b），卷49（大正2，815c）；《大莊嚴論經》卷5（大正4，285b21）；《百喻經》卷4（大正4，555b15）；《出曜經》卷1（大正4，612b17），卷5（大正4，632c22），卷17（大正4，696c7）卷26（大正4，749c16）。其內容在梵本Pañcaviṃśati.（《二萬五千頌般若》）p.205，l.16-19，漢譯《摩訶般若波羅蜜經》卷5（大正8，253c26-29）及Śatasāhasrikā.（《十萬頌般若》）p.1431，l.9-13，漢譯《大般若經》卷53（大正5，298b26-28）均有列出，不過有許多錯誤之異讀。至於巴利經典則僅列有三十一物，參見Dīgha（巴利《長部》）II, p.293; III, p.104; Majjhima（巴利《中部》）I, p.57; III, p.90; Saṃyutta（巴利《相應部》）IV, p.111; V, p.278; Aṅguttara（巴利《增支部》）III, p.323；V, p.109）。Visuddhimagga，ed. H. C. WARREN，pp.205-219，所列之數目為三十二，並有詳細之說明。 案：依葉均譯《清淨道論》之譯語，身體之三十二分是：1.髮，2.毛，3.爪，4.齒，5.皮，6.肉，7.腱，8.骨，9.骨髓，10.腎臟，11.心藏，12.肝臟，13.肋膜，14.脾臟，15.肺臟，16.腸，17.腸間膜，18.胃中物，19.糞，20.腦，21.膽汁，22.痰，23.膿，24.血，25.汗，26.脂肪，27.淚，28.膏，29.唾，30.涕，31.關節滑液，32.尿。（參見《清淨道論》（中），《世界佛學名著譯叢87》，華宇出版社，pp.30-50及pp.196-207）
[^30]: 參見Lamotte（1970, p.1297, n.3）：四大（四種根本元素）各有其自相：堅、濕、煖、動。
[^31]: 參見Lamotte（1970, p.1298, n.1）：此係第一一切處之觀。
[^32]: 參見Lamotte（1970, p.1298, n.2）：此係第五勝處暨第五一切處之觀。
[^33]: 參見Lamotte（1970, p.1298, n.3）：第三背捨。
[^34]: 參見Lamotte（1970, p.1298, n.4）：第二一切處。
[^35]: 參見Lamotte（1970, p.1298, n.5）：第五勝處暨第五一切處。
[^36]: 四無色背捨。（印順法師，《大智度論筆記》［F001］p.327） 四無色背捨：第四背捨～第七背捨，分別是空無邊處、識無邊處、無所有處、非想非非想處。
[^37]: 四無色定，參見《大智度論》卷17（大正25，186b-c），卷20（大正25，211c-213b）。
[^38]: 無色定約四至七初門。（印順法師，《大智度論筆記》〔F001〕p.327）案：第四至第七背捨。
[^39]: 二無心定之別。（印順法師，《大智度論筆記》〔A037〕p.73） 參見Lamotte（1970, p.1299, n.1）：無想定係凡夫所修，他們認為無想即是真正之解脫，聖者不修無想定；聖者係求滅盡定，他們認為滅盡定是「靜住」。 參見《俱舍論》卷5〈2 分別根品〉：「^前無想定唯異生得；此滅盡定唯聖者得，非異生能起，怖畏斷滅故，唯聖道力所能起故，現法涅槃勝解入故。」（大正29，25a13-16）
[^40]: 中＋（身）【宋】【元】【明】【宮】【石】。（大正25，216d，n.1）
[^41]: 八勝處：出相。（印順法師，《大智度論筆記》〔F002〕p.327） 參見《大毘婆沙論》卷141：「^八勝處者，^（1）^內有色想觀外色少，乃至廣說。^（2）^內有色想觀外色多，乃至廣說。^（3）^內無色想觀外色少，乃至廣說。^（4）^內無色想觀外色多，乃至廣說。^（5～8）^觀青、黃、赤、白，復為四種。」（大正27，727a11-14） 另參見《大毘婆沙論》卷84（大正27，435c-437b），《集異門足論》卷19（大正26，445b22-c18）。
[^42]: 〔有〕－【石】。（大正25，216d，n.2）
[^43]: 〔有〕－【宋】【元】【明】【宮】【石】。（大正25，216d，n.3）
[^44]: 〔有〕－【宋】【元】【明】【宮】。（大正25，216d，n.4）
[^45]: 《大智度論疏》卷6：「^少有二種：一者緣少，二自在少。今言緣少故名少者，是第一緣少。觀道未增者，是第二自在少。但初解微弱故，不能自在廣緣名少。」（卍新續藏46，817a4-7）
[^46]: 《大智度論疏》卷6：「^今解好醜，文別有四：一、就業報解，二、約觀行得失，三、就違順生心，四、據觀解始終。前三在此文中，後一在下觀行門中。」（卍新續藏46，817a12-15）
[^47]: 繫心三處。（印順法師，《大智度論筆記》〔A037〕p.73）
[^48]: 中＝內【宋】【元】【明】【宮】。（大正25，216d，n.5）
[^49]: 參見Lamotte（1970, p.1301, n.1）：如果說背捨是不受所緣客體的制約，則勝處是進一步對所緣客體能加以支配。《俱舍論》卷29說：「^八勝處何殊三解脫？前修解脫唯能棄背，後修勝處能制所緣，隨所樂觀惑終不起。」（大正29，151c19-21）根據《俱舍論》之說法，勝處對所緣客體之「支配」是二方面的：1、隨所樂觀：亦即隨行者之意念而起觀，2、煩惱不生：因所緣客體而起之煩惱不再生起。《大智度論》此處特別強調上開第二點：對於可欲之所緣不生貪欲，對於不可欲之所緣客體不起瞋恚。但是勝處法門也能使行者隨其意念而觀所緣客體。事實上，「當行者之心專注，完全清純、完全潔淨、沒有染污，沒有不淨，其心調柔，待勢而動，行者能導引其心向於神通，特別是神境通。」Dīgha（巴利《長部》）I, p.71。所以行者能隨其意而轉化諸大（根本元素）及顏色，使它們能隨行者之意而為行者所觀。關於此點，請見Visuddhimagga，ed. H. C WARREN，pp.142-143。同樣的，「黃色遍滿作意觀」，「金色作意」等等，這些「勝解」，隨意而觀的能力，早在原始佛典即已提到，例如Saṃyutta（巴利《相應部》）I, p.116。
[^50]: 《大智度論疏》卷6：「^前言『於緣中自在勝知勝見』者，始解名知，終觀明白名見。『行者於能生』已下，釋知見義。『是名若好若醜』者，此近約好醜二境解勝知見義，遠結前文好醜。」（卍新續藏46，817a16-19）
[^51]: 來＝未【宋】【元】【明】【宮】。（大正25，216d，n.6）
[^52]: 相＝想【宮】。（大正25，216d，n.7）
[^53]: 此八，深入定心者可得。（印順法師，《大智度論筆記》〔F002〕p.327）
[^54]: 不淨觀二種（不淨，淨指骨人）。（印順法師，《大智度論筆記》［J030］p.519）
[^55]: 三四勝二義。（印順法師，《大智度論筆記》［F002］p.327）
[^56]: 〔脫〕－【石】。（大正25，216d，n.8）
[^57]: 舉＝轝【宋】【元】【明】【宮】。（大正25，216d，n.9）
[^58]: 塚＝家【石】。（大正25，216d，n.10）
[^59]: 《大智度論疏》卷6：「^解勝處中有三：法、喻及合。法說中有二：初明自在故勝，後明破染故勝。喻中亦二，合中亦二。」（卍新續藏46，817b15-17）
[^60]: 《大正藏》原作「繫」，今依《高麗藏》作「擊」（第14冊，589c8）。
[^61]: 〔是〕－【宋】【元】【明】【宮】。（大正25，216d，n.11）
[^62]: 《大毘婆沙論》卷85：「^十遍處者，謂：青、黃、赤、白，地、水、火、風，空無邊處，識無邊處遍處。」（大正27，440b11-12）
[^63]: 參見《大智度論》卷21（大正25，215b-c）。十遍處之前八遍處（地、水、火、風、青、黃、赤、白遍處）與第三背捨（淨背捨）、後四勝處（內無色想觀青、黃、赤、白）相通。
[^64]: 參見《大毘婆沙論》卷85：「^遍處是何義？答：由二緣故名為遍處：一、由無間，二、由廣大。由無間者，謂純青等勝解作意，不相間離，故名無間。由廣大者，謂緣青等勝解作意，境相無邊，故名廣大。大德說曰：所緣寬廣，無有間隙，故名遍處。」（大正27，440b18-23）
[^65]: 在四無色處中，僅有空無邊處、識無邊處能處得解之心。
[^66]: 二處：空無邊處、識無邊處。
[^67]: 《大智度論疏》卷6：「^言『識處能緣緣色』者，亦是方便道，能緣下地緣色之識。論本文中少於『識』字。」（卍新續藏46，818a11-12）
[^68]: 法門分別：背捨、勝處、一切處。（印順法師，《大智度論筆記》〔D023〕p.270）
[^69]: 三種法：八背捨、八勝處、十一切處。 《大智度論疏》卷6：「^此非報法，要從脩行而得，故名行得。」（卍新續藏46，818a17-18）
[^70]: 初三背捨，有漏。（印順法師，《大智度論筆記》〔F001〕p.326） 《大智度論疏》卷6：^「勝處、一切處及前三背捨，但是假想非實觀故有漏。非想背捨，雖是實觀，以彼心羸劣，又是邊地，故無無漏。滅盡背捨，滅心求證，非理觀相應，故唯有漏。中三背捨，既是實觀，復非邊地，故通有漏、無漏。」（卍新續藏46，818a18-22）
[^71]: 八背捨、八勝處、十一切處及九次第定之關係，參見卷末【附表】。（詳見印順法師，《空之探究》，p.72）
[^72]: 《大智度論疏》卷6：「^言『初二背捨、初四勝處，初禪二禪中攝』者，《雜心》解言：欲界有二種欲，謂心欲、身欲；初禪離此二種欲，故立二不淨背捨及前四勝處。初禪亦有二種欲，故二禪亦立二背捨、四勝處。二禪無二種欲，故三禪不立背捨勝處；又以樂多故，不能作此善根。」（卍新續藏46，818a24-b5）
[^73]: （1）參見《大毘婆沙論》卷84：「^此八解脫，......地者，初二解脫在初二靜慮及未至定、靜慮中間。......第三解脫在第四靜慮。......第四解脫在空無邊處。......第五解脫在識無邊處。......第六解脫在無所有處。......第七解脫在非想非非想處，......想受滅解脫在非想非非想處。」（大正27，434c10-435a11） （2）參見《大毘婆沙論》卷85：「^此八勝處，界者，皆是色界。地者，前四勝處在初二靜慮及未至定、靜慮中間，後四勝處在第四靜慮。」（大正27，438c14-16） （3）參見《大毘婆沙論》卷85：「^此十遍處，界者，前八遍處是色界，後二遍處是無色界。地者，前八遍處在第四靜慮，第九遍處在空無邊處，第十遍處在識無邊處。」（大正27，440b24-26） （4）為何第三靜慮無解脫、勝處、遍處，參見《大毘婆沙論》卷85：「^問：何故第三靜慮無解脫、勝處、遍處耶？答：^（1）^非田器故，乃至廣說。^（2）^復次，對治欲界初靜慮中，識身所引緣色貪故，初、二靜慮立緣不淨解脫、勝處。第二、第三靜慮無識身所引緣色貪故，第三、第四靜慮不立緣色不淨解脫、勝處。前三靜慮有尋伺喜樂及入出息擾亂事故無淨解脫；後四勝處、前八遍處緣淨妙境，能伏煩惱，其事甚難，是故必依無擾亂地，乃得成就。^（3）^復次，第三靜慮去欲界遠，於靜慮中又非最勝，故無解脫、勝處、遍處。^（4）^復次，第三靜慮如第三無色無多功德故無解脫等。謂空、識無邊處有無邊行相功德，非想非非想處有滅定功德，無所有處無無邊行相又無滅定，是故此地功德減少。第三靜慮如彼，亦無解脫、勝處、遍處功德。^（5）^復次，第三靜慮有生死中最勝受樂，能令行者耽著迷亂，故無解脫、勝處、遍處。」（大正27，441b18-27）
[^74]: 二一切處：空無邊處、識無邊處。
[^75]: （1）《大毘婆沙論》卷84：「〔八解脫〕^所緣者，初三解脫緣欲界色處；第四解脫緣四無色，及彼因彼滅一切類智品，若四無色及類智品、非擇滅并虛空，若謂一物、若謂多物，一切皆緣。第五解脫緣後三無色，及彼因彼滅一切類智品，若後三無色及類智品、非擇滅并虛空，若謂一物、若謂多物，一切皆緣。第六解脫緣後二無色，及彼因彼滅一切類智品，若後二無色及類智品、非擇滅并虛空，若謂一物、若謂多物，一切皆緣。第七解脫緣非想非非想處，及彼因彼滅一切類智品，若非想非非想處及類智品、非擇滅并虛空，若謂一物、若謂多物，一切皆緣。想受滅解脫無所緣。」（大正27，435a16-28） （2）《大毘婆沙論》卷85：「〔八勝處〕^所緣者，皆緣欲界一切色處。」（大正27，438c18） （3）《大毘婆沙論》卷85：「〔十遍處〕^所緣者，前八遍處唯緣欲界色處，後二遍處各緣自地四蘊。」（大正27，440c11-12） （4）參見印順法師，《空之探究》，p.70：「^前三解脫，前八遍處，八勝處，都是依色界禪定，緣欲界色為境的，都是勝解的假想觀。」
[^76]: 若＝善【宋】【元】【明】【宮】【石】。（大正25，216d，n.12）
[^77]: 無色根本不緣下地。（印順法師，《大智度論筆記》〔F002〕p.327） 此處的後四背捨，指第四至第七背捨，即四無色處。 《大智度論疏》卷6：「^言後四背捨者，隱言後三背捨，惜言其四。此三無色，緣自地及上地并無漏。今先明滅受想，後明非想，不順常途次第，莫知所由。非想不緣上地，故與前三無色別說。」（卍新續藏46，818b18-21）
[^78]: 〔非有...法〕十九字－【宋】【宮】。（大正25，216d，n.13）
[^79]: 《摩訶般若波羅蜜經》卷24〈78 四攝品〉：「^云何九次第定？行者離欲惡不善法，有覺有觀，離生喜樂，入初禪、第二、第三、第四禪，乃至過非有想非無想處，入滅受想定，是名九次第定。」（大正8，395a7-10）
[^80]: 於此＝此於【宋】【元】【明】。（大正25，216d，n.14）
[^81]: 二是有漏：指非想非非想定與滅盡定。
[^82]: 七，或有漏、或無漏：指四根本禪及前三無色定。
[^83]: 背捨、勝處、一切處、次第定，具依聲聞說。（印順法師，《大智度論筆記》〔F001〕p.325）
[^84]: 參見Lamotte（1970, p.1314, n.1）：「九想」（navasaṃjñā）。以下《大正藏》原文中所稱之「九相」，應讀為「九想」。
[^85]: 習九想離欲乃得禪。（印順法師，《大智度論筆記》［F003］p.328）
[^86]: 說＝讚【宋】【元】【明】【宮】【石】。（大正25，217d，n.6）
[^87]: 淨戒為九相前行。（印順法師，《大智度論筆記》［F003］p.328）
[^88]: 死＝無【石】。（大正25，217d，n.7）
[^89]: 辭訣：訣別。漢應劭《風俗通‧怪神‧世間亡者多有見神》："飲食飽滿，辭訣而去，家人大哀剝斷絕。"（《漢語大詞典》（十一），p.504）
[^90]: 奄：3.忽然，驟然。（《漢語大詞典》（二），p.1529）
[^91]: 已＋（而）【宮】。（大正25，217d，n.8）
[^92]: 室家：2.夫婦。3.妻子。4.泛指家庭或家庭中的人，如父母、兄弟、妻子等。（《漢語大詞典》（三），p.1425）
[^93]: 免＝勉【石】下同。（大正25，217d，n.9）
[^94]: 捍（^ㄏㄢˋ）：1.抵禦，護衛。2.抗拒，抵制。（《漢語大詞典》（六），p.607）
[^95]: 挌（^ㄍㄜˊ）：擊，格鬥。（《漢語大詞典》（六），p.585）
[^96]: 惡＝無【宋】。（大正25，217d，n.10）
[^97]: 今＝令【石】。（大正25，217d，n.11）
[^98]: 智鑒：才智與鑒識。《南史‧宋紀上‧武帝》："玄妻劉氏，尚書令耽之女也，聰明有智鑒。"（《漢語大詞典》（五），p.767）
[^99]: 明利：明慧爽利。（《漢語大詞典》（五），p.601）
[^100]: 唐：2.空，虛。3.引申為徒然，白白地。（《漢語大詞典》（三），p.366）
[^101]: 亦皆＝皆亦【宋】【元】【明】【宮】。（大正25，217d，n.12）
[^102]: 自恣：放縱自己，不受約束。（《漢語大詞典》（八），p.1324）
[^103]: 放恣：放縱。（《漢語大詞典》（五），p.414）
[^104]: 行＝事【宋】【元】【明】【宮】。（大正25，217d，n.13）
[^105]: 勉＝得【宋】。（大正25，217d，n.14）
[^106]: 益利＝利益【石】。（大正25，217d，n.15）
[^107]: 韋＝[竺-二+韋]【宋】。（大正25，217d，n.16） 韋（ㄨㄟˊ）：1.去毛熟治的獸皮，柔軟的皮革。（《漢語大詞典》（十二），p.674）
[^108]: 《續一切經音義》卷9：「^韛袋（上又作[橐-石+非]，同，蒲拜反。《說文》：韋，囊也。《考聲》云：吹火具也。律文作排，船後木名也，非此用。下，徒耐反；《說文》作帒，盛物帒也）。」（大正54，972a10-11）
[^109]: 役御：役使，使用。（《漢語大詞典》（三），p.927）
[^110]: 貴＝恣【元】【明】。（大正25，217d，n.17）
[^111]: 腰＝膚【宋】【元】【明】【宮】。（大正25，217d，n.18）
[^112]: 媚＝肩【石】【宮】。（大正25，217d，n.19）
[^113]: 此＝是【石】。（大正25，217d，n.20）
[^114]: 漫：9.漫漶，模糊。（《漢語大詞典》（六），p.84）
[^115]: 經文原順序以「膿爛相」為第四，「青相」為第五。
[^116]: 杖楚：謂以棍棒拷打。（《漢語大詞典》（四），p.771）
[^117]: 其＝真【宋】【元】【明】。（大正25，217d，n.21）
[^118]: 烏＝鳥【宋】【元】【明】【宮】。（大正25，217d，n.22）
[^119]: （其）＋手【宋】【元】【明】【宮】。（大正25，217d，n.23）
[^120]: 刳（^ㄎㄨ）：1.挖，挖空。2.剖開。（《漢語大詞典》（二），p.657）
[^121]: 殘：1.毀壞，破壞。（《漢語大詞典》（五），p.167）
[^122]: 藉（^ㄐ一ˊ）：1.踐踏，凌辱。（《漢語大詞典》（九），p.586）
[^123]: 骨想有二種二：骨人連、散；骨人淨、不淨。（經：青想在爛想後；論：青想在爛想前，異）（印順法師，《大智度論筆記》〔F003〕p.328）
[^124]: 膩（^ㄋㄧˋ）：1.肥厚，油膩。2.指食品中油脂過多。4.跡印，污垢。（《漢語大詞典》（六），p.1377）
[^125]: 膩膏＝膏膩【宋】【元】【明】【宮】【石】。（大正25，217d，n.25） 膏（^ㄍㄠ）：1.脂肪。2.肥肉，肥。《易‧屯》："屯其膏，小貞吉。"高亨注："膏，肥肉。"4.濃稠的糊狀物。（《漢語大詞典》（六），p.1361）
[^126]: （覩）＋是【宋】【元】【明】【宮】。（大正25，217d，n.26）
[^127]: 參見Lamotte（1970, p.1319, n.2）：佛陀在許多地方均說到（Aṅguttara（巴利《增支部》）III, p.446; IV, p.353, p.358）：「要斷除貪欲應修不淨觀。」但縱使如此，貪欲並未因而能斷除，不淨觀僅能「動搖」貪欲，它仍然存在。因為不淨觀係勝解作意（假想觀，對想像客體的注意作用），所以是有漏，僅有那已見四聖諦十六行相之觀想，始能斷除煩惱。
[^128]: 《大智度論》卷23：「^十想：1、無常想，2、苦想，3、無我想，4、食不淨想，5、一切世間不可樂想，6、死想，7、不淨想，8、斷想，9、離欲想，10、盡想。」（大正25，229a7-8）
[^129]: 九相與十想之相攝關係，參見印順法師，《大智度論筆記》〔A017〕p.418。
[^130]: 若＋（有）【宋】【元】【明】【宮】。（大正25，217d，n.27）
[^131]: 無常變異＝常變【宋】【元】【明】【宮】【石】。（大正25，218d，n.1）
[^132]: 二甘露門：不淨、安般。（印順法師，《大智度論筆記》〔A017〕p.418） 參見《出曜經》卷17：「^彼修行人當善觀察二甘露門：一者、安般，二者、不淨觀。」（大正4，698b9-10）
[^133]: 膚＝腰【石】。（大正25，218d，n.3）
[^134]: （1）𥇒（^ㄐㄧㄝˊ）：眼睫毛。（《漢語大字典》（四），p.2499） （2）睫：1.眼瞼邊緣的細毛。2.眨，眨眼。（《漢語大詞典》（七），p.1226）
[^135]: 承旨：1.逢迎意旨。（《漢語大詞典》（一），p.772）
[^136]: ┌ 顯色 ────血塗、青瘀、膿爛 │ 容色 ────脹、壞、噉、散 │ 表色 ────死想 九想除七染著 ┤ 言語 ────死想 │ 細滑 ────骨、燒 │ 共五相───九想 │ ┌───九想 └ 人相 ┴───偏勝─噉、散、骨（印順法師，《大智度論筆記》〔F008〕p.334）
[^137]: 「死相」不在九相之中；「死想」乃十想所攝。
[^138]: 偏＝遍【宮】。（大正25，218d，n.6）
[^139]: 披析：分析。（《漢語大詞典》（六），p.523）
[^140]: 參見Lamotte（1970, p.1325, n.2）：在《大毘婆沙論》卷40（大正27，206c），《俱舍論》卷22（大正29，117b-118a），《順正理論》卷59（大正29，672b），對此等問題均有詳細之討論。不淨是以無貪為性，行者可在十地得「不淨」：欲界、中間禪、四禪、及各該四禪之近分定，不淨觀之所緣是欲界之色（形色與顯色）。只有「人趣」能生。而它是以不淨為行相、從而不能產生無常等（四聖諦）之十六行相。因為它是勝解作意，所以是有漏。最後，要證得「不淨」，可由離欲或加行。
[^141]: 陰＝眾【宋】【元】【明】【宮】。（大正25，218d，n.7）
[^142]: 三禪中無九想。（印順法師，《大智度論筆記》〔F003〕p.328）
[^143]: 九想開→身念處門→三念處門→三十七道品門→開涅槃門→入涅槃常樂。（印順法師，《大智度論筆記》〔F008〕p.334） 九想──身念處──三念處──三十七品──涅槃。（印順法師，《大智度論筆記》〔A037〕p.73）
[^144]: 菩薩行不淨觀之相。（印順法師，《大智度論筆記》〔F003〕p.328）
[^145]: ┌集一切佛法┐ 菩薩 ┤度一切眾生├不疾入涅槃 └憫一切眾生┘ （印順法師，《大智度論筆記》〔F008〕p.334）
[^146]: 菩薩觀不淨不入滅：憫眾生苦、念佛法未具、知不淨性空、知亦有淨相。（印順法師，《大智度論筆記》〔F008〕p.334）
[^147]: 〔生〕－【石】【宮】。（大正25，218d，n.8）
[^148]: 身＝心【宮】。（大正25，218d，n.9）
[^149]: 《大正藏》原作「生」，今依《高麗藏》作「心」（第14冊，592c4）。
[^150]: 參見《大智度論》卷21（大正25，218a）。
[^151]: 〔如〕－【宋】【元】【明】【宮】【石】。（大正25，218d，n.10）
[^152]: 一＋（法）【宋】【元】【明】【宮】。（大正25，218d，n.11）
[^153]: 可＝何【元】【明】。（大正25，218d，n.12）
[^154]: 此＝行【元】【明】。（大正25，218d，n.13）
[^155]: 破淨觀不淨，空中無不淨。（印順法師，《大智度論筆記》〔D021〕p.266）
[^156]: 脫＝解脫【宋】【元】【明】【宮】。（大正25，218d，n.14）
[^157]: 經說色中有味、過、出相。（印順法師，《大智度論筆記》〔I013〕p.430） 參見Lamotte（1970, p.1328, n.1）：Saṃyutta（巴利《相應部》）III, pp.29-30之Assāda-sutta；《雜阿含經》卷3（66經）（大正2，17b27-c8），《雜阿含經》卷10（267經）（大正2，70a3-11）。
[^158]: 〔故〕－【宋】【元】【明】【宮】【石】。（大正25，218d，n.15）
[^159]: 參見Lamotte（1970, p.1328, n.2）：菩薩觀一切諸色及其過患，但是他深切的瞭解諸色絕對是空、無相，從諸法實相而言，同樣是不值執取、捨離。所以不淨觀使菩薩絕對的沈穩，平靜、不會促使菩薩想要儘速入涅槃，聲聞眾就是急欲取證涅槃。雖然菩薩個人自己並不偏執於諸法之不淨，但是他向他所認為極其執著於諸色之人，宣講不淨法門。換言之，不淨觀是菩薩成熟眾生的方便之一。
[^160]: 懎（^ㄙㄜˋ）：悲恨。（《漢語大字典》（四），p.2360）
[^161]: 參見Lamotte（1970, p.1335, n.1）：《雜阿含經》卷35（980經）（大正2，254c-255a），《雜阿含經》卷35（981經）（大正2，255a-b）；《增壹阿含經》卷14（大正2，615a-b）；Saṃyutta（巴利《相應部》）I, pp.218-220。
[^162]: 念佛：能除恐怖。（印順法師，《大智度論筆記》〔C021〕p.221）
[^163]: 手＝掌【宋】【元】【明】【宮】。（大正25，219d，n.2）
[^164]: 〔也〕－【宋】【元】【明】【宮】。（大正25，219d，n.3）
[^165]: 子＝王【宋】【元】【明】【宮】。（大正25，219d，n.4）
[^166]: 參見《雜阿含經》卷29（803經）（大正2，206a16-b14），《雜阿含經》卷29（810經）（大正2，208a18-b13）；《坐禪三昧經》卷上（大正15，275b19-276a6）；《摩訶僧祇律》卷4（大正22，254c14-255a5）；《大智度論》卷11（大正25，138a10-15）；《瑜伽師地論》卷27（大正30，432a-433b）。
[^167]: 念死：念念生滅，常與死俱。（印順法師，《大智度論筆記》〔F004〕p.330）
[^168]: 當＝能【宋】【元】【明】【宮】【石】。（大正25，219d，n.5）
[^169]: 如來十號，參見《大智度論》卷2（大正25，70b-73b）。
[^170]: 多陀阿伽度：如說，如來，如去。（印順法師，《大智度論筆記》〔D024〕p.271）
[^171]: 〔為〕－【宋】【元】【明】【宮】。（大正25，219d，n.6）
[^172]: 〔中〕－【宋】【元】【明】【宮】。（大正25，219d，n.7）
[^173]: 三藐三佛陀：正（諸法不動不壞）遍（一切悉知）知。（印順法師，《大智度論筆記》〔D024〕p.272）
[^174]: 鞞闍遮羅那三般那：智慧、持戒具足。（印順法師，《大智度論筆記》〔D024〕p.272）
[^175]: 無緣＝天【宋】【元】【明】【宮】。（大正25，219d，n.8）
[^176]: 〔已〕－【宋】【元】【明】【宮】【石】。（大正25，219d，n.9）
[^177]: 修伽陀：善去。（印順法師，《大智度論筆記》〔D024〕p.272）
[^178]: 路迦憊：知世間四諦。（印順法師，《大智度論筆記》〔D024〕p.272）
[^179]: 〔阿耨多羅〕富樓沙曇藐婆羅提：無上調御師。（印順法師，《大智度論筆記》〔D024〕p.273）
[^180]: 羅＋（三𦴭三）【石】。（大正25，219d，n.10）
[^181]: 貰多提婆魔㝹舍：以三道滅三毒，令行三乘道。（印順法師，《大智度論筆記》〔D024〕p.273）
[^182]: 舍＋（喃）【宋】【元】【明】。（大正25，219d，n.11）
[^183]: 佛陀：三世盡不盡、動不動法，悉知。（印順法師，《大智度論筆記》〔D024〕p.273）
[^184]: 婆伽婆：得九故名。（印順法師，《大智度論筆記》〔D024〕p.271）
[^185]: 〔為〕－【宋】【元】【明】【宮】。（大正25，219d，n.12）
[^186]: 磨＝摩【明】。（大正25，219d，n.13）
[^187]: 摩訶三磨陀（Mahāsaṃmata）：轉輪王的名字，大平等王、多敬。（參見《梵和大辭典》，p.1022）
[^188]: 參見Lamotte（1970, p.1343, n.1）：Dīpavaṃsa（《島王統史》）III, v.3; Mahāvaṃsa（《大王統史》）II, v.1; Mahāvastu（梵本《大事》）I, p.348。
[^189]: 性＝姓【元】【明】【石】。（大正25，219d，n.14）
[^190]: 〔照〕－【宋】【元】【明】【宮】【石】。（大正25，219d，n.15）
[^191]: 我是＝是我【石】。（大正25，219d，n.16）
[^192]: 〔陀〕－【宋】【元】【明】【宮】。（大正25，219d，n.17）
[^193]: （1）踰（^ㄩˊ）：同" 逾 "。（《漢語大詞典》（十）p.521） （2）逾：2.超過，勝過。（《漢語大詞典》（十）p.1041）
[^194]: 頗梨＝玻瓈【明】。（大正25，219d，n.18）
[^195]: 軟＝濡【石】。（大正25，219d，n.19）
[^196]: 好妙＝妙好【宋】【元】【明】【宮】。（大正25，219d，n.20）
[^197]: 大＝丈【石】。（大正25，219d，n.21）
[^198]: （以）＋如【宋】【元】【明】【宮】。（大正25，219d，n.22）
[^199]: 佛三十二相，參見《大智度論》卷4（大正25，90a-91a），卷29（大正25，273c-274c）。 另參見《中阿含經》卷10（59經）《三十二相經》（大正1，493c19-494a26），卷41（161經）《梵摩經》（大正1，686a19-c17）；《摩訶般若波羅蜜經》卷24（大正8，395b28-c27）；《十住毘婆沙論》卷9（大正26，69a）；《瑜伽師地論》卷49（大正30，566c11-567a4）。
[^200]: 八十隨形好，參見《摩訶般若波羅蜜經》卷24（大正8，395c27-396b10），《十住毘婆沙論》卷9（大正26，69b-70a）等。
[^201]: 佛身：見者愛樂，忘世五欲。（印順法師，《大智度論筆記》〔D032〕p.282）
[^202]: 五（功德）眾。（印順法師，《大智度論筆記》〔J031〕p.520）
[^203]: 但＝俱【石】。（大正25，220d，n.1）
[^204]: 〔生〕－【宋】【元】【明】【宮】【石】。（大正25，220d，n.2）
[^205]: 蘇＝酥【元】【明】。（大正25，220d，n.3）
[^206]: 參見Lamotte（1970, p.1350, n.1）：Dīgha（《長部》）II, pp.131-132；《長阿含經》卷3《遊行經》（大正1，19a1-b7）；《佛般泥洹經》卷下（大正1，168b13-21）；《般泥洹經》卷下（大正1，183c23-184a3）；《大般涅槃經》卷中（大正1，198a17-198b4）；《六度集經》卷7（大正3，42c23-29）；《根本說一切有部毘奈耶雜事》卷37（大正24，391b3-18）。
[^207]: 參見《中陰經》卷2〈6 神足品〉：「^佛告菩薩：此神變者是三昧王三昧，唯有諸佛乃能變現，非聲聞、辟支佛所能。」（大正12，1064c2-4）
[^208]: 尚＝當【宮】【石】。（大正25，220d，n.5）
[^209]: 佛出入三昧，舍利弗不知名。（印順法師，《大智度論筆記》〔H025〕p.418） 《大智度論》卷18：「^如說佛入出諸三昧，舍利弗等乃至不聞其名，何況能知。」（大正25，195c26-27）
[^210]: 三昧王三昧，參見《大智度論》卷7（大正25，111a-112b）。
[^211]: 《大智度論》卷8：「^佛名人師子，師子遊戲三昧是佛戲三昧也，入此三昧時，令此大地六種震動，一切地獄惡道眾生皆蒙解脫，得生天上，是名為戲。」（大正25，116c15-18）
[^212]: 震＝振【宋】【元】。（大正25，220d，n.6）
[^213]: 釋尊一時頓度十方眾生。（印順法師，《大智度論筆記》〔C008〕p.197） 參見《大智度論》卷9（大正25，124b-125a），卷34（大正25，312b1-21）。
[^214]: 佛＋（言）【宋】【元】【明】【宮】。（大正25，220d，n.7）
[^215]: 是＝此【宋】【元】【明】【宮】。（大正25，220d，n.8）
[^216]: 參見Lamotte（1970, p.1353, n.1）：《道行般若經》卷9-10（大正8，470c-477b）；《大明度經》卷6（大正8，503c-507c）；《小品般若波羅蜜經》卷10（大正8，580a-586b）；《放光般若經》卷20（大正8，141b-146b）；《摩訶般若波羅蜜經》卷27（大正8，416a-423c）；《大般若波羅蜜經》卷591（大正7，1059a-1073a）。
[^217]: 憂＝漚【宮】。（大正25，220d，n.9）
[^218]: 䗍＝騾【宮】。（大正25，220d，n.10）
[^219]: 參見Lamotte（1970, p.1355, n.2）：參見Vinaya（巴利《律藏》）I, pp.32-34; Jātaka（巴利《本生經》）I, p.28。憂樓頻蠡迦葉（Urubivākāśyapa），《過去現在因果經》卷4譯作「^優樓頻螺迦葉」（大正3，649a14-650a22），《眾許摩訶帝經》卷9譯作「^烏嚕尾螺迦葉」（大正3，960b27-962a10），《根本說一切有部毘奈耶破僧事》卷7譯作「^優樓頻螺迦攝」（大正24，133b-134b）。
[^220]: 〔一〕－【宋】【元】【明】【宮】。（大正25，220d，n.11）
[^221]: 〔議〕－【宋】【元】【明】【宮】【石】。（大正25，220d，n.12）
[^222]: 〔名〕－【宮】。（大正25，221d，n.1）
[^223]: 苦法智、苦類智乃至道法智、道類智等八智各有一有為解脫及一無為解脫。 十六解脫。（印順法師，《大智度論筆記》〔J031〕p.519）
[^224]: 參見《品類足論》卷4：「^見苦所斷十隨眠云何？謂有身見、邊執見、見苦所斷邪見、見取、戒禁取、疑、貪、瞋、慢、無明。」（大正26，707a8-10）
[^225]: （1）《大智度論》卷2：「^佛一念中生、住、滅時諸結使分，生時如是、住時如是、滅時如是。苦法忍、苦法智中所斷結使悉覺了。知如是結使解脫，得爾所有為法解脫、得爾所無為法解脫；乃至道比忍見諦道十五心中。」（大正25，72a2-6） （2）《大智度論》卷26：「^解脫無減者，解脫有二種：有為解脫，無為解脫。有為解脫名無漏智慧相應解脫，無為解脫名一切煩惱習都盡無餘。」（大正25，250c2-5） （3）《大毘婆沙論》卷33：「^云何無學解脫蘊？答：無學作意相應心，已勝解、今勝解、當勝解。謂盡、無生、無學正見相應勝解，此蘊所攝故，非無為解脫。謂一切法中，二法名解脫：一者、擇滅，即無為解脫；二者、勝解，即有為解脫，於境自在立解脫名，非謂離繫。」（大正27，172b3-8） （4）《大毘婆沙論》卷65：「^沙門果是何義？答：所有聖道是沙門性，有為、無為及諸擇滅是此果，故名沙門果。問：若爾，此果不應唯四，謂：見道中八忍品是沙門性，八智品是有為沙門果，八部法斷是無為沙門果；離欲界染時，九無間道是沙門性，九解脫道是有為沙門果，九品法斷是無為沙門果；如是乃至離非想想處染時，應知亦爾。如是便有八十九有為沙門果、八十九無為沙門果。」（大正27，338a7-16） （5）《俱舍論》卷25：「^解脫體有二，謂：有為，無為。有為解脫，謂無學勝解；無為解脫，謂一切惑滅。」（大正29，133c20-22）
[^226]: 修道十八解脫：斷除有頂地煩惱的九解脫道，各有一有為解脫及一無為解脫。 十八解脫。（印順法師，《大智度論筆記》〔J031〕p.519）
[^227]: 解脫知見眾二種。（印順法師，《大智度論筆記》〔J031〕p.520）
[^228]: 盡證＝證盡【宋】【元】【明】【宮】。（大正25，221d，n.2）
[^229]: 如難陀出家後猶難忘其妻孫陀利，欲還俗習白衣行。後佛陀將之帶往三十三天見諸天女，難陀忽然覺得孫陀利如瞎獼猴，不如天女美貌。諸天女告曰：「聞世尊弟子難陀善修梵行，命終之後來生此間，可娶五百天女為妻。」之後佛陀又將難陀帶往阿鼻地獄，獄卒告曰：「世尊弟子難陀，彼於如來所淨修梵行，身壞命終生善處天上，於彼壽千歲快自娛樂，復於彼命終生此阿鼻地獄中。」難陀聞言驚懼，向佛懺悔，精進修行成阿羅漢。參見《增壹阿含經》卷9（大正2，591b-592c）。
[^230]: 參見Lamotte（1970, p.1359, n.3）：以下經論有提到名為難陀之龍王，參見Divyāvadāna（梵本《天譬》）p.395; Jātaka（巴利《本生經》）V, p.126；《增壹阿含經》卷28：「^難陀、優槃難陀二龍王。」（大正2，703b24）；《雜阿含經》卷23：「^難陀、跋難陀龍王。」（大正2，168a3）；《阿育王傳》卷2：「^難陀、拔難陀龍王。」（大正50，104b13）；《阿育王經》卷2：「^難陀、優波難陀二龍王。」（大正50，138b9）；《大智度論》卷32：「^難陀、婆難陀龍王兄弟」（大正25，300a28-29）；《大智度論》卷100：「^難陀、婆難陀龍王兄弟。」（大正25，752b12-13）
[^231]: 漚＝優【宋】【元】【明】【宮】。（大正25，221d，n.3）
[^232]: 螺＝騾【宋】【元】【明】【宮】。（大正25，221d，n.4）
[^233]: （1）難陀優樓頻騾龍因瞋得解脫。（印順法師，《大智度論筆記》〔I013〕p.430）〔優＝漚（大正藏）〕 （2）參見Lamotte（1970, p.1360, n.4）：Vinaya（巴利《律藏》）I, pp.24-25; Jātaka（巴利《本生經》）I, p.82; Mahāvastu（梵本《大事》）III, pp.428-429。又《過去現在因果經》卷4（大正3，646a13-650b）說到優樓頻螺迦葉住處有毒龍，佛住宿其中並降伏毒龍事。另參見《中本起經》卷1（大正4，149c11-152a）；《太子瑞應本起經》卷2（大正3，480c14-483a）；《五分律》卷16（大正22，108a8-24）；《四分律》卷32（大正22，793b16-c9）；《根本說一切有部毘奈耶破僧事》卷6（大正24，131a12-b19）。 （3）參見《佛說初分說經》卷上（大正14，763a19-766b）。
[^234]: 眾生得度因緣不同：解脫之道義別。（印順法師，《大智度論筆記》〔C019〕p.219）
[^235]: 關於「法眼」，參見《摩訶般若波羅蜜經》卷2（大正8，227c2-229a16），《放光般若經》卷2（大正8，9a19-b21），《光讚般若經》卷2（大正8，158c15-159b7），《大智度論》卷33（大正25，305c27-306a2），《大智度論》卷40（大正25，349a26-350b5）。
[^236]: 〔知〕－【宋】【元】【明】【宮】。（大正25，221d，n.5）
[^237]: 關於般舟三昧之法門分別，參見《十住毘婆沙論》卷12〈25 助念佛三昧品〉：「^是三昧所住處，少相、中相、多相，如是等應分別，知是事應當解釋。住處者，是三昧或於初禪可得，或第二禪、或第三禪、或第四禪可得；或初禪中間得勢力，能生是三昧。或少者，人勢力少故名為少，又少時住故名為少，又見少佛世界故名為少；中、多亦如是。說是三昧或說有覺有觀、或無覺有觀、或無覺無觀；或喜相應、或樂相應、或不苦不樂相應；或有入出息、或無入出息；或定是善性；或有漏、或無漏；或欲界繫、或色界繫、或無色界繫、或非欲界或非色界或非無色界繫；是三昧是心數法，心相應，隨心行法，共心生法；非色，非現，能緣；非業，業相應，隨業行；非先世業果報，除因報；可修、可知；可證，亦以身證，亦以慧證；或可斷、或不可斷；有漏應斷，無漏不可斷；知、見亦如是。」（大正26，88b15-c1）
[^238]: 七地：欲界、未到定、靜慮中間、初禪、第二禪、第三禪、第四禪。
[^239]: 〔得〕－【石】。（大正25，221d，n.6）
[^240]: 〔得〕－【宋】【元】【明】【宮】。（大正25，221d，n.7）
[^241]: 極樂世界：生時自能念佛。（印順法師，《大智度論筆記》〔C016〕p.212） 念佛：生極樂自然能念佛。（印順法師，《大智度論筆記》〔C021〕p.221）
[^242]: 印順法師，《空之探究》，p.72。
[^243]: 為何第三靜慮無解脫、勝處、遍處，參見《大毘婆沙論》卷85： ^問：何故第三靜慮無解脫、勝處、遍處耶？ 答：非田器故，乃至廣說。 復次，對治欲界初靜慮中，識身所引緣色貪故，初、二靜慮立緣不淨解脫、勝處。第二、第三靜慮無識身所引緣色貪故，第三、第四靜慮不立緣色不淨解脫、勝處。前三靜慮有尋伺喜樂及入出息擾亂事故無淨解脫；後四勝處、前八遍處緣淨妙境，能伏煩惱，其事甚難，是故必依無擾亂地，乃得成就。 復次，第三靜慮去欲界遠，於靜慮中又非最勝，故無解脫、勝處、遍處。 復次，第三靜慮如第三無色無多功德故無解脫等。謂空、識無邊處有無邊行相功德，非想非非想處有滅定功德，無所有處無無邊行相又無滅定，是故此地功德減少。第三靜慮如彼，亦無解脫、勝處、遍處功德。 復次，第三靜慮有生死中最勝受樂，能令行者耽著迷亂，故無解脫、勝處、遍處。（大正27，441b18-27）