是十喻，為解空法故。 ^lun-006-1

問曰：若一切諸法空如幻，何以故諸法有可見、可聞、可嗅、可甞、可觸、可識者？ ^lun-006-2

若實無所有，不應有可見乃至可識。 ^lun-006-3

復次，若無而妄見者，何以不見聲、聞色？若皆一等空無所有，何以有可見、不可見者？以諸法空故，如一指第一甲無，第二甲亦無，何以不見第二甲，獨見第一甲？以是故知：第一甲實有故可見，第二甲實無故不可見。 ^lun-006-4

答曰： ^lun-006-5

諸法相雖空，亦有分別可見、不可見。譬如幻化象、馬及種種諸物，雖知無實，然色可見，聲可聞，與六情相對，不相錯亂。諸法亦如是，雖空而可見、可聞，不相錯亂。`162`[^4]如《德女經》[^5]說： ^lun-006-6

^德女白佛（102a）言：「世尊！如無明內有不？」佛言：「不！」 ^lun-006-7

「外有不？」佛言：「不！」 ^lun-006-8

「內外有不？」佛言：「不！」 ^lun-006-9

「世尊！是無明從先世來不？」佛言：「不！」 ^lun-006-10

「從此世至後世不？」佛言：「不！」 ^lun-006-11

「是無明有生者、滅者不？」佛言：「不！」 ^lun-006-12

「有一法定實性是名無明不？」佛言：「不！」 ^lun-006-13

爾時德女復白佛言：「若無明無內、無外，亦無內外，不從先世至今世、今世至後世，亦無真實性者，云何從無明緣行乃至眾苦集？世尊！譬如有樹，若無根者，云何得生莖、節、枝、葉、華、果？」 ^lun-006-14

佛言：「諸法相雖空，凡夫無聞無智故，而於中生種種煩惱，煩惱因緣作身、口、意業，業因緣作後身，身因緣受苦受樂。[^6]是中無有實作煩惱，亦無身、口、意業，亦無有受苦樂者。譬如幻師，幻作種種事。於汝意云何？是幻所作內有不？」 ^lun-006-15

答言：「不！」 ^lun-006-16

「外有不？」答言：「不！」 ^lun-006-17

「內外有不？」答言：「不！」 ^lun-006-18

「從先世至今世，今世至後世不？」答言：「不！」 ^lun-006-19

「幻所作有生者、滅者不？」答言：「不！」 ^lun-006-20

「實有一法是幻所作不？」答言：「不！」 ^lun-006-21

佛言：「汝頗見頗聞幻所作妓[^7]樂不？」 ^lun-006-22

答言：「我亦聞亦見。」 ^lun-006-23

佛問德女：「若幻空，欺誑無實，云何從幻能作伎[^8]樂？」 ^lun-006-24

德女白佛：「世尊！是幻相爾，雖無根本而可聞見。」 ^lun-006-25

佛言：「無明亦如是，雖不內有，不外有，不內外有；不先世至今世、今世至後世，亦無實性，無有生者、滅者，而無明因緣諸行生，乃至眾苦陰集。如幻息，幻所作亦息；無明亦爾，無明盡，行亦盡，乃至眾苦集皆盡。」 ^lun-006-26

復次，是幻譬喻，示眾生一切有為法空不堅固；如說：「^一切諸行如幻，欺誑小兒，屬因緣，不自在，（102b）不久住。」[^9] ^lun-006-27

`163`是故說「諸菩薩知諸法如幻」。 ^lun-006-28

^如炎者，炎以日光風動塵故，曠野[^11]中見如野馬，無智人初見謂之為水。 ^lun-006-29

男相、女相亦如是，結使煩惱日光熱[^12]諸行塵，邪憶念風，生死曠野中轉，無智慧者謂為一相，為男、為女。是名如炎。 ^lun-006-30

復次，若遠見炎，想為水，近則無水想[^13]。 ^lun-006-31

無智人亦如是，若遠聖法，不知無我，不知諸法空，於陰、界、入性空法中，生人相、男相、女相；近聖法，則知諸法實相，是時虛誑種種妄想盡除。 ^lun-006-32

以是故說「諸菩薩知諸法如炎」。 ^lun-006-33

^如水中月者，月實在虛空中，影現於水。 ^lun-006-34

實法相月在如、法性、實際[^15]虛空中，而凡[^16]人心水中有我、我所相現。以是故名如水中月。 ^lun-006-35

復次，如小兒見水中月，歡喜欲取，大人見之則笑。 ^lun-006-36

無智人亦如是，身見故，見有吾我；無實智故，見種種法；見已歡喜，欲取諸相──男相、女相等；諸得道聖人笑之。如偈說： ^lun-006-37

^如水中月炎中水，夢中得財死求生；有人於此實欲得，是人癡惑聖所笑！ ^lun-006-38

復次，譬如靜水中見月影，攪[^17]水則不見。無明心靜水中，見吾我、憍慢諸結使影；實智慧杖攪心水，則不見吾我等諸結使影。[^18] ^lun-006-39

以是故說「諸菩薩知諸法如水中月」。 ^lun-006-40

^如虛空者，但有名而無實法[^20]。虛空非可見法，遠視故，眼光轉見縹色[^21]。 ^lun-006-41

諸法亦如是，空無所有，人遠無漏實智慧故，棄實相，見彼我、男女、屋舍、城郭等種種雜物心著。如小兒仰視青天，謂有實色，有人飛上極遠而無所見，（102c）以遠視故，謂為青色；諸法亦如是。以是故說「如虛空」。 ^lun-006-42

復次，如虛空性常清淨，人謂陰曀[^22]為不淨。[^23] ^lun-006-43

諸法亦如是，性常清淨，婬欲、瞋恚等曀故，人謂為不淨。如偈說： ^lun-006-44

^如夏月天雷電雨，陰雲覆曀不清淨；凡夫無智亦如是，種種煩惱常覆心。 ^lun-006-45

如冬天日時一出，常為昏氣雲蔭曀；雖得初果第二道[^24]，猶為欲染之所蔽。 ^lun-006-46

若如春天日欲出，時為陰雲所覆曀；雖離欲染第三果[^25]，餘殘癡慢猶覆心。 ^lun-006-47

若如秋日無雲曀，亦如大海水清淨；所作已辦無漏心[^26]，羅漢如是得清淨。 ^lun-006-48

復次，虛空無初、無中、無後，諸法亦如是。 ^lun-006-49

復次，如摩訶衍中，佛語須菩提：「^虛空無前世，亦無中世，亦無後世，諸法亦如是。」 ^lun-006-50

[^27]彼經，此中應廣說。 ^lun-006-51

是故說「諸法如虛空」。 ^lun-006-52

問曰：虛空實有法[^28]。何以故？若虛空無實法者，若舉、若下，若來、若往，若屈、若申，若出、若入等，有所作應無有，以無動處故。 ^lun-006-53

答曰： ^lun-006-54

若虛空法實有，虛空應有住處。何以故？無住處則無法。若虛空在孔[^29]穴中住，是為虛空在虛空中住，以是故不應孔中住；若在實中住，是實非空，則不得住，無所受故。 ^lun-006-55

復次，汝言「住處是虛空」，如石壁實中，無有住處；若無住處則無虛空，以虛空無住處，故無虛空。 ^lun-006-56

復次，無相故無虛空[^30]；諸法各各有相，相有故知有法。如地堅相，水濕相，火熱相，風動相，識識相，慧解相，世間生滅相，涅槃永滅相；是虛空無相故無。 ^lun-006-57

問曰：虛空有相，汝不知（103a）故言無，無色處是虛空相。 ^lun-006-58

答曰： ^lun-006-59

不爾！無色是名破色，更無異法，如燈滅，更無法。以是故，無有虛空相。 ^lun-006-60

復次，是虛空法無。何以故？汝因色故，以無色處是虛空相。若爾者，色未生時，則無虛空相。 ^lun-006-61

復次，汝謂：「^色是無常法，虛空是有常法。」 ^lun-006-62

色未有時，應先有虛空法，以有常故。若色未有，則無無色處；若無無色處，則無虛空相；若無相則無法。以是故虛空但有名而無實。[^31] ^lun-006-63

如虛空，諸法亦如是，但有假名而無實。 ^lun-006-64

以是故，「諸菩薩知諸法如虛空」。 ^lun-006-65

^如響者，若深山狹谷中，若深絕㵎[^33]中，若空大舍中；若語聲、若打聲，從聲有聲，名為響。無智人謂為有人語聲，智者心念：「是聲無人作，但以聲觸故更有聲[^34]，名為響；響事空，能誑耳根。」 ^lun-006-66

如人欲語時，口中風名憂陀那[^35]，還入至臍，觸臍響出，響出時觸七處退[^36]，是名語言。`167`如偈說： ^lun-006-67

^風名憂檀[^37]那，觸臍而上去；是風七處觸，項[^38]及齗[^39]齒脣， ^lun-006-68

舌咽及以胸，是中語言生。愚人不解此，惑著起瞋癡； ^lun-006-69

中人有智慧，不瞋亦不著，亦復不愚癡，但隨諸法相。 ^lun-006-70

曲直及屈申，去來現語言，都無有作者。是事是幻耶？ ^lun-006-71

為機關木人[^40]？為是夢中事？我為熱氣悶，有是為無是？ ^lun-006-72

是事誰能知？是骨人筋纏，能作是[^41]語聲，如融[^42]金投水。（103b） ^lun-006-73

以是故言「諸菩薩知諸法如響」。 ^lun-006-74

^如犍闥婆城者，日初出時，見城門、樓櫓[^44]、宮殿、行人出入，日轉高轉滅；此城但可眼見而無有實，是名揵闥婆城。 ^lun-006-75

有人初不見揵闥婆城，晨朝東向見之[^45]，意謂實樂；疾行趣之，轉近轉失，日高轉滅；飢渴悶極，見熱氣如野馬[^46]，謂之為水，疾走趣之，轉近轉滅；疲極困厄，至窮山狹谷中，大喚啼哭，聞有響應，謂有居民，求之疲極而無所見；思惟自悟，渴願心息。 ^lun-006-76

`168`無智人亦如是，空陰、界、入中見吾我及諸法，婬瞋心著，四方狂走，求樂自滿，顛倒欺誑，窮極懊惱；若以智慧知無我無實法者，是時顛倒願息。 ^lun-006-77

復次，揵闥婆城非城，人心想為城；凡夫亦如是，非身想為身，非心想為心。[^47] ^lun-006-78

問曰：一事可知，何以多喻？ ^lun-006-79

答曰： ^lun-006-80

我先已答[^48]，是摩訶衍如大海水，一切法盡攝；摩訶衍多因緣故，多譬喻無咎。 ^lun-006-81

復次，是菩薩甚深利智故，種種法門，種種因緣，種種喻，壞諸法；為人解故，應多引喻。 ^lun-006-82

復次，一切聲聞法中，無揵闥婆城喻[^49]，有種種餘無常喻──「^色如聚沫，受如泡，想如野馬，行如芭蕉，識如幻」[^50]，及《幻網經》[^51]中空譬喻。以是揵闥婆城喻異故，此中說。 ^lun-006-83

問曰：聲聞法中以城喻身[^52]，此中何以說揵闥婆城喻？ ^lun-006-84

`169`答曰：聲聞法中城喻眾緣實有，但城是假名； ^lun-006-85

揵闥婆城眾緣亦無，如旋火輪[^53]，但惑人目。 ^lun-006-86

聲聞法中為破吾我故，以城為喻； ^lun-006-87

此中菩薩利根深入諸法空中故，以揵闥婆城為喻。 ^lun-006-88

以是故說「如揵闥婆城」。 ^lun-006-89

^如夢者，如夢中無實事（103c），謂之有實，覺已知無，而還自笑。 ^lun-006-90

人亦如是，諸結使眠中，實無而著，得道覺時，乃知無實，亦復自笑。以是故言如夢。 ^lun-006-91

復次，夢者眠力故，無法而見； ^lun-006-92

人亦如是，無明眠力故，種種無而見有，所謂我、我所，男女等。[^55] ^lun-006-93

復次，如夢中無喜事而喜，無瞋事而瞋，無怖事而怖； ^lun-006-94

三界眾生亦如是，無明眠故[^56]，不應瞋而瞋，不應喜而喜，不應怖而怖。 ^lun-006-95

復次，夢有五種： ^lun-006-96

^（1）^若身中不調，若熱氣多，則多夢見火，見黃、見赤； ^lun-006-97

^（2）^若冷氣多，則多見水、見白； ^lun-006-98

^（3）^若風氣多，則多見飛、見黑； ^lun-006-99

^（4）^又復所聞見事多思惟念故，則夢見； ^lun-006-100

^（5）^或天與夢，欲令知未來事故。 ^lun-006-101

是五種夢皆無實事而妄見。 ^lun-006-102

`170`人亦如是，五道中眾生，身見力因緣故，見四種我：^（1）^色陰是我，^（2）^色是我所，^（3）^我中色，^（4）^色中我。如色，受、想、行、識亦如是，四五二十。[^57]得道實智慧覺已，知無實。 ^lun-006-103

問曰：不應言夢無實。何以故？識心得因緣便生；夢中識有種種緣，若無此緣，云何生識？ ^lun-006-104

答曰： ^lun-006-105

無也！不應見而見，夢中見人頭有角，或夢見身飛虛空，人實無角，身亦不飛，是故無實。 ^lun-006-106

問曰：實有人頭，餘處亦實有角；以心惑故，見人頭有角。實有虛空，亦實有飛者；以心惑故，自見身飛，非無實也。 ^lun-006-107

答曰：雖實有人頭，雖實有角，但人頭生角者，是妄見。 ^lun-006-108

問曰：世界廣大，先世因緣種種不同；或有餘國，人頭生角，或一手一足，有一尺人，有九頭[^58]人，人有角何所怪？ ^lun-006-109

答曰：若餘國人有角可爾，但夢見此國所識人有角，則不可得。 ^lun-006-110

復次，若人夢見虛空邊（104a）、方邊、時邊，是事云何有實？何處無虛空、無方、無時？以是故夢中無而見有。 ^lun-006-111

汝先言：「^無緣云何生識？」 ^lun-006-112

雖無五塵緣，自思惟念力轉故，法緣生。[^59]若人言「有二頭」，因語生想；夢中無而見有，亦復如是。諸法亦爾，諸法雖無而可見、可聞、可知。如偈說： ^lun-006-113

^如夢、如幻、如揵闥婆；一切諸法，亦復如是。 ^lun-006-114

以是故說「諸菩薩知諸法如夢」。 ^lun-006-115

^如影者，影但可見而不可捉；諸法亦如是，眼情等見、聞、覺、知，實不可得。如偈說： ^lun-006-116

^是實知慧，四邊叵[^61]捉；如大火聚，亦不可觸；法不可受，亦不應受。[^62] ^lun-006-117

復次，如影，映光則現，不映則無；諸結煩惱遮正見光，則有我相、法相影。 ^lun-006-118

復次，如影，人去則去，人動則動，人住則住。 ^lun-006-119

善惡業影亦如是，後世去時亦去，今世住時亦住，報不斷故，罪福熟時則出。如偈說： ^lun-006-120

^空中亦逐去，山石中亦逐，地底亦隨去，海水中亦入！ ^lun-006-121

處處常隨逐，業影不相離。[^63] ^lun-006-122

以是故說「諸法如影」。 ^lun-006-123

復次，如影空無，求實不可得；一切法亦如是，空無有實。 ^lun-006-124

問曰：影空無有實，是事不然！何以故？ ^lun-006-125

《阿毘曇》說：「云何名色入？青、黃、赤、白、黑、縹、紫、光、明、影等，及身業三種作色，是名可見色入。」[^64]汝云何言無？ ^lun-006-126

復次，實有影，有因緣故──因為樹，緣為明，是二事合有影生，云何言無？若無影，餘法因緣有者，亦皆應無！ ^lun-006-127

復次，是影色，可見長短、大小（104b）、麁細、曲直，形動影亦動，是事皆可見，以是故應有。 ^lun-006-128

答曰： ^lun-006-129

影實空無，汝言《阿毘曇》中說者，是釋阿毘曇義人所作；說一種法門，人不體其意，執以為實。如《鞞婆沙》中說： ^lun-006-130

^（1）^「^微塵至細，不可破，不可燒。」是則常有！[^65] ^lun-006-131

^`172`（2）^「^復有三世中法，未來中出至現在，從現在入過去，無所失[^66]。」是則為常！ ^lun-006-132

^（3）^又言：「^諸有為法，新新[^67]生滅不住[^68]。」若爾者，是則為斷滅相！何以故？先有今無故。 ^lun-006-133

如是等種種異說，違背佛語，不可以此為證。 ^lun-006-134

影今異於色法，色法生必有香、味、觸等，影則不爾，是為非有。如瓶二根知：眼根、身根；影若有，亦應二根知，而無是事。 ^lun-006-135

以是故，影非有實物，但是誑眼法；如捉火㷮[^69]，疾轉成輪，非實。[^70] ^lun-006-136

影非有物！若影是有物，應可破可滅；若形不滅，影終不壞，以是故空。 ^lun-006-137

復次，影屬形，不自在故空，雖空而心生眼見。[^71] ^lun-006-138

以是故說「諸法如影」。 ^lun-006-139

^如鏡中像者，如鏡中像非鏡作，非面作，非執鏡者作，亦非自然作，亦非無因緣[^73]。 ^lun-006-140

^`173`（1）^何以非鏡作？若面未到，鏡則無像，以是故非鏡作。 ^lun-006-141

^（2）^何以非面作？無鏡則無像。 ^lun-006-142

^（3）^何以非執鏡者作？無鏡、無面則無像。 ^lun-006-143

^（4）^何以非自然作？若未有鏡、未有面，則無像；像待鏡、待面然後有。以是故非自然作。 ^lun-006-144

^（5）^何以非無因緣？若無因緣應常有；若常有[^74]，若除鏡、除面，亦應自出。以是故非無因緣。 ^lun-006-145

諸法亦如是，非自作，非彼作，非共作，非無因緣。[^75] ^lun-006-146

^（1）^云何非自作？我不可得故，一切因生法不自在故，諸法屬因緣故，是以非自作。 ^lun-006-147

^（2）^亦非他作者，（104c）自無故他亦無，若他作則失罪福力。他作有二種：若善、若不善；若善應與一切樂，若不善應與一切苦。若苦樂雜，以何因緣故與樂？以何因緣故與苦？ ^lun-006-148

^（3）^若共，有二過故：自過、他過。 ^lun-006-149

^（4）^若無因緣生苦[^76]樂，人應常樂，離一切苦；若無因緣，人不應作樂因、除苦因；一切諸法必有因緣，愚癡故不知。譬如人從木求火，從地求水，從扇求風──如是等種種各有因緣。 ^lun-006-150

是苦樂和合因緣[^77]，是苦樂和合因緣生：先世業因，今世若好行、若邪行緣，從是得苦樂；是苦樂種種因緣，以實求之，無人作，無人受，空五眾作，空五眾受。無智人得樂，婬心愛著，得苦生瞋恚；是樂滅時，更求欲[^78]得。 ^lun-006-151

如小兒見鏡中像，心樂愛著，愛著失已，破鏡求索，智人笑之；失樂更求，亦復如是，亦為得道聖人所笑。 ^lun-006-152

以是故說「諸法如鏡中像」。 ^lun-006-153

復次，如鏡中像實空，不生不滅，誑惑凡人眼； ^lun-006-154

一切諸法亦復如是，空無實，不生不滅，誑惑凡夫人眼。 ^lun-006-155

問曰：鏡中像從因緣生，有面、有鏡、有持鏡人、有明[^79]，是事和合故像生；因是像生憂喜，亦作因，亦作果，云何言「實空，不生不滅」？ ^lun-006-156

答曰：從因緣生，不自在故空[^80]；若法實有，是亦不應從因緣生。何以故？ ^lun-006-157

若因緣中先有，因緣則無所用；若因緣中先無，因緣亦無所用。[^81] ^lun-006-158

譬如，乳中若先有酪，是乳非酪因，酪先有故；若先無酪，如水中無酪，是乳亦非因；若無因而有酪者，水中何以不生酪？[^82]若乳是酪因緣，乳亦不自在，`175`乳亦從因緣生；（105a）乳從牛有，牛從水草生，如是無邊，皆有因緣。以是故因緣中果，不得言有，不得言無，不得言有無[^83]，不得言非有非無，諸法從因緣生，無自性，如鏡中像。如偈說： ^lun-006-159

^若法因緣生，是法性實空；若此法不空，不從因緣有。 ^lun-006-160

譬如鏡中像，非鏡亦非面，亦非持鏡人，非自非無因。 ^lun-006-161

非有亦非無，亦復非有無，此語亦不受，如是名中道。[^84] ^lun-006-162

以是故說「諸法如鏡中像」。 ^lun-006-163

^如化者，十四變化心[^86]：^（1）^初禪二：欲界、初禪；^（2）^二禪三：欲界、初禪、二禪；^（3）^三禪四：欲界、初禪、二禪、三禪；^（4）^四禪五：欲界、初禪、二禪、三禪、四禪。[^87] ^lun-006-164

是十四變化心，作八種變化： ^lun-006-165

一者、能作小乃至微塵；二者、能作大乃至滿虛空；三者、能作輕乃至如鴻毛；四者、能作自在：能以大為小，以長為短，如是種種；五者、能有主力（有大力人無所下，故言有主力）；六者、能遠到；七者能動地；八者、隨意所欲盡能得：一身能作`176`多身，多身能作一；石壁皆過，履水蹈虛，手捫[^88]日月；能轉四大──地作水、水作地，火作風、風作火，石作金、金作石。[^89] ^lun-006-166

是變化復有四種：^（1）^欲界藥物、寶物、幻術能變化諸物；^（2）^諸神通人神力故，能變化諸物；^（3）^天龍鬼神輩得生報力故，能變化諸物；^（4）^色界生報、修定力故，能變化諸物[^90]。 ^lun-006-167

如化人無生、老、病、死，無苦無樂，異於人生，以是故空無實。 ^lun-006-168

一切諸法亦如是，皆無生、住、滅。以是故說「諸法如化」。 ^lun-006-169

復次，化生[^91]無定物，但以心（105b）生，便有所作，皆無有實。 ^lun-006-170

人身亦如是，本無所因[^92]，但從先世心生今世身，皆無有實。[^93]以是故說「諸法如化」。 ^lun-006-171

如變化心滅則化滅；諸法亦如是，因緣滅果亦滅，不自在。 ^lun-006-172

如化事雖實空，能令眾生生憂苦、瞋恚、喜樂、癡惑； ^lun-006-173

`177`諸法亦如是，雖空無實，能令眾生起歡喜、瞋恚、憂怖等。[^94]以是故說「諸法如化」。 ^lun-006-174

復次，如變化生法，無初、無中、無後；諸法亦如是。 ^lun-006-175

如變化，生時無所從來，滅亦無所去；諸法亦如是。 ^lun-006-176

復次，如變化相，清淨如虛空，無所染著，不為罪福所污； ^lun-006-177

諸法亦如是，如法性，如如，如真際，自然常淨。 ^lun-006-178

譬如閻浮提四大河[^95]，一河有五百小河屬，是水種種不淨，入大海水中皆清淨。 ^lun-006-179

問曰：不應言變化事空。何以故？變化心亦從修定得，從此心作種種變化──若人、若法；是化有因有果，云何空？ ^lun-006-180

答曰：如影中已答[^96]，今當更答。 ^lun-006-181

此因緣雖有，變化果空。如口言「無所有」，雖心生口言，不可以心口有故，所言「無所有」便是有；若言「有第二頭、第三手」，雖從心口生，不可言「有頭、有手」。如佛說：「^觀無生，從有生得脫；依無為，從有為得脫。」[^97]雖觀無生法無，而可作因緣，無為亦爾；變化雖空，亦能生心因緣。譬如幻、焰等九譬喻雖無，能生種種心。 ^lun-006-182

復次，是化事於六因、四緣[^98]中求不可得，是中六因、四緣不相應故空。 ^lun-006-183

復次，空不以不見為空，以其無實用故言空。[^99] ^lun-006-184

以是故言「諸法如化」。 ^lun-006-185

`179`問曰：若諸法十譬喻皆空無異者，何以但以十事為喻，不以山河石（105c）壁等為喻？ ^lun-006-186

答曰： ^lun-006-187

諸法雖空而有分別，有難解空，有易解空。今以易解空喻難解空。 ^lun-006-188

復次，諸法有二種：有心著處，有心不著處。以心不著處解心著處。[^101] ^lun-006-189

問曰：此十譬喻，何以是心不著處？ ^lun-006-190

答曰：是十事不久住，易生易滅故，以是故，是心不著處。 ^lun-006-191

復次，有人知十喻，誑惑耳目法，不知諸法空故，以此喻諸法。 ^lun-006-192

若有人於十譬喻中心著，不解種種難論，以此為有，是十譬喻不為其用，應更為說餘法門。 ^lun-006-193

問曰：若諸法都空，不生不滅[^102]，是十譬喻等種種譬喻，種種因緣論議，我已悉知為空。若諸法都空，不應說是喻；若說是喻，是為不空。 ^lun-006-194

答曰：我說空，破諸法有。今所說者，若說有，先已破；若說無，不應難！ ^lun-006-195

譬如執事比丘高聲舉手唱言：「眾皆寂靜！」是為以聲遮聲，非求聲也。[^103]以是故，雖說諸法空，不生不滅，愍念眾生故，雖說非有也。 ^lun-006-196

〔以是故說「諸法如化」。〕[^104] ^lun-006-197

種種眾、界、入因緣中，心無礙、無盡、無滅，是為無礙無所畏。 ^lun-006-198

問曰：如先說諸菩薩於無量眾中無所畏，[^105]今何以更說無礙無所畏？ ^lun-006-199

答曰： ^lun-006-200

先說無所畏因，今說無所畏果。於諸大眾乃至菩薩眾中，說法無盡，論議無減，心無疑難，已得無礙無所畏故。 ^lun-006-201

復次，如先說於無量眾中無所畏，不知以何等力故無畏；以是故，更說無所畏，以得無礙力故。 ^lun-006-202

問曰：若諸菩薩亦有無礙無所畏，佛與菩薩有何等異？ ^lun-006-203

答曰： ^lun-006-204

如我先說，諸菩薩自有無所畏力故（106a），於諸法中無所畏，非佛無所畏。 ^lun-006-205

復次，無礙法有二種：一者、一切處，二者、非一切處。非一切處名[^106]，如入一經書，乃至百千經書中無礙；若入一眾，若入百千眾中無所畏。 ^lun-006-206

諸菩薩亦如是，自智慧中無礙，非佛智慧。如佛放鉢時，五百阿羅漢及彌勒等諸菩薩皆不能取。[^107]諸菩薩亦如是，自力中無礙，佛智慧力中有礙。 ^lun-006-207

以是故說「諸菩薩得無礙無所畏」。 ^lun-006-208

 ^lun-006-209

問曰：云何^悉知眾生心行？ ^lun-006-210

答曰：知眾生心種種法中處處行，如日光遍照，菩薩悉知眾生心行有所趣向而教之。 ^lun-006-211

言一切眾生趣有二種：一者、心常求樂；二者、智慧分別，能知好惡。汝莫隨著心，當隨智慧，當自責心；汝無數劫來，集諸雜業而無厭足，而但馳逐世樂不覺為苦。汝不見世間貪樂致患，五道受生，皆心所為，誰使爾者？汝如狂象蹈藉[^108]殘害，無所拘制[^109]，誰調汝者？若得善調，則離世患。當知處胎不淨，苦厄猶如地獄；既生在世，老病死苦，憂悲萬端；若生天上，當復墮落[^110]；三界無安，汝何以樂著？如是種種呵責其心，誓不隨汝。 ^lun-006-212

是為菩薩知眾生心行。 ^lun-006-213

問曰：云何名^以微妙慧而度脫之？是中云何名微妙慧？云何名麁智慧？ ^lun-006-214

答曰：世界巧慧是名麁智慧，行施、戒、定是名微妙慧。 ^lun-006-215

復次，布施智是為麁慧，戒、定智是名微妙慧。 ^lun-006-216

復次，戒、定[^111]智是為麁慧，禪定智是名微妙慧。 ^lun-006-217

復次，禪定智是為麁慧，無猗[^112]禪[^113]（106b）定[^114]是名微妙慧。 ^lun-006-218

復次，取諸法相是為麁慧，於諸法相不取不捨是名微妙慧。 ^lun-006-219

復次，破無明等諸煩惱，得諸法相，是名麁慧； ^lun-006-220

入如法相者，譬如真金不損不失，亦如金剛不破不壞，又如虛空無染無著，是名微妙慧。[^115] ^lun-006-221

如是等無量微妙慧，菩薩自得，復教眾生。 ^lun-006-222

以是故說「^諸菩薩悉知眾生心行所趣，以微妙慧而度脫之」。 ^lun-006-223

〈釋初品中意無礙第十二〉 ^lun-006-224

（大正25，106b9-108a19） ^lun-006-225

云何名意無罣礙？ ^lun-006-226

菩薩於一切怨、親、非怨非親人中，等心無有礙。 ^lun-006-227

復次，一切世界眾生中，若來侵害，心不恚恨；若種種恭敬，亦不喜悅。如偈說： ^lun-006-228

^諸佛菩薩，心不愛著；外道惡人，心不憎恚。 ^lun-006-229

如是清淨，名為意無罣礙。 ^lun-006-230

復次，於諸法中心無礙。 ^lun-006-231

問曰：是菩薩未得佛道，未得一切智，云何於諸法中心無礙？ ^lun-006-232

答曰：是菩薩得無量清淨智慧故，於諸法中心無礙。 ^lun-006-233

問曰：諸菩薩未得佛道故，不應有無量智；有殘結故，不應有清淨智。 ^lun-006-234

答曰： ^lun-006-235

是諸菩薩，非三界中結業肉身，皆得法身自在，過老病死；憐愍眾生故，在世界中行；為莊嚴佛土，教化眾生；已得自在，欲成佛能成。[^116] ^lun-006-236

問曰：如法身菩薩，則與佛無異，何以名為菩薩？何以禮佛、聽法？ ^lun-006-237

若與佛異，云何有無量清淨智？ ^lun-006-238

答曰：是菩薩雖為法身，無老病死，與佛小異。譬如月十四日，眾人生疑，若滿若不滿；菩薩如是，雖能作佛、能說法，然（106c）未實成佛。佛如月十五日，滿足無疑。[^117] ^lun-006-239

復次，無量清淨有二種：一者、實有量，於不能量者謂之無量。譬如海水、如恒河沙等，人不能量，名為無量；於諸佛菩薩，非為無量。菩薩無量清淨智亦復如是，於諸天人及聲聞、辟支佛所不能量，名為無量智；菩薩得無生道時，諸結使斷故，得清淨智。 ^lun-006-240

問曰：若爾時已斷諸結，成佛時復何所斷？ ^lun-006-241

答曰：是清淨有二種：一者、得佛時，除[^118]結都盡，得實清淨；二者、菩薩捨肉身得法身時，斷諸結清淨。[^119]譬如一燈能除闇，得有所作，更有大燈，倍復明了。佛及菩薩斷諸結使亦復如是；菩薩所斷，雖曰已斷，於佛所斷猶為未盡。 ^lun-006-242

是名「得無量清淨智故，於諸法中意無罣礙」。 ^lun-006-243

 ^lun-006-244

問曰：先已說等忍、法忍，[^120]今何以故復說「大忍成就」？ ^lun-006-245

答曰： ^lun-006-246

此二忍[^121]增長，名為大忍。 ^lun-006-247

復次，等忍在眾生中一切能忍；柔順法忍於深法中忍。此二忍增長作證，得無生忍；最後肉身，悉見十方諸佛化現在前於空中坐[^122]，是名大忍成就。譬如聲聞法中，煖法增長名為頂法，頂法增長名為忍法，更無異法，增長為異。[^123]等忍、大忍，亦復如是。 ^lun-006-248

復次，有二種忍：生忍、法忍。 ^lun-006-249

生忍名眾生中忍，如恒河沙劫等眾生種種加惡，心不瞋恚；種種恭敬供養，心不歡喜。 ^lun-006-250

復次，觀眾生無初，若有初則無因緣；若有因緣則無初，若無初亦應無後。何以故？初後相待故。若無初後，中亦應無。如是觀時，不墮常、斷（107a）二邊，用安隱道觀眾生，不生邪見，是名生忍。[^124] ^lun-006-251

甚深法中心無罣礙，是名法忍。 ^lun-006-252

問曰：何等甚深法？[^125] ^lun-006-253

答曰： ^lun-006-254

如先甚深法忍中說。[^126] ^lun-006-255

復次，甚深法者，於十二因緣中展轉生果，因中非有果，亦非無果，從是中出，是名甚深法。 ^lun-006-256

復次，入三解脫門：空、無相、無作，則得涅槃常樂故，是名甚深法。 ^lun-006-257

復次，觀一切法非空非不空，非有相非無相，非有作非無作；如是觀中心亦不著，是名甚深法。如偈說： ^lun-006-258

^因緣生法，是名空相，亦名假名，亦名中道。[^127] ^lun-006-259

若法實有，不應還[^128]無；今無先有，是名為斷。[^129] ^lun-006-260

不常不斷[^130]，亦不有無[^131]；心識處滅，言說亦盡。[^132] ^lun-006-261

於此深法信心無礙，不悔不沒，是名大忍成就。 ^lun-006-262

 ^lun-006-263

有外道法，雖度眾生，不如實度。何以故？種種邪見結使殘故。 ^lun-006-264

二乘雖有所度，不如所應度。何以故？無一切智，方便心薄故。 ^lun-006-265

唯有菩薩能如實巧度。 ^lun-006-266

譬如渡師，一人以浮囊草筏渡之，一人以方舟而渡，二渡之中相降懸殊；菩薩巧渡眾生亦如是。 ^lun-006-267

復次，譬如治病，苦藥針炙，痛而得差；如有妙藥名蘇陀扇陀，病人眼見，眾病皆愈。除病雖同，優劣法異。 ^lun-006-268

聲聞、菩薩教化度人，亦復如是。 ^lun-006-269

苦行頭陀，初、中、後夜，勤心坐禪，觀苦而得道，聲聞教也。 ^lun-006-270

觀諸法相，無縛無解，心得清淨，菩薩教也。如文殊師利本緣[^133]： ^lun-006-271

^文殊師利白佛：大德！昔我（107b）先世過無量阿僧祇劫，爾時有佛名師子音王，佛及眾生壽十萬億那由他歲，佛以三乘而度眾生。國名千光明，其國中諸樹皆七寶成，樹出無量清淨法音──空、無相、無作、不生不滅、無所有之音，眾生聞之，心解得道。 ^lun-006-272

時師子音王佛初會說法，九十九億人得阿羅漢道，菩薩眾亦復如是。是諸菩薩，一切皆得無生法忍，入種種法門，見無量諸佛恭敬供養，能度無量無數眾生，得無量陀羅尼門，能得無量種種三昧。初發心新入道門菩薩不可稱數。是佛土無量莊嚴，說不可盡。 ^lun-006-273

時佛教化已訖，入無餘涅槃；法住六萬歲，諸樹法音亦不復出。 ^lun-006-274

爾時，有二菩薩比丘：一名喜根，二名勝意。 ^lun-006-275

是喜根法師，容儀質直，不捨世法，亦不分別善惡。 ^lun-006-276

喜根弟子聰明樂法，好聞深義；其師不讚少欲知足，不讚戒行頭陀，但說諸法實相清淨。語諸弟子：「一切諸法婬欲相、瞋恚相、愚癡相，此諸法相即是諸法實相，無所罣礙。」以是方便，教諸弟子入一相智。時諸弟子於諸人中無瞋無悔，心不悔故得生忍，得生忍故則得法忍，於實法中不動如山。 ^lun-006-277

勝意法師持戒清淨，行十二頭陀[^134]，得四禪、四無色定。 ^lun-006-278

勝意諸弟子鈍根多求，分別是淨、是不淨，心即動轉。 ^lun-006-279

勝意異時入聚落中，至喜根弟子家，於坐處坐；讚說持戒、少欲、知足，行頭陀行，閑處禪寂；訾毀喜根言：「是人說法教人入邪見中，是說婬欲、瞋恚、愚癡無所罣礙相，是雜行人，非純清淨。」 ^lun-006-280

`186`是弟子利根得法忍，問勝（107c）意言：「大德！是婬欲法名何等相？」 ^lun-006-281

答言：「婬欲是煩惱相。」 ^lun-006-282

問言：「是婬欲煩惱，在內耶？在外耶？」 ^lun-006-283

答言：「是婬欲煩惱不在內，不在外；若在內，不應待外因緣生；若在外，於我無事，不應惱我。」 ^lun-006-284

居士言：「若婬欲非內、非外，非東西南北、四維、上下來，遍求實相不可得，是法即不生不滅[^135]；若無生滅相，空無所有，云何能作惱[^136]？」 ^lun-006-285

勝意聞是語已，其心不悅，不能加答，從座而起，說如是言：「喜根多誑眾人著邪道中。」是勝意菩薩未學音聲陀羅尼，聞佛所說便歡喜，聞外道語便瞋恚；聞三不善則不歡悅，聞三善則大歡喜；聞說生死則憂，聞涅槃則喜。從居士家至林樹間，入精舍中，語諸比丘：「當知喜根菩薩是人虛誑，多令人入惡邪中。何以故？其言婬、恚、癡相及一切諸法皆無礙相。」 ^lun-006-286

是時，喜根作是念：「此人大瞋，為惡業所覆，當墮大罪！我今當為說甚深法，雖今無所得，為作後世佛道因緣。」 ^lun-006-287

是時，喜根集僧，一心說偈： ^lun-006-288

「婬欲即是道，恚癡亦如是；如此三事中，無量諸佛道。 ^lun-006-289

若有人分別，婬怒癡及道；是人去佛遠，譬如天與地。 ^lun-006-290

道及婬怒癡，是一法平等；若人聞怖畏，去佛道甚遠。 ^lun-006-291

婬法不生滅，不能令心惱；若人計吾我，婬將入惡道。 ^lun-006-292

見有無法異，是不離有無；（108a）若知有無等，超勝成佛道。」 ^lun-006-293

說如是等七十餘偈，時三萬諸天子得無生法忍，萬八千聲聞人，不著一切法故皆得解脫。 ^lun-006-294

是時，勝意菩薩身即陷入地獄，受無量千萬億歲苦！出生人中，七十四萬世常被誹謗，無量劫中不聞佛名。是罪漸薄，得聞佛法，出家為道而復捨戒，如是六萬三千世常捨戒；無量世中作沙門，雖不捨戒，諸根闇鈍。 ^lun-006-295

是喜根菩薩於今東方過十萬億佛土作佛，其土號寶嚴，佛號光踰日明王。 ^lun-006-296

文殊師利言：「爾時勝意比丘，我身是也，我觀爾時受是無量苦。」 ^lun-006-297

文殊師利復白佛：「若有人求三乘道，不欲受諸苦者，不應破諸法相而懷瞋恚。」 ^lun-006-298

佛問文殊師利：「汝聞諸偈，得何等利？」 ^lun-006-299

答曰：「我聞此偈，得畢眾苦，世世得利根智慧，能解深法，巧說深義，於諸菩薩中最為第一。」 ^lun-006-300

如是等，名巧說諸法相。是名「如實巧度」。 ^lun-006-301

---

[^1]: 幻：3.變幻的法術。《列子‧周穆王》："
老成子學幻於尹文先生，三年不告"。《大日經》卷一："云何如幻？謂如咒術、藥力能造，所造種種色像。"（《漢語大詞典》（四），p.427）

幻術：方士、術士用來眩惑人的法術，亦指魔術。《西京雜記》卷三："余所知有鞠道龍，善為幻術......立興雲霧，坐成山河。"北齊顏之推《顏氏家訓‧歸心》："世有祝師及諸幻術，猶能履火蹈刃，種瓜移井。"（《漢語大詞典》（四），p.428）

印順法師，《中觀論頌講記》，p.171：「^幻是類於魔術師的變幻，依某些東西，加以某種方法，現起另一種形態，誑惑人的耳目。」

[^2]: （1）《一切經音義》卷1：「^尋香城（古譯名乾闥婆城，唐梵雖殊其實一也。《瑜伽論》云：音樂在地屬東方持國天王，常與上界諸天奏樂，以業感力故，但諸天思憶樂時，此尋香神即感遙聞彼天香氣，尋香赴彼，奏諸音樂，或名食香神。案：此天所住城郭，或居須彌層級，或在七金山上，或居空界，或處人間，其城郭多於平澤海濱，或於空曠砂漠絕人境處，化現似城，遠望分明，近觀即滅，如波浮雲陽氣之類）。」（大正54，316a15-18）

（2）印順法師，《中觀論頌講記》，pp.171-172：「^乾闥婆城，即是海市蜃樓，空中樓閣。......如乾闥婆城，決不是我們心中的產物。或在海邊，或在沙漠中，因空氣光線等關係，遠方的人物，在眼前影現出來；使我們見人見城。這有物理的因素在內，豈純是自己心識的妄現。」

[^3]: 如幻：幻相諸物，雖無實性，可見可聞不相錯亂。

緣起無實而流轉事成，有為法空不堅固。（印順法師，《大智度論筆記》〔C015〕p.210）

參見印順法師，《空之探究》第三章，第九節〈法空如幻〉，pp.194-200。

[^4]: 空：可見可聞不相錯亂。（印順法師，《大智度論筆記》〔C014〕p.209）

[^5]: 印順法師，《初期大乘佛教之起源與開展》，p.27：「^《德女經》：佛為德女說緣起如幻，與竺法護所譯《梵志女首意經》相合。」

參見《梵志女首意經》（大正14，940a9-27）；《有德女所問大乘經》（大正14，941a27-b13）。

[^6]: 無本：空，凡夫無智，起惑造業受苦。（印順法師，《大智度論筆記》〔A054〕p.92）

[^7]: 妓＝伎【聖乙】＊。（大正25，102d，n.11）

[^8]: 伎＝妓【宋】【元】【明】【聖乙】。（大正25，102d，n.12）

[^9]: 空：屬因緣，不自在，不久住。（印順法師，《大智度論筆記》〔C014〕p.209）

[^10]: 如燄：結使日光行塵邪憶念風起男女想。

遠於聖法生人相，近於聖法知無我。（印順法師，《大智度論筆記》〔C015〕p.210）

[^11]: 曠野：1.空闊的原野。（《漢語大詞典》（五），p.845）

[^12]: 日光熱＝日光【宋】【元】【明】，＝光【宮】【聖乙】。（大正25，102d，n.27）

[^13]: 想＝相【宋】【元】【明】【宮】。（大正25，102d，n.28）

[^14]: 如水中月：實相月在如空，凡人心水我我相現。

無實智人見我見法欲取相。

無明心靜水中結使相現，實智杖擾則不見。（印順法師，《大智度論筆記》〔C015〕p.210）

[^15]: 「如、法性、實際」，參見《大智度論》卷32（大正25，297b24-c24）。

[^16]: 《大正藏》作「凡天人」，依【宋】【元】【明】等改作「凡人」。（大正25，102d，n.33）

[^17]: 攪＝擾【元】【明】【宮】【聖】【聖乙】＊。（大正25，102d，n.36）

[^18]: 唯識：無明心水現吾我憍慢諸結使影。（印順法師，《大智度論筆記》〔C013〕p.206）

[^19]: 如空：諸法空無所有，遠無漏慧見我法相；心性常淨結使覆故人謂不淨，離染則淨；法無初中後。（印順法師，《大智度論筆記》〔C015〕p.210）

虛空：非可見法，性常清淨，無初中後。

有名無實。無所染著。眼見縹色，謂是虛空。（印順法師，《大智度論筆記》〔D030〕p.280）

[^20]: 參見《大智度論》卷42：「^如虛空一切法中不可說，無相故。虛空與色相違故，不得說名為色。色盡處亦非虛空，更無別法故。若謂入出為虛空相，是事不然！是身業非虛空相，若無相則無法，以是故虛空但有名字。」（大正25，365c15-19）

[^21]: 縹（^ㄆㄧㄠˇ）色：1.淡青色。（《漢語大詞典》（九），p.978）

[^22]: 曀（^ㄧˋ）：1.天陰而有風；天色陰暗。2.猶暗昧。3.遮蔽。（《漢語大詞典》（五），p.836）

[^23]: 虛空：性常清淨，人謂陰曀為不淨。（印順法師，《大智度論筆記》〔C005〕p.188）

[^24]: 參見Lamotte（1944, p.365, n.1）：指須陀洹果及斯陀含果。

[^25]: 參見Lamotte（1944, p.365, n.2）：指阿那含果。

[^26]: 參見Lamotte（1944, p.366, n.1）：阿羅漢果。

[^27]: 參見釋厚觀、郭忠生合編，〈《大智度論》之本文相互索引〉，《正觀》（6），p.24：（1）《大品般若經》卷6〈23
等空品〉（大正8，262c）。（2）《放光般若經》卷5〈24
等空品〉，（大正8，31c）。（3）《光讚般若經》卷8〈21
等空品〉（大正8，202a）。（4）Pañcaviṃśati（梵本《二萬五千頌般若》，ed.
Dutt），p.235。

[^28]: （1）印順法師，《中觀論頌講記》，p.123：

^薩婆多部說：虛空是有實在體性的。

經部譬喻師說：虛空只是沒有色法的質礙，所以沒有真實的體性。

案達羅學派說：虛空是有為法。

薩婆多部說虛空有二：一、我們眼見的空空如也的空，是有為法。六種和合為人的空種，是屬於這一類的。這虛空，是色法之一，就是竅隙的空。二、虛空無為，無障礙為性，一切色法的活動，存在或不存在，都在無礙的虛空中。虛空是遍一切的，實有的，真常的。這虛空無為，不礙他，他也不會障礙虛空。

空宗說：虛空是緣起假名，與經部及案達羅學派的思想有關。

（2）印順法師，《中觀論頌講記》，p.124：

^空宗不否認對象的虛空，不過不承認他是實有真常；承認他是緣起的幻相，他的存在，與色法有依存的關係。如板壁上的空隙，是由根見身觸而得的認識，空宗是接近經驗論的。虛空依緣起而存在，也就依緣起而離散，所以，有集也有散；緣起的存在，是畢竟性空的。

[^29]: 參見Lamotte（1944, p.366,
n.2）：在說一切有部毘婆沙師，虛空（空界）是竅隙，它是光明及闇晦。而在經部則說虛空「唯是無對礙」。

《俱舍論》卷1：「^空界謂竅隙，傳說是明闇。......論曰：諸有門窓及口鼻等內外竅隙名為空界。如是竅隙云何應知？傳說：竅隙即是明闇，非離明闇竅隙可取，故說空界明闇為體。」（大正29，6c7-12）

[^30]: 參見《中論》卷5〈5
觀六種品〉：「^空相未有時，則無虛空法；若先有虛空，即為是無相。是無相之法，一切處無有；於無相法中，相則無所相。有相無相中，相則無所住；離有相無相，餘處亦不住。」（大正30，7b8-23）

參見Lamotte（1944, p.367,
n.1）：本段及以下之說明，在某方面來說，可視為《中論》〈5
觀六種品〉之注釋。

[^31]: 印順法師，《中觀論頌講記》，pp.125-126：

^空相未有時，則無虛空法，若先有虛空，即為是無相。是無相之法，一切處無有。

說「相」與「所相」，也就是能相、所相。虛空的法體，是所相；能表顯虛空之所以為虛空的相，叫能相。現在就研究他的所相：假定承認虛空是以無礙性為相，而無礙性的虛空，又是常住實有的，那麼在空相還沒有時，豈不是沒有虛空嗎？所以說：「空相未有時，則無虛空法」。什麼是無礙性？是質礙性（色法）沒有了以後所顯出的；也就是因為沒有色法，或眼見，或身觸，所以知道有虛空。這樣，色法存在的時候，不就是沒有無礙相嗎？心法不是物質，是無礙的，而不能說是無礙性的虛空。單說不是色法，也不能說是無礙性的虛空。

虛空與色法有關，必在有色法，而色法又沒有了的時候，才成立。如說死，沒有人不能叫死，要有人受生後，到生命崩潰時，才叫做死。這樣，怎能說虛空是常住、實有的呢？

假定說：不是起先沒有虛空，是「先」前已「有虛空」的存在，不過等色法沒有了才顯現而已。所以，沒有上面的過失。這也不然，如果先前已有的話，這虛空法，就應該無有「無」礙「相」。不但無有「無」礙「相」的虛空「法」，凡是無相的，「一切處」都決定「無有」。無相，怎麼知道他是有呢？怎麼可說先有無相的虛空呢？虛空是眼所見，身所觸，在沒有色法而顯出的，離了這樣的認識，根本沒有虛空。

[^32]: 如響：音聲能誑迷人。（印順法師，《大智度論筆記》〔C015〕p.210）

[^33]: （1）㵎（^ㄐㄧㄢˋ）：1.山間的水溝。（《漢語大字典》（三），p.1749）

（2）絕澗：高山陡壁之下的溪澗。（《漢語大詞典》（九），p.843）

[^34]: 〔更有聲〕－【宋】【元】【明】【宮】【聖乙】。（大正25，103d，n.5）

[^35]: （1）鄔陀南：又名憂陀那（udāna），本是氣息之義，後轉作因感興而自然發出之聲音，更指佛感興而說出的話語（多為偈頌）。（參見《望月佛教大辭典》（一），p.215）

（2）憂陀那（udāna）：由胸部上昇震動喉嚨，再至頭部，使全身震動之風。（參見梶山雄一、赤松明彥譯，《大乘佛典‧中國‧日本篇》（一），pp.316-317，n.5）

[^36]: （1）七處：1、項，2、齗，3、齒，4、脣，5、舌，6、咽，7、胸。

（2）「響出時觸七處退」：聲響出時，風接觸七種發聲部位之後而出體外。（參見梶山雄一、赤松明彥譯，《大乘佛典‧中國‧日本篇》（一），pp.132-133）

（3）關於發聲部位，古代印度文法書云：「^字音發聲部位有八：胸、喉、頭、舌根、齒、鼻、唇、口蓋。」（參見梶山雄一、赤松明彥譯，《大乘佛典‧中國‧日本篇》（一），p.317，n.6）

[^37]: 檀＝陀【元】【明】【石】。（大正25，103d，n.6）

[^38]: 項＝頂【宮】【聖】【聖乙】【石】。（大正25，103d，n.7）

項：1.頸的後部，亦泛指頸。（《漢語大詞典》（十二），p.229）

[^39]: 齗（^ㄧㄣˊ）：同「齦」，1.牙床。《急就篇》卷三：「鼻口脣舌齗牙齒。」顏師古注：「齗，齒根肉也。」（《漢語大詞典》（十二），p.1455）

[^40]: 《大智度論》卷30：「^十方諸佛所說法，皆無有我亦無我所，但諸法和合假名眾生，如機關木人，雖能動作，內無有主，身亦如是。」（大正25，281a22-25）

《一切經音義》卷21：「^機關木人（韓康注易云：樞機制動之主也。按：機即樞機，用資轉動關鍵，義在密；能言其木人無心，但以闇密繩楔而能運動，令喻業體都無作者而能生起種種果報也）。」（大正54，439a14-15）

[^41]: 是＝言【宋】【元】【明】【宮】【聖乙】。（大正25，103d，n.9）

[^42]: 融＝鎔【宋】【元】【明】【宮】。（大正25，103d，n.10）

[^43]: 如犍闥婆城：無智於空眾入中見我及法，求樂自滿；慧者知無我法，顛倒願息。非身想為身，非心想為心。（印順法師，《大智度論筆記》〔C015〕p.211）

[^44]: 樓櫓（^ㄌㄨˇ）：古代軍中用以瞭望、攻守的無頂蓋的高臺。建於地面或車、船之上。（《漢語大詞典》（四），p.1275）

[^45]: 之＝揵闥婆城【聖乙】。（大正25，103d，n.17）

[^46]: 野馬：4.指野外蒸騰的水氣。《莊子‧逍遙游》："野馬也，塵埃也。生物之以息相吹也。"郭象注："野馬者，游氣也。"成玄英疏："此言青春之時，陽氣發動，遙望藪澤之中，猶如奔馬，故謂之野馬也。"唐玄應《一切經音義》卷三"野馬"孫星衍校正："或問：'遊氣何以謂之野馬？'答云：'馬，特塺字假音耳。野塺（^ㄇㄟˊ），言野塵也。'"（《漢語大詞典》（十），p.409）

[^47]: 唯識：非身想為身，非心想為心。（印順法師，《大智度論筆記》〔C013〕p.206）

[^48]: 參見釋厚觀、郭忠生合編，〈《大智度論》之本文相互索引〉，《正觀》（6），p.25：《大智度論》卷4（大正25，86a）；卷4（大正25，93a1-8）；卷5（大正25，95b16-17）。

[^49]: 參見Lamotte（1944, p.370,
n.1）：事實上，犍闥婆城（gandhabbanagara）乙詞，在Rhys
Davids-Stede之Pāli-English Dictionary確未收錄。

[^50]: 參見Lamotte（1944, p.370,
n.2）：這是《泡沫經》（Pheṇasutta）之頌文，巴利文見Saṃyutta（相應部）III,
p.142; Cullaniddesa（《小義釋》）,
p.680。漢譯本，《雜阿含經》卷10（265經）：「^觀色如聚沫，受如水上泡，想如春時燄，諸行如芭蕉，諸識法如幻，日種姓尊說。」（大正2，69a18-20）；《五陰譬喻經》，（大正2，501b18-20）；《水沫所漂經》，（大正2，502a26-28）。

[^51]: 郭忠生譯案：Lamotte顯然是將「幻網」看作也是一個比喻，而且是收在其注解所述之《泡沫經》中。這樣的解說應該是受到《大正藏》標點之影響──「色如聚沫受如泡想如野馬。行如芭蕉識如幻及幻網。經中空譬喻。」但印順法師，《大智度論》（標點本），p.224之標點與Lamotte之理解迥然有異──「色如聚沫，受如泡，想如野馬，行如芭蕉，識如幻，及《幻網經》中空譬喻。」印順法師認為此處《大智度論》是舉《泡沫經》及《幻網經》，參見印順法師，《空之探究》，pp.88-89：「^《幻網經》沒有漢譯，《阿毘達磨順正理論》卷四引此經說：『佛告多聞諸聖弟子，汝等今者應如是學：諸有過去、未來、現在眼所識色，此中都無常性、恆性，廣說乃至無顛倒性，出世聖諦，皆是虛偽妄失之法。』（大正29，350c）《成唯識寶生論》也引述此經，「都無常性」以下，譯為：「無有常定、無妄、無異（的）實事可得，或如所有，或無倒性，悉皆非有，唯除聖者出過世間，斯成真實。」（《成唯識寶生論》卷4（大正31，91c））這是說：一切世間法，都是虛偽妄失法，沒有常、恆、不異的實性可得。《幻網經》也有如「見幻事」的譬喻（《阿毘達磨順正理論》卷50（大正29，623b）），與《撫掌喻經》相同。」

[^52]: 參見Lamotte（1944, p.371, n.1）：例如Saṃyutta（《相應部》）, IV,
pp.194-195。（相當於《雜阿含經》卷43（1175經）（大正2，315b-316a））

《雜阿含經》卷43（1175經）：「^譬如有邊國王，善治城壁，門下堅固，交道平正。於四城門置四守護，悉皆聰慧，知其來去。當其城中，有四交道，安置床榻，城主坐上。若東方使來，問守門者：城主何在？彼即答言：主在城中，四交道頭床上而坐。彼使聞已，往詣城主，受其教令，復道而還。南、西、北方遠使來人，問守門者：城主何在？彼亦答言：在其城中，四交道頭。彼使聞已，悉詣城主，受其教令，各還本處。

佛告比丘：我說斯譬，今當說義：所謂城者，以譬人身麤色，如《篋毒蛇譬經》說。善治城壁者，謂之正見。交道平正者，謂內六入處。四門者，謂四識住。四守門者，謂四念處。城主者，謂識受陰。使者，謂正觀。如實言者，謂四真諦。復道還者，以八聖道。」（大正2，315c19-316a5）

[^53]: 參見Lamotte（1944, p.372,
n.1）：在巴利佛典中並無旋火輪（alātacakra）之比喻，但中觀學派經常使用，參見Madh.vṛtti（《淨明句論》）,
p.173, p.219, p.238, p.419等。

[^54]: 如夢：結使眠中實無而著，得道覺時乃知無實；無明眠力無而見有；無眠力不應喜瞋而喜瞋；眾生身見力故起二十我見，覺已知無。（印順法師，《大智度論筆記》〔C015〕p.211）

煩惱：二十我我所見依五陰起。（印順法師，《大智度論筆記》〔C018〕p.217）

[^55]: 唯識：無明眠力，種種無而見有。（印順法師，《大智度論筆記》〔C013〕p.206）

[^56]: 眠故＝眠力故【聖乙】，＝眠中【石】。（大正25，103d，n.31）

[^57]: 參見《雜阿含經》卷5（109經）（大正2，34b13-35a2）。

[^58]: 頭＝尺【宋】【元】【明】【宮】。（大正25，103d，n.37）

[^59]: 夢有夢空之諍：依緣生識云何言無；但念力轉，法緣生，云何有實。（印順法師，《大智度論筆記》〔C015〕p.211）

[^60]: 如影：見聞覺知實不可得，遮正見光有我法影，業影隨逐，空無有實。（印順法師，《大智度論筆記》〔C015〕p.211）

[^61]: 叵：1.不，不可。（《漢語大詞典》（一），p.957）

[^62]: 般若：實慧如大火聚，不可觸捉。（印順法師，《大智度論筆記》〔C004〕p.187）

另參見《大智度論》卷18：「^般若波羅蜜，譬如大火焰，四邊不可取，無取亦不取。」（大正25，190c23-24）

[^63]: 三障：業隨逐人，無一時捨。（印順法師，《大智度論筆記》〔C013〕p.207）

[^64]: 參見Lamotte（1944, p.376,
n.1）：此項教理可見諸Dhammasaṅgaṇi（《法集論》）, §617, p.139；

《大毘婆沙論》卷13（大正27，64a5）；《俱舍論》卷1（大正29，2b-c）。

《大毘婆沙論》卷13：「^色處有二十種，謂：1青、2黃、3赤、4白；5長、6短、7方、8圓、9高、10下、11正、12不正；13雲、14煙、15塵、16霧、17影、18光、19明、20闇。有說：色處有二十一，謂前二十及空一顯色。如是諸色或有顯故可知，非形故，謂青、黃、赤、白、影、光、明、闇及空一顯色；或有形故可知，非顯故，謂身表業；或有顯、形故可知，謂餘十二種色。若非顯、形故可知者，無也。」（大正27，64a5-11）

[^65]: 參見Lamotte（1944, p.377,
n.1）：《大毘婆沙論》卷75（大正27，389c26）。

[^66]: 參見Lamotte（1944, p.377,
n.2）：《大毘婆沙論》卷76：「諸行亦爾，從未來世入現在世，從現在世入過去世。」（大正27，393a14-15）這是該論在批評譬喻者與分別論者時，所列出該二部派之見解。

[^67]: 新新＝漸漸【宮】。（大正25，104d，n.5）

[^68]: 參見Lamotte（1944, p.377,
n.3）：《大毘婆沙論》卷76：「^有法（saddharma）已生、已有、已作、有為、有所作、緣已生、有盡法、有費法、有離法、有滅法、有壞法，欲令不壞，無有是處。」（大正27，394a29-b2）

[^69]: （1）㷮：燒焦的木頭。（《漢語大字典》（三），p.2228）

（2）火曹：燒焦的木頭。（《漢語大詞典》（七），p.14）

[^70]: 色蘊：影無觸，非身根得，故但虛誑。

色法生必有香味觸等。瓶等二根知故有。（印順法師，《大智度論筆記》〔D001〕p.236）

[^71]: 空：不自在故空。空而心生眼見。（印順法師，《大智度論筆記》〔C014〕p.209）

[^72]: 如鏡中像：法非四作；空五眾作受，無智起貪瞋，得道者不然；不生不滅誑惑人眼；緣生無性。（印順法師，《大智度論筆記》〔C015〕p.211）

鏡中像是否實有，部派間有不同的看法，參見《大毘婆沙論》卷75：「^問：水鏡等中所有影像為是實有、非實有耶？譬喻者說：此非實有。所以者何？面不入鏡，鏡不在面，如何鏡上有面像生？阿毘達磨諸論師言：此是實有，是眼所見，眼識所緣，色處攝故。」（大正27，390c3-7）

[^73]: 參見Lamotte（1944, p.378,
n.1）：這是原始佛典之教理，參見《施羅經》（Selāsutta），見Saṃyutta，（《相應部》）I,
p.134；《雜阿含經》卷4（1203經）（大正2，327b-c）；《別譯雜阿含經》卷12（219經）（大正2，455a）；《俱舍論》卷8（大正29，44c）否認「像」之實有，因為一處無二法並生，因為它不是相續，因為它是二因所生。

[^74]: 有＝無【聖】【聖乙】【石】。（大正25，104d，n.13）

[^75]: 「非自作、非他作、非共作、非無因作」，參見《雜阿含經》卷12（302經）（大正2，86a13-b3）；《雜阿含經》卷12（288經）（大正2，81a18-b8）；《中論》卷2〈12
觀苦品〉：「^自作及他作，共作無因作，如是說諸苦，於果則不然。」（大正30，16b22-23）。

另外，有關「四門不生」之論法，可參見《中論》卷1〈1
觀因緣品〉：「^諸法不自生，亦不從他生，不共不無因，是故知無生。」（大正30，2b）

[^76]: 〔苦〕－【聖】【石】。（大正25，104d，n.16）

[^77]: 〔是苦樂和合因緣〕－【宋】【元】【明】【宮】【聖】【石】。（大正25，104d，n.17）

[^78]: 求欲＝欲求【宋】【元】【明】【宮】。（大正25，104d，n.18）

[^79]: 明＝眼【石】。（大正25，104d，n.24）

[^80]: 空：緣生不自在故空。（印順法師，《大智度論筆記》〔C014〕p.209）

[^81]: （1）參見《中論》卷1〈1 觀因緣品〉：

^果先於緣中，有無俱不可，先無為誰緣，先有何用緣。」（大正30，2c20-21）

※ 印順法師，《中觀論頌講記》，pp.70-71：

^有的說：緣中果雖沒有生，但已有果法的存在，這存在的果法，有說是果的能生性，有說是果的體性。因為緣中已有果，所以在沒有生果時，已可說是緣，從此緣能生。

有的說：緣中雖還沒有生果，也還沒有果，但從以前的經驗，知道他是緣。如過去見過從炭生火，現在見了炭也就可以知他是火緣。從這樣的緣，能生後果。

這兩個不同的見解，就是因中有果派，因中無果派，其實同樣是不對的。

〔破因中無果論〕「果」還沒有生起之前，不能說某法是緣。如「先於緣中」去觀察他，先有果體呢？還是先無果？先「有」先「無」二者，都是「不可」的。假定說緣中「先無」果，那這個緣到底是「誰」的「緣」呢？因中無果者，常從世俗的經驗，以為從前見過，所以知道是某法的緣。但現在是抉擇真理，不能以世間的常識作證。並且，你執著緣中無果；不能答覆現前研討的對象，卻想引用過去的來證成。過去的是緣中無果不是呢？過去的還不能決定，卻想拿來證明現在的，豈不是以火救火嗎？

〔破因中有果論〕若說緣中「先」已「有」果，那還「用緣」做什麼？為了生果才需要緣；果既先有了，還要緣做什麼呢？一般人，總以為緣中先有果的可能性，或果的體性存在，加上其他條件的引發，就可顯現起來了。他們常從植物的種子去考察，才產生這樣的結論。不知因果的正義，決不是那樣的。如一粒豆種，種下土去，將來可生二十粒豆，若說這二十粒，早就具體而微的在這粒豆種中，那麼，這種豆，還是從前種生的，從前那一粒種豆，不是有更多的豆嗎？這樣的一一推上去，那不是幾百年前的豆種中所有的豆果，多到不可計數了嗎？因中先有果，是不可以的。若緣中先有果，緣就沒有生果的功能，也就不成其為緣了！這就是用二門破。

（2）《中論》卷3〈20 觀因果品〉：

^若眾緣和合，而有果生者；和合中已有，何須和合生。

若眾緣和合，是中無果者；云何從眾緣，和合而果生？（大正30，26b4-12）

※ 印順法師，《中觀論頌講記》，pp.355-356：

^第一頌破因中有果論：「若」如所說，在「眾緣和合」的時候，「而有果」法的「生」起，那就有不可避免的過失。因緣「和合中」，既「已有」了果法，為什麼還要等待因緣「和合」才能「生」呢？要等待眾緣的和合，豈不是說明了沒有和合時，眾緣中即無果嗎？否則，就不必和合而生？

第二頌破因中無果論：「若」說「眾緣和合」「中」沒有「果」，而果是從眾緣和合中生的；這同樣的不合理，既承認眾緣和合中無有果，就不可說「從眾緣和合而果生」！如一個瞎子不能見，把許多瞎子和合起來，還不是同樣的不能見？所以，因緣和合中沒有果，即不能說從因緣和合生果。

[^82]: （1）參見《中論》（青目釋）卷3〈20 觀因果品〉：

^若眾緣和合，是中有果者，和合中應有，而實不可得。

若從眾緣和合中有果者，若色應可眼見，若非色應可意知，而實和合中果不可得，是故和合中有果，是事不然。復次，

若眾緣和合，是中無果者，是則眾因緣，與非因緣同。

若眾緣和合中無果者，則眾因緣即同非因緣，如乳是酪因緣，若乳中無酪，水中亦無酪，若乳中無酪則與水同，不應言但從乳出，是故眾緣和合中無果者，是事不然。」（大正30，26b16-26）

（2）提婆菩薩造，婆藪開士釋，《百論》卷2：「^若因中先有果者，則乳中有酪酥等，亦酥中有酪乳等。若乳中有酪酥等，則一因中多果；若酥中有酪乳等，則一果中多因。如是先後因果、一時，俱有過，若因中無果亦如是過，是故因中有果無果，是皆無生。」（大正30，179a7-12）

（3）另參見《中論》（青目釋）卷2〈13
觀行品〉（大正30，18b29-c5）。

[^83]: 參見《中論》（青目釋）卷2〈1 觀因緣品〉：

^若果非有生，亦復非無生，亦非有無生，何得言有緣？

若緣能生果，應有三種：若有、若無、若有無。如先偈中說，緣中若先有果不應言生，以先有故。若先無果不應言生，以先無故，亦應與非緣同故。有無亦不生者，有無名為半有半無，二俱有過；又有與無相違，無與有相違，何得一法有二相？如是三種求果生相不可得故，云何言有因緣。」（大正30，3a2-10）

[^84]: 中邊：非有非無非有無，語亦不受名中道。（印順法師，《大智度論筆記》〔C005〕p.189）

[^85]: 如化：法無生住滅；身本無因從先世心生今世身，緣滅即果滅，雖空能令眾生喜瞋；無初中後，生無從來，滅無所去；如法性自然常淨。（印順法師，《大智度論筆記》〔C015〕p.211）

[^86]: 十四變化心，參見《大毘婆沙論》卷72（大正27，374a2-17）。

[^87]: 參見Lamotte（1944, p.382,
n.1）：十四變化心分別配置於四禪，其原則是在自地及下地，見《俱舍論》卷27（大正29，144a-b）。

[^88]: 捫（^ㄇㄣˊ）：1.執持，按住。《詩‧大雅‧抑》："莫捫朕舌，言不可逝矣。"毛傳："捫，持也。"2.指蒙住。3.撫摸。4.攀，挽。（《漢語大詞典》（六），p.724）

[^89]: 智者大師撰《法界次第初門》卷下之上：

^一、能作小，二、能作大，三、能作輕，四、能作自在，五、能有主，六、能遠到，七、能動地，八、隨意所作。......

一、能作小：以變化力，能自作己之小身，亦化作他之小身，或化作世界所有小物，乃至皆如微塵，是為能作小。

二、能作大：以變化力，自化作己之大身，亦化作他之大身，或化作世界所有大物，乃至滿虛空，是為能作大。

三、能作輕：以變化力，能自輕己身，亦輕他身，或輕世界及所有，乃至令如鴻毛，是為能作輕。

四、能作自在：以變化力，能以大為小，以小為大，以長為短，以短為長，如是等種種中，能作自在也。

五、能有主：以變化力，能化為大人，心無所下，降伏一切，攝受一切，於一切眾生，而得自在，故名為有主。

六、能遠到：以變化力，故能遠到，有四種：一、飛行遠到，二、此沒彼出，三、移遠令近，不往而到，四、一念遍到十方，是為遠到。

七、能動地：以變化力，能令大地六種震動，及十八種震動，故名能動。

八、隨意所欲盡能得：以變化力，能得一身能作多身，多身能作一身；石壁皆過，履水蹈虛，手捫日月；能轉四大──地作水、水作地，火作風、風作火，石作金、金作石，是為隨意所欲盡能得。（大正46，693b9-c17）

[^90]: 參見《俱舍論》卷27：「^神境智類總有五種：一、修得，二、生得，三、呪成，四、藥成，五、業成，曼馱多王及中有等諸神境智是業成攝。」（大正29，145a1-3）

[^91]: 生＝主【宋】【宮】，生＋（先）【元】【明】。（大正25，105d，n.8）

[^92]: 因＝有【聖】【石】。（大正25，105d，n.9）

[^93]: 唯識：身本無此因，但從先世心生今世身。（印順法師，《大智度論筆記》〔C013〕p.206）

[^94]: 空：空能令起喜瞋。（印順法師，《大智度論筆記》〔C014〕p.209）

[^95]: 參見《雜阿含經》卷31（882經）：「^譬如閻浮提一切河，四大河為第一，謂恒河、新頭、搏叉、司陀。如是一切善法，不放逸為第一。」（大正2，222b19-21）

《增壹阿含經》卷21：

^世尊告諸比丘：「今有四大河水從阿耨達泉出。云何為四？所謂恒伽、新頭、婆叉、私陀。彼恒伽水牛頭口出向東流，新頭南流師子口出，私陀西流象口中出，婆叉北流從馬口中出。」（大正2，658b27-c2）

另參見《大智度論》卷7（大正25，114a14-28）。

此外，經論亦提到閻浮提有五大河，參見《雜阿含經》卷30（大正2，215a），《中阿含經》卷2（大正1，428c），《發智論》卷1（大正26，918c）等。

[^96]: 參見釋厚觀、郭忠生合編，〈《大智度論》之本文相互索引〉，《正觀》（6），p.25：《大智度論》卷6（大正25，104a9-b17）。

[^97]: （1）參見《大智度論》卷80：

^有為法從因緣和合生虛誑，菩薩以慧眼觀，不見是有為法實。有為法有種種名，所謂作法、有為、數法、相法，若有若無。以有為故，可說無為，有為相尚不可得，何況無為！

問曰：有為法是有相，無為法是無相，今何以有為相中說無相？

答曰：無為有二種：一者，無相寂滅，無戲論如涅槃；二者，相待，無，因有而生，如廟堂上無馬，能生無心；此無心是生諸煩惱因緣。

云何是無為法？是菩薩不見此有無等法，但見諸法如、法性、實際。

問曰：汝先言離有則無無，今云何見如、法性、實際。

答曰：不見有為法若常、樂、我、淨等，是虛誑法若無，即是諸法實。見無生法故，能離有生法；是無生法無定實相可取，但能令人離虛誑有生法，故名無生。（大正25，625b3-18）

（2）另參見《大智度論》卷51：

^問曰：有為法，因緣和合虛誑故言無；如、法性、實際、不思議性，是無為實法，名為實際，云何言無？

答曰：無為空故言無。復次，佛說離有為，無為法不可得，有為法實相即是無為法。復次，觀是有為法虛誑，如：如、法性、實際，是實。以人於法性取相起諍故，言無法性；或說有，或說無，各有因緣故無咎。如實際，不可思議性亦如是。世間檀波羅蜜著故有，出世間檀波羅蜜無故空；為破慳貪故，言有檀波羅蜜，破邪見故，言檀波羅蜜無；為度初學者說言有，若聖人心中說言無。（大正25，424a11-22）

（3）「無為實法，如何言無？」一、無為空故言無。二、有為實相即無為，離有為法，無無為故。三、人於法性起諍，故言無。（參見印順法師，《大智度論筆記》〔B015〕p.138）

[^98]: （1）六因：[能作因](file:///C:WINDOWSTEMPsutra.htm#0_2#0_2)、俱有因、同類因、相應因、遍行因、異熟因。參見《發智論》卷1（大正26，920c5-921a10）；《俱舍論》卷7（大正29，30a-36b）；印順法師，《說一切有部為主的論書與論師之研究》pp.189-190。

^〔1〕^能作因：除自體之外，其餘一切有為、無為之諸法，能成為自體之生因者，皆稱為能作因。（不限時分）

^〔2〕^俱有因：即同時存在之俱有法，相互為因之義。（剎那同時的有為諸法（一分））

^〔3〕^同類因：同類之法連續產生時，前法即為後法之同類因。（前後異時，同性類，三性各生自類）

^〔4〕^相應因：於俱有因之中，屬於心與心所間之相互關係者，即為相應因。（剎那同時的心、心所法）

^〔5〕^遍行因：於同類因之中，作用力強盛之煩惱（即遍行惑），能遍行於一切染污法，故稱為遍行因。（前後異時，同性類，煩惱遍行）

^〔6〕^異熟因：即惡業及有漏之善業為因，招感無記之果報時，稱為異熟因。（前後異時，異性類，約善惡對無記說）

（2）四緣：因緣、所緣緣、增上緣、等無間緣。參見《大智度論》卷32（大正25，296b-297b）；《俱舍論》卷7（大正29，36b11-37b18）。

印順法師，《中觀論頌講記》，p.66：

^〔1〕^因緣：有部說因緣，體性是一切有為法，在有為法作六因中的前五因（同類因，俱有因，相應因，遍行因，異熟因）時，都名因緣。意義是能為親因的緣。

^〔2〕^次第緣：就是等無間緣，體性是一分的心心所法。前念的心心所法，能為次第的後念心心所法生起之緣，所以叫次第緣。有部的因緣，是通於三世的，次第緣則限於過去現在，因為未來世的心心所法，是雜亂的，還沒有必然的次第性。過去現在中，還要除去阿羅漢的最後心，因為剎那滅後，不再引生後念的心心所，所以也不是次第緣。

^〔3〕^緣緣：就是所緣緣。心心所的生起，必有他的所緣境，這所緣境，能為心心所生起之緣，所以叫（所）緣緣。像滅諦無為等，都是所緣的，可知的，所以緣緣通於一切法。

^〔4〕^增上緣：不論那一法，凡是有生起他法的勝用，或者不礙其他法的生起，都叫增上緣。這本可以總括一切緣，這裡是指三緣以外的一切。

[^99]: 空：非謂不見，無實用故空。（印順法師，《大智度論筆記》〔C014〕p.209）

[^100]: 十喻：為解法空。以易解空喻難解空，以心不著處解心著處，若著十喻應更說餘。

（印順法師，《大智度論筆記》〔C014〕p.208）

[^101]: ┌ 易解空 --- 心不著處

法有二種 ┴ 難解空 --- 心著處
（印順法師，《大智度論筆記》〔A003〕p.6）

[^102]: 空：空即不生不滅。（印順法師，《大智度論筆記》〔C014〕p.209）

[^103]: 空有＃：以聲遮聲非求聲也。（印順法師，《大智度論筆記》〔C006〕p.192）

[^104]: 依據印順法師，《大智度論》（標點本）（一），p.236校勘：「上八字是衍文，應刪。」

[^105]: 參見釋厚觀、郭忠生合編，〈《大智度論》之本文相互索引〉，《正觀》（6），p.25：《大智度論》卷5（大正25，99b1-10）；另參見《大智度論》卷25（大正25，246a）。

[^106]: 名＝者【元】【明】【聖乙】。（大正25，106d，n.1）《高麗藏》亦作「名」（第14冊，435b11）。

[^107]: 參見《佛說放鉢經》（大正15，449b）。

[^108]: （1）蹈藉：亦作"蹈籍"。（《漢語大詞典》（十），p.530）

（2）蹈籍：亦作"蹈藉"。1.猶踐踏，2.猶欺凌。（《漢語大詞典》（十），p.530）

[^109]: 拘制：1.拘禁，繫縛。4.牽制。（《漢語大詞典》（六），p.483）

[^110]: 苦：生老病死，天上墮落。（印順法師，《大智度論筆記》〔C030〕p.234）

[^111]: 戒定＝施戒【宋】【元】【明】【宮】。（大正25，106d，n.10）

[^112]: 猗：2.依，靠著。（《漢語大詞典》（五），p.75）

[^113]: 無所依之禪定，參見《雜阿含經》卷33（926經）（大正2，235c-236b）；印順法師，《初期大乘佛教之起源與開展》，pp.278-285及pp.1210-1227。

[^114]: 〔定〕－【宋】【元】【明】【宮】。（大正25，106d，n.11）

[^115]: 微妙慧：取法相為粗，於諸法相不取不捨為妙。

破煩惱得法相為粗，入如相不損不失不破不壞無染無著為妙。

（印順法師，《大智度論筆記》〔C015〕p.211）

[^116]: 二種菩薩：結業肉身、法身。

法身自在，過老病死，悲愍眾生在世界中，嚴土化生。（印順法師，《大智度論筆記》〔C012〕p.205）

[^117]: 佛、法身菩薩之別：滿未滿異。（印順法師，《大智度論筆記》〔C015〕p.211）

[^118]: 除＝餘【宋】【元】【明】【宮】。（大正25，106d，n.26）

[^119]: 斷結：得佛時，得法身時。（印順法師，《大智度論筆記》〔C018〕p.216）

[^120]: 參見釋厚觀、郭忠生合編，〈《大智度論》之本文相互索引〉，《正觀》（6），p.25：《大智度論》卷5（大正25，97a26-c4）。

[^121]: 二忍：柔順忍，無生忍。

生忍，法忍。　　　　（印順法師，《大智度論筆記》〔C018〕p.216）

[^122]: 二種菩薩。最後肉身，見十方化佛於空中坐。（印順法師，《大智度論筆記》〔C012〕p.205）

[^123]: 四加行：煖增長為頂，頂增長為忍：無異法但增長異。（印順法師，《大智度論筆記》〔A055〕p.92）

[^124]: 中邊：觀眾生，離三際，不墮常斷二邊。（印順法師，《大智度論筆記》〔C005〕p.189）

生等、生忍。忍惡不瞋，忍讚不喜，觀眾生離三際。（印順法師，《大智度論筆記》〔C012〕p.204）

[^125]: 甚深法：緣中非有果無果而果生。入三脫門得常樂果。觀法非空不空、相不相、作不作，心亦不著。（印順法師，《大智度論筆記》〔C002〕p.183）

因緣即空假中。（印順法師，《大智度論筆記》〔C002〕p.184）

[^126]: 參見釋厚觀、郭忠生合編，〈《大智度論》之本文相互索引〉，《正觀》（6），p.25：《大智度論》卷5（大正25，99a）。

[^127]: 空：緣生即空即中。（印順法師，《大智度論筆記》〔C014〕p.209）

參見《中論》卷4〈24
觀四諦品〉：「^眾因緣生法，我說即是空，亦為是假名，亦是中道義。」（大正30，33b11-12）

[^128]: 還＝說【聖乙】。（大正25，107d，n.4）

[^129]: 《中論》卷3（青目釋）〈15 觀有無品〉：

^若法有定性，非無則是常，先有而今無，是則為斷滅。

若法性定有，則是有相非無相，終不應無。若無則非有，即為無法，先已說過故，如是則墮常見。若法先有，敗壞而無者，是名斷滅。何以故？有不應無故，汝謂有無各有定相故。若有斷常見者，則無罪福等，破世間事，是故應捨。（大正30，20b26-c4）

《大智度論》卷15：「^若諸法相實有，不應無；若諸法先有今無，則是斷滅。」（大正25，170b21-23）

[^130]: 不常不斷，參見《中論》卷1〈1
觀因緣品〉：「^不生亦不滅，不常亦不斷，不一亦不異，不來亦不出。」（大正30，1c8-9）

[^131]: 「亦不有無」，參見《中論》卷3〈15
觀有無品〉：「^佛能滅有無，於化迦旃延，經中之所說，離有亦離無。」（大正30，20b1-2）

[^132]: 甚深法：心識滅，言語斷，不常不斷，不有不無。（印順法師，《大智度論筆記》〔C002〕p.184）

《中論》卷3〈18
觀法品〉：「^諸法實相者，心行言語斷，無生亦無滅，寂滅如涅槃。」（大正30，24a3-4）

[^133]: 文殊師利本緣，是在說明文殊菩薩過去生中謗法的因緣。參見《諸法無行經》卷下（大正15，759a2-761a29）；《雜譬喻經》（7經）《喜根喻》（大正4，523c13-28）；參見印順法師，《永光集》，〈大智度論之作者及其翻譯〉，p.99。

[^134]: 《摩訶般若波羅蜜經》卷14〈47
兩過品（丹兩不和合品）〉：「^十二頭陀：一、作阿蘭若，二、常乞食，三、納衣，四、一坐食，五、節量食，六、中後不飲漿，七、塚間住，八、樹下住，九、露地住，十、常坐不臥，十一、次第乞食，十二、但三衣。」（大正8，320c5-9）

[^135]: 滅＋（法）【聖乙】。（大正25，107d，n.24）

[^136]: （煩）＋惱【宋】【元】【明】【宮】【石】。（大正25，107d，n.26）