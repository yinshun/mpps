【經】 ^jin-89-1

云何為[^3]八十隨形好？ ^jin-89-2

一者、無見頂；[^4]二者、鼻直高好，孔不現；[^5]三者、眉如初生月，紺[^6]琉璃色；[^7] ^jin-89-3

四者、耳輪埵[^8]成；[^9]五者、身堅實[^10]，如那羅延[^11]；[^12] ^jin-89-4

\`2580\`六者、骨際[^13]如鉤鎖[^14]；[^15]七者、身一時迴如象王；[^16]八者、行時足去地四寸，而印文現；[^17] ^jin-89-5

九者、爪[^18]如赤銅色，薄而潤澤；[^19]十者、膝骨堅著圓好；[^20] ^jin-89-6

十一者、身淨潔；十二者、身柔軟；十三者、身不曲；十四者、指長纖圓； ^jin-89-7

十五者、指文[^21]莊嚴；[^22]十六者、脈深；[^23]十七者、踝不現；[^24]十八者、身潤澤；[^25] ^jin-89-8

十九者、身自持[^26]，不逶迤[^27]；[^28]二十者、身滿足；[^29] ^jin-89-9

\`2581\`二十一者、識滿足；[^30]二十二者、容儀[^31]備足；二十三者、住處安，無能動者；[^32] ^jin-89-10

二十四者、威震一切；[^33]二十五者、一切樂觀；[^34] ^jin-89-11

二十六者、面不大長；[^35]二十七者、正容貌，不撓[^36]色；[^37]二十八者、面具足滿；[^38] ^jin-89-12

二十九者、脣赤如頻婆果色；[^39]三十者、音響深；[^40] ^jin-89-13

三十一者、臍[^41]深圓好；[^42]三十二者、毛右旋； ^jin-89-14

三十三者、手足滿；[^43]三十四者、手足如意；[^44] ^jin-89-15

\`2582\`三十五者、手文明直；三十（684c）六者、手文長；三十七者、手文不斷；[^45] ^jin-89-16

三十八者、一切惡心眾生見者和悅；[^46]三十九者、面廣姝[^47]；[^48]四十者、面淨滿[^49]如月；[^50] ^jin-89-17

四十一者、隨眾生意，和悅與[^51]語；[^52]四十二者、毛孔出香氣；[^53]四十三者、口出無上香； ^jin-89-18

四十四者、儀容如師子；[^54]四十五者、進止[^55]如象王；[^56]四十六者、行法如鵝王；[^57] ^jin-89-19

四十七者、頭如摩陀羅[^58]果[^59]；[^60]四十八者、一切聲分具足；[^61]四十九者、牙\`2583\`利；[^62] ^jin-89-20

五十者、舌色赤；五十一者、舌薄；[^63] ^jin-89-21

五十二者、毛紅色；五十三者、毛潔淨；[^64] ^jin-89-22

五十四者、廣長眼；[^65]五十五者、孔門相具足[^66]；[^67] ^jin-89-23

五十六者、手足赤白如蓮華色；[^68] ^jin-89-24

五十七者、臍[^69]不出；[^70]五十八者、腹不現；[^71]五十九者、細腹； ^jin-89-25

六十者、身不傾動；[^72]六十一者、身持重[^73]；六十二者、其身分大；[^74]六十三者、身長； ^jin-89-26

六十四者、手足淨潔[^75]軟澤；[^76]六十五者、邊光各一丈；[^77]六十六者、光照\`2584\`身而行；[^78] ^jin-89-27

六十七者、等視眾生；[^79]六十八者、不輕眾生； ^jin-89-28

六十九者、隨眾生音聲不過不減；[^80]七十者、說法不差[^81]；七十一者、隨眾生[^82]語言而為說法；[^83]七十二者、一發[^84]音報眾聲；[^85]七十三者、次第有因緣說法；[^86] ^jin-89-29

七十四者、一切眾生不能盡觀相[^87]；[^88]七十五者、觀者無厭足；[^89] ^jin-89-30

七十六者、髮長好；[^90]七十七者、髮不亂；[^91]七十八者、髮旋好；[^92]七十九者、髮色好[^93]如青珠；[^94] ^jin-89-31

八十者、手足有德相。[^95] ^jin-89-32

須菩提！是[^96]八十隨形好，佛身成就。 ^jin-89-33

如是，（685a）須菩提！菩薩摩訶薩以二施攝取眾生，所謂財施、法施，是為菩薩希有難及事。 ^jin-89-34

云何為菩薩摩訶薩愛語攝取眾生？ ^jin-89-35

菩薩摩訶薩以六波羅蜜為眾生說法，作是言：『汝行六波羅蜜，攝一切善法。』 ^jin-89-36

云何為菩薩摩訶薩利行攝取眾生？ ^jin-89-37

菩薩摩訶薩長夜教眾生，令行六波羅蜜。[^97] ^jin-89-38

云何為菩薩摩訶薩同事攝取眾生？ ^jin-89-39

菩薩摩訶薩以五神通力故種種變化，入五道中，與眾生同事。[^98] ^jin-89-40

以此四事而攝取之。 ^jin-89-41

復次，須菩提！菩薩摩訶薩行般若波羅蜜時，教化眾生：『善男子！當善學分別諸字，亦當善知一字乃至四十二字。一切語言，皆入初字門；一切語言，亦入第二字門；乃至第四十二字門，一切語言皆入其中。一字皆入四十二字，四十二字亦入一字。』是眾生應如是善學四十二字。 ^jin-89-42

善學四十二字已，能善說字法；善說字法[^99]已，善說無字法。 ^jin-89-43

須菩提！如佛善知字法[^100]、善知字、善知無字，為無字法故說字法。 ^jin-89-44

何以故？須菩提！過一切名字故[^101]，名為佛法。」[^102] ^jin-89-45

須菩提白佛言：「世尊！若眾生畢竟不可得，法亦不可得，法性亦不可得，畢竟空故[^103]、無始空故。世尊！菩薩摩訶薩行般若波羅蜜，行禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜時，行四禪、四無量心、四無色定，三十七助道法，十八空，行空、無相、無作三昧，八背捨、九次第定，佛十力、四無所畏、四無礙智、十八不共法、三十二相、八十隨形好，云何住報得五神通為眾生說法？[^104] ^jin-89-46

眾生實不可得；眾生不可得[^105]故，色不可得，乃至識亦不可得；五眾（685b）不可得故，六波羅蜜乃至八十隨形好皆不可得。 ^jin-89-47

是不可得中，無眾生、無色乃至無[^106]八十隨形好。世尊！云何菩薩摩訶薩行般若波羅蜜，為眾生說法？ ^jin-89-48

世尊！菩薩行般若波羅蜜時，菩薩尚不可得，何況當有菩薩法！」 ^jin-89-49

佛告須菩提：「如是！如是！如汝所言。 ^jin-89-50

眾生不可得故，當知是內空、外空、內外空、空空、大空、第一義空、有為空、無為空、畢竟空、無始空、散空、諸法空、自相空、性空、不可得空、無法空、有法空、無法有法空[^107]。[^108] ^jin-89-51

\`2587\`眾生不可得故[^109]，當知五陰空、十二入空[^110]、十八界空，十二因緣空、四諦空，我空，壽者、命者、生者、養者、育者、眾數者、人者、作者、使作者、起者、使起者、受者、使受者、知者、見者皆空。 ^jin-89-52

眾生不可得故，當知四禪空、四無量心空、四無色定空，當知四念處空乃至八聖道分空，空空、無相空、無作空，八背捨空、九次第定空。 ^jin-89-53

眾生不可得故，當知佛十力空、四無所畏空，四無礙智空、十八不共法空，當知須陀洹果空、斯陀含果空、阿那含果空、阿羅漢果空、辟支佛道空，當知菩薩地空，當知阿耨多羅三藐三菩提空。 ^jin-89-54

須菩提！菩薩摩訶薩如是見一切法空，為眾生說法，不失諸空相。[^111] ^jin-89-55

是菩薩如是觀時，知一切法無礙；知一切法無礙已，不壞諸法相，不二不分別，但為眾生如實說法。[^112] ^jin-89-56

譬如佛所化人，化人復化作無量千萬億人，有教令布施者，有教持戒、有教忍辱、有教精進、有教禪定、有教智慧、有教四禪、四無量心、四無色定者。於汝意云何[^113]？佛所化人有分別破壞諸法不？」 ^jin-89-57

須菩提言：「不也！世尊！是化人無心、無心數法，云何（685c）分別破壞諸法？」 ^jin-89-58

「以是故，須菩提！當知菩薩摩訶薩行般若波羅蜜，為眾生如應說法，拔出眾生於顛倒地，令眾生各得如所應住地，以不縛不脫法故。 ^jin-89-59

何以故？須菩提！是色不縛不脫，受、想、行、識不縛不脫；色無縛無脫不是色，受、想、行......識無縛無脫不是識。 ^jin-89-60

何以故？色畢竟清淨故，受、想、行、識乃至一切法若有為、若無為，亦畢竟清淨故。[^114] ^jin-89-61

如是，須菩提！菩薩摩訶薩為眾生說法，亦不得眾生及一切法。 ^jin-89-62

一切法不可得故，菩薩以不住法故，住諸法相中，所謂色空，乃至有為、無為法空。[^115] ^jin-89-63

何以故？色乃至有為、無為法自性不可得故，無有住處。 ^jin-89-64

無所有法不住無所有法，所有法不住所有法[^116]，自性法不住自性法，他性法不住他性法。 ^jin-89-65

何以故？是一切法皆不可得故。不可得法當住何處？[^117] ^jin-89-66

如是，須菩提！菩薩摩訶薩行般若波羅蜜，以是諸空，能如是說法，如是行般若波羅蜜，於諸佛及聲聞、辟支佛無有過。 ^jin-89-67

何以故？諸佛[^118]、菩薩、辟支佛、阿羅漢得是法已，為眾生說法，亦不轉諸法相。 ^jin-89-68

何以故？如、法性、實際不可轉故。 ^jin-89-69

所以者何？諸法性無故。」[^119] ^jin-89-70

須菩提白佛言：「世尊！若法性、如、實際不轉，色與法性異不？色與如、實際異不？受、想、行、識，乃至有為、無為法，世間、出世間，有漏、無漏異不？」[^120] ^jin-89-71

\`2589\`佛言：「不也！色不異法性、不異如、不異實際[^121]；受、想、行、識，乃至有漏、無漏亦不異。」[^122] ^jin-89-72

須菩提白佛言：「世尊！若『色不異法性、不異如、不異實際，受、想、行、識，乃至有漏、無漏不異』者，云何分別黑法有黑報，所謂地獄、餓鬼、畜生；白法有白報，所（686a）謂天[^123]及人；黑白法有黑白報；不黑不白法有不黑不白報，所謂須陀洹果、斯陀含果、阿那含果、阿羅漢果、辟支佛道、阿耨多羅三藐三菩提？」[^124] ^jin-89-73

佛告須菩提：「世諦故，分別說有果報，非第一義；第一義中不可說因緣果報。 ^jin-89-74

何以故？是第一義，實無有相，無有分別，亦無言說，所謂色乃至有漏、無漏法，不生不滅相、不垢不淨，畢竟空、無始空故。」[^125] ^jin-89-75

須菩提白佛言：「世尊！若『以世諦故分別說有果報，非第一義』者，一切凡夫人應有須陀洹果、斯陀含果、阿那含果、阿羅漢果、辟支佛道、阿耨多羅三藐三菩提！」[^126] ^jin-89-76

\`2590\`佛告須菩提：「於汝意云何？凡夫人為知是世諦法[^127]、是第一義諦[^128]不？若知，是凡夫人應是須陀洹果乃至阿耨多羅三藐三菩提。 ^jin-89-77

須菩提！以凡夫人實不知世諦、不知第一義諦、不知道、不知分別道果，云何當有諸果？ ^jin-89-78

須菩提！聖人知世諦、知第一義諦，有道、有修道，以是故聖人差別有諸果。」[^129] ^jin-89-79

須菩提白佛言：「世尊！修道得果不？」 ^jin-89-80

佛言：「不也！須菩提！修道不得果，不修道亦不得果，亦不離道得果，亦不住道中得果。[^130] ^jin-89-81

如是，須菩提！菩薩摩訶薩行般若波羅蜜時，為眾生故分別果，亦不分別是有為性、無為性。」[^131] ^jin-89-82

「世尊！若不分別有為性、無為性得諸果者，云何世尊自說：『三結盡，名須陀洹果；婬、怒、癡薄故，名斯陀含果；五此間結盡，名阿那含果；五彼間結盡，名阿羅漢果；所有集法皆滅散相，名辟支佛道；一切煩惱習斷故，名阿耨多羅三藐三菩提』？ ^jin-89-83

世尊！我當云何知不分別有為性、無為性得諸果？」[^132] ^jin-89-84

佛告須菩提：「（686b）汝以須陀洹果、斯陀含果、阿那含果、阿羅漢果、辟支佛道、阿耨多羅三藐三菩提，是諸果是有為、是無為？」 ^jin-89-85

須菩提言：「世尊！皆是無為！」 ^jin-89-86

「須菩提！無為法中有分別不？」 ^jin-89-87

「不也！世尊！」 ^jin-89-88

「須菩提[^133]！若善男子、善女人通達一切法若有為、若無為一相，所謂無相，是時有分別若有為、若無為不？」 ^jin-89-89

「不也！世尊！」 ^jin-89-90

「如是，須菩提！菩薩摩訶薩為眾生說法，不分別諸法，所謂內空故，乃至無法有法空故。是菩薩自得無所著法，亦教人令得無所著法──若檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，初禪乃至第四禪，慈、悲、喜、捨，無邊虛[^134]空處乃至非有想非無想處，若四念處乃至一切種智。 ^jin-89-91

是菩薩自不著故，亦教他[^135]令得無所著，無所著故無所礙。[^136] ^jin-89-92

譬如佛所化人布施，亦不受布施報，但為度眾生故；乃至行一切種智，不受一切種智報。 ^jin-89-93

菩薩摩訶薩亦如是，行六波羅蜜，乃至一切法──有漏無漏、有為無為，不住亦不受報，但為度眾生故。何以故？是菩薩摩訶薩善達一切諸法相故。」[^137] ^jin-89-94

【經】[^163] ^jin-89-95

須菩提白佛言：「世尊！云何菩薩善達諸法相？」[^165] ^jin-89-96

佛告須菩提：「譬如化人不行婬、怒、癡，不行色乃至識，不行內、外法，不行諸煩惱結使，不行有漏法、無漏法，世間法、出世間法，有為法、無為法，亦無聖果；菩薩亦如是，無有是事，亦不分別是法，是名善[^167]達諸法相。」 ^jin-89-97

須菩提言：「世尊！化人云何有修道？」[^168] ^jin-89-98

佛言：「化人修道，不垢不淨，亦不在五道生[^169]死。須菩提！於汝意云何？佛[^170]所化\`2598\`人，有根本實事、有垢有淨不？」 ^jin-89-99

須菩提言：「不也！佛所化人，無有根本實事，亦無垢[^171]無淨，亦不在五道生死。」 ^jin-89-100

「如是，須菩提！菩薩摩（688a）訶薩善達諸法相，亦如是。」[^172] ^jin-89-101

須菩提言：「世尊！一切色如化不？一[^173]切受、想、行、識如化不？」 ^jin-89-102

佛言：「一切色如化，一切受、想、行、識如化。」 ^jin-89-103

「世尊！若一切色如化、一切受想行識如化、一切法如化，化人無色、無受想行識、無垢無淨、無五道生死亦無解脫處，菩薩有何等功用？」 ^jin-89-104

佛告須菩提：「於汝意云何？菩薩摩訶薩本行菩薩道時，頗見有眾生從地獄、餓鬼、畜生、人、天[^174]中得解脫不？」 ^jin-89-105

須菩提言[^175]：「不也！世尊！」 ^jin-89-106

佛言：「如是！如是！須菩提！菩薩摩訶薩不見眾生從三界得解脫。何以故？菩薩摩訶薩見知一切法如幻、如化。」[^176] ^jin-89-107

「世尊！若菩薩摩訶薩見知一切法如幻、如化，為何事故行六波羅蜜、四禪、四無量心、四無色定、三十七助道法，乃至行大慈大悲、淨佛國土、成就眾生？」 ^jin-89-108

佛告須菩提：「若眾生自知諸法如幻、如化，菩薩摩訶薩終不於阿僧祇劫為眾生行菩薩道。須菩提！以眾生自不知諸法如幻、如化，以是故，菩薩摩訶薩於無量阿僧祇劫\`2599\`行六波羅蜜，成就眾生、淨佛國土，得阿耨多羅三藐三菩提。」 ^jin-89-109

須菩提白佛言：「世尊！若一切法如夢、如響[^177]、如影、如焰、如幻、如化，眾生在何處住，菩薩行六波羅蜜而拔出之？」 ^jin-89-110

「須菩提！眾生但住名相虛妄憶想分別中，是故菩薩行般若波羅蜜，於名相虛妄中拔出眾生。」[^178] ^jin-89-111

須菩提白佛言：「世尊！何等是名？何等是相？」 ^jin-89-112

佛言[^179]：「此名強作假施設，所謂此色、此受想行識，[^180]此男、此女，此大、此小，此地獄、此畜生、此餓鬼，此人、此天，此有為、此無為，此須陀洹果、斯陀含果、阿那含果、阿羅漢果、辟支佛道，（688b）此佛道。 ^jin-89-113

須菩提！一切和合法皆是假名，以名取諸法，是故為名。[^181] ^jin-89-114

一切有[^182]為法但有名相，凡夫愚人於中生著。菩薩摩訶薩行般若波羅蜜，以方便力故，於名字中教令遠離，作是言：『諸眾生！是名但有空[^183]名，虛妄憶想[^184]分別中生，汝等莫著虛妄憶想！此事本末皆無，自性空故，智者所[^185]不著。』 ^jin-89-115

如是，須菩提！菩薩摩訶薩行般若波羅蜜，以方便力故，為眾生說法。[^186] ^jin-89-116

須菩提！是為名。 ^jin-89-117

何等為相？ ^jin-89-118

須菩提！有二種相，凡夫人所著處。何等為二？一者、色相，二者、無色相。 ^jin-89-119

須菩提！何等名『色相』？諸[^187]所有色，若麁若細、若好若醜，皆是空；是空法中憶想分別著心，是名為『色相』。[^188] ^jin-89-120

何等是『無色相』？諸無色法，憶想分別，著心取相故生煩惱，是名『無色相』。 ^jin-89-121

是菩薩摩訶薩行般若波羅蜜，以方便力故，教眾生遠離是相，著無相法中，令不墮二法，所謂是相、是無相。如是，須菩提！菩薩摩訶薩行般若波羅蜜，教化[^189]眾生遠離相，令住無相性中。」[^190] ^jin-89-122

須菩提白佛言：「世尊！若一切法但有名相，云何菩薩行般若波羅蜜能自饒益，亦教他人令得善利？云何菩薩具足諸地，從一地至一地，教化眾生令得三乘？」 ^jin-89-123

佛告須菩提：「若諸法根本定[^191]有、非但名相者[^192]，菩薩行般若波羅蜜時，不能自益，\`2601\`亦不能利益他人。[^193] ^jin-89-124

須菩提！諸法無有根本實事、但有名相，是故菩薩行般若波羅蜜時，能具足禪波羅蜜，無相故；毘梨耶波羅蜜、羼提波羅蜜、尸羅波羅蜜、檀波羅蜜，無相故；[^194]具足四禪波羅蜜、四無量心波羅蜜、四無色定波羅蜜，無相故；具（688c）足四念處波羅蜜，無相故；乃至具足八聖道分波羅蜜，無相故；具足內空波羅蜜，無相故；乃至具足無法有法空波羅蜜，無相故；足[^195]具八[^196]背捨波羅蜜，無相故；具足九次第定波羅蜜，無相故；具足佛十力波羅蜜，無[^197]相故；乃至具足十八不共法波羅蜜，無相故。 ^jin-89-125

是菩薩，無相故，自具足是善[^198]法，亦教他人令具足善法，無相故。[^199] ^jin-89-126

須菩提！若諸法相當實有如毫[^200]釐[^201]許者，菩薩摩訶薩行般若波羅蜜時，不能知諸法無相、無憶念得阿耨多羅三藐三菩提、亦教眾生令得無漏法。何以故？一切無漏法無相、無憶念故。 ^jin-89-127

如是，須菩提！菩薩摩訶薩行般若波羅蜜，以無漏法利益眾生。」[^202] ^jin-89-128

須菩提白佛言：「世尊！若一切法無相、無憶念，云何數是聲聞法、是辟支佛法、是\`2602\`菩薩法、是佛法？」[^203] ^jin-89-129

佛告須菩提：「於汝意云何？無相法與聲聞法異不？」 ^jin-89-130

「不也！世尊[^204]！」 ^jin-89-131

「無相法與辟支佛法、菩薩法、佛法異不？」 ^jin-89-132

「不也！世尊！」 ^jin-89-133

佛告須菩提：「無相法即是須陀洹果、斯陀含果、阿那含果、阿羅漢果、辟支佛法、菩薩法、佛法？」 ^jin-89-134

須菩提言：「如是！世尊！」[^205] ^jin-89-135

「須菩提！以是因緣故，當知一切法皆是無相。[^206] ^jin-89-136

須菩提！菩薩摩訶薩學是一切法無相，[^207]得增益善法，所謂六波羅蜜，四禪、四無量心、四無色定，四念處乃至十八不共法。何以故？菩薩不以餘法為要，如三解脫門，所謂空、無相、無作。所以者何？一切善法皆入三解脫門。何以故？一切法自相空，是名空解脫門；一切法無相，是名無相解脫門；一切法無作無起相，是名無作解脫門。[^208] ^jin-89-137

若菩薩摩訶薩學三解（689a）脫門，是時能學五陰相，能學十二入相，能學十八界相，能學四聖諦、十二分因緣法，能學內空、外空乃至無法有法空，能學六波羅蜜、四念處乃至八聖道分，能學佛十力、四無所畏、四無礙智、十八不共法。」 ^jin-89-138

須菩提白佛言：「世尊！云何菩薩摩訶薩行般若波羅蜜，能學五受陰相？」[^209] ^jin-89-139

佛告須菩提：「菩薩行般若波羅蜜，知色相，知色生滅，知色如。[^210] ^jin-89-140

云何知色相？知色畢竟空，內分[^211]異、虛、無實，譬如水沫無堅固，是為知色相。[^212] ^jin-89-141

云何知色生滅？色生時無所從來、去無所至，若不來不去，是為知色生滅相。[^213] ^jin-89-142

云何知色如？是色如不生不滅、不來不去、不增不減[^214]、不垢不淨，是為[^215]知色如。須菩提！如名如實不虛，如前，後、中亦爾，常不異，是為知色如。[^216] ^jin-89-143

\`2604\`云何知受相？云何知受生滅？云何知受如？ ^jin-89-144

菩薩知諸受相[^217]如水中泡，一起一滅，是為知受相。[^218] ^jin-89-145

知受生滅者，是受無所從來、去無所至，是為知受生滅。 ^jin-89-146

知受如者，是如不生不滅、不來不去、不增不減、不垢不淨，是為知[^219]受如。 ^jin-89-147

云何知想相？云何知想生滅？云何知想如？ ^jin-89-148

知想相者，是想如焰，水[^220]不可得，而妄生水想[^221]，是為知想相。[^222] ^jin-89-149

知想生滅者，是想無所從來，去無所至，是為知想生滅。 ^jin-89-150

知想如者，諸想如不生不滅、不來不去、不增不減、不垢不淨，不轉於實相，是為知想如。 ^jin-89-151

云何知行相？云何知行生滅？云何知行如？ ^jin-89-152

知行相者，行如芭蕉，葉葉除却，不得堅實，是為知行相。[^223] ^jin-89-153

知行生滅者，諸行生無所從來，去無所至，是為知行生滅。 ^jin-89-154

知行如者，諸行不生不滅、不來不去、不增不減、（689b）不垢不淨，是為知行如。 ^jin-89-155

云何知識相？云何知識生滅？云何知識如？ ^jin-89-156

知識相者，如幻師幻作四種兵，無有實，識亦如是[^224]。[^225] ^jin-89-157

\`2605\`知識生滅者，是識生時無所從來，滅時無所去，是為知識生滅。 ^jin-89-158

知識如者，知識不生不滅、不來不去、不垢不淨、不增不減，是為知識如。 ^jin-89-159

云何知諸[^226]入？眼、眼性空，乃至意、意性空；色、色性空，乃至法、法性[^227]空。 ^jin-89-160

云何知界？眼[^228]、眼界空，色、色界空，眼識、眼識界空；乃至意識界亦如是。 ^jin-89-161

云何知四聖諦？ ^jin-89-162

知苦聖諦時，遠離二法，知[^229]苦諦[^230]不二不別，是名苦聖諦。[^231]集、滅[^232]、道亦如是。 ^jin-89-163

云何知苦如[^233]？苦聖諦即是如，如即[^234]是苦聖諦。集、滅、道亦如是。[^235] ^jin-89-164

云何知十二因緣？知十二因緣不生相，是名知十二因緣。」[^236] ^jin-89-165

須菩提白佛言：「世尊！若菩薩摩訶薩行般若波羅蜜時，各各分別知諸法，將無以色性壞法性，乃至一切種智性壞法性耶？」[^237] ^jin-89-166

佛告須菩提：「若法性外更有法者，應壞法性。法性外法不可得，是故不壞。 ^jin-89-167

何以故？須菩提！佛及佛弟子知法性外法不可得故，不[^238]說法性外有法。 ^jin-89-168

如是，須菩提！菩薩摩訶薩行般若波羅蜜，應學法性。」[^239] ^jin-89-169

須菩提白佛言：「世尊！菩薩摩訶薩若學法性，為無[^240]所學？」 ^jin-89-170

佛告須菩提：「菩薩摩訶薩若[^241]學法性，則學一切法。何以故？一切法即是法性。」[^242] ^jin-89-171

須菩提白佛言：「世尊！何[^243]因緣故一切法即是法性？」 ^jin-89-172

佛言：「一切法皆入無相無為性中，以是因緣故，學法性則學一切法。」[^244] ^jin-89-173

須菩提白佛言：「世尊！若一切法即是法性，菩薩摩訶薩何以學般若波羅蜜[^245]、禪波羅蜜、毘梨耶波羅蜜、（689c）羼提波羅蜜、尸羅波羅蜜、檀波羅蜜？ ^jin-89-174

菩薩摩訶薩何以學初禪，第二、第三、第四禪？ ^jin-89-175

菩薩摩訶薩何以學慈、悲、喜、捨？ ^jin-89-176

何以學無邊虛空處、無邊識處、無所有處、非有想非無想處？ ^jin-89-177

何以學四念處、四正勤、四如意足、五根、五力、七覺分、八聖道分？ ^jin-89-178

何以學空、無相、無作解脫門？ ^jin-89-179

\`2607\`何以學八背捨、九次第定，佛十力、四無所畏、四無礙智、十八不共法？ ^jin-89-180

何以學六神通？ ^jin-89-181

何以學三十二相、八十隨形好？ ^jin-89-182

何以學生剎利大姓、婆羅門大姓、居士大[^246]家？ ^jin-89-183

何以學生四天王天處、三十三天、夜摩天、兜率陀天、化樂天、他化自在天？ ^jin-89-184

何以學生梵天王住處、光音天、遍淨天、廣果天、無想定、淨居天？ ^jin-89-185

何以學生無邊空處、生無邊識處、生無所有處、生非有想非無想處？[^247] ^jin-89-186

何以學初發意地，第二、第三、第四、第五、第六、第七、第八、第九、第十地[^248]？ ^jin-89-187

何以[^249]學聲聞地、辟支佛地、菩薩法位？[^250] ^jin-89-188

何以學成就眾生、淨佛國土？ ^jin-89-189

何以學諸陀羅尼？ ^jin-89-190

何以學樂說法？ ^jin-89-191

何以學阿耨多羅三藐三菩提，學已得一切種智、知一切法？ ^jin-89-192

世尊！諸法法性中無是分別！世尊！將無菩薩墮非道中？何以故？世尊！法性中無如是分別。法性中無色，無受、想、行、識，諸法性亦不遠離色、受、想、行、識。色即是法性，法性即是色；受、想、行、識亦爾，[^251]一切法亦如是。」 ^jin-89-193

佛告須菩提：「如是！如是！如汝所言：『色即是法性，受、想、行、識即是法性。』須菩提！菩[^252]薩摩訶薩行般若波羅蜜時，若法性外見有法者，為不求阿耨多羅三藐三菩提。菩薩摩訶薩行般若波羅蜜時，知一切法性即是阿耨多羅三藐三（690a）菩提；以是故，菩薩摩訶薩行般若波羅蜜時，知一切法即是法性已，以無名相之法以名相[^253]說，所謂是色，是受、想、行、識，乃至是阿耨多羅三藐三菩提。[^254] ^jin-89-194

須菩提！譬如工幻師、若幻師[^255]弟子，多人處立，幻作種種形色──男、女，象、馬，端嚴園林，及諸廬[^256]館[^257]、流泉[^258]、浴池、衣服、臥具、香華、瓔珞、餚饍、飲食，作眾伎樂，以樂眾人。 ^jin-89-195

又復幻作人，令布施、持戒、忍辱、精進、禪定、修智慧。 ^jin-89-196

是幻師復幻作剎利大姓、婆羅門大姓、居士大家，四天王天處、須彌山三十三天、夜摩天、兜率陀天、化樂天、他化自在天以示眾人，復幻作梵眾天乃至非有想非無想天，復[^259]幻作須陀洹、斯陀含、阿那含、阿羅漢、辟支佛。 ^jin-89-197

菩薩摩訶薩從初發意行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，行初地乃至行十地，入菩薩位，遊戲神通，成就眾生，淨佛國土，遊戲諸禪、解脫、三昧，行佛十力、四無所畏、四無礙智、十八不共法、大慈大悲，具足佛身三十二相、八十隨形好，以示眾人。[^260] ^jin-89-198

是中無智之人歎：『未曾有！是人多能，巧為眾事，娛[^261]樂眾人，種種形色，乃至三十二相、八十隨形好莊嚴佛身。』 ^jin-89-199

其中有智之士思惟言：『未曾有也！是中無有實事，而以無所有法娛樂眾人，令有形相，無事事相，無有有相』。[^262] ^jin-89-200

如是，須菩提！菩薩摩訶薩不見離法性有法，行般若波羅蜜，以方便力故，雖不得眾生，而自布施，亦教人布[^263]施，讚歎布[^264]施法，歡喜讚歎行布施者；自持戒，亦教人持戒......；自忍辱，亦教人忍辱......；自精進，亦教人精進......；自行禪，亦教人行禪......；自（690b）修智慧，亦教人修智慧，讚歎修智慧法，歡[^265]喜讚歎修智慧者。 ^jin-89-201

自行十善，亦教人[^266]行十善，讚歎行十善法，歡喜讚歎行十善者。 ^jin-89-202

自受行五戒，亦教他人受行五戒[^267]，讚歎五戒法，歡喜讚歎受行五戒者。 ^jin-89-203

自受八戒齋，亦教他人受八戒齋，讚歎八戒齋法，歡喜讚歎行八戒齋者。 ^jin-89-204

自行初禪，乃至自行第四禪。...... ^jin-89-205

自行慈、悲、喜、捨。...... ^jin-89-206

自行無邊空處乃至非有想非無想處，亦教他人行。...... ^jin-89-207

自行四念處乃至八聖道分。...... ^jin-89-208

自行三解脫門，佛十力，......乃至自行十八不共法，亦教他人行十八不共法，讚歎十八不共法，歡喜讚歎行十八不共法者。 ^jin-89-209

須菩提！若法性前、後、中有異者，是菩薩摩訶薩不能以方便力示法性、成就眾生。 ^jin-89-210

須菩提！以法性前、後、中無異，是故是[^268]菩薩[^269]行般若波羅蜜，為利益眾生故[^270]，行菩薩道。」[^271] ^jin-89-211

---

[^1]: 〔四攝品〕－【聖】。（大正25，684d，n.20）

[^2]: 七十八之餘＝七十八下訖第七十九品【宋】【元】，＝七十八之下【明】，＝七十八品下訖第七十九品【宮】，＝七十七品下訖第七十八品【聖】。（大正25，684d，n.21）

[^3]: 〔為〕－【宋】【元】【明】【宮】【聖】。（大正25，684d，n.24）

[^4]: （1）《大般若波羅蜜多經》卷470〈76
眾德相品〉：「如來頂相無能見者，是六十六。」（大正7，377c16）

（2）《一切經音義》卷4：

烏瑟膩沙（梵語也，如來頂相之號也。《觀佛三昧海經》云「如來頂上肉髻團圓當中涌起，高顯端嚴猶如天葢」；又一譯云「無見頂相」，各有深義也）。（大正54，329c10-11）

（3）烏瑟膩沙（uṣṇīṣa）：頂髻。最勝頂相。

（4）《翻譯名義集》卷5：「嗢瑟尼沙，此云髻。《無上依經》云：欝尼沙頂骨涌起，自然成髻，故名肉髻。烏瑟膩沙，此云佛頂。」（大正54，1138a25-27）

（5）肉髻：梵語嗢瑟尼沙的意譯。 釋迦牟尼
頭頂有肉團隆起如髻，故稱。為佛三十二相中的頂髻相。（《漢語大詞典》（八），p.1065）

[^5]: 《大般若波羅蜜多經》卷470〈76
眾德相品〉：「如來鼻高脩而且直，其孔不現，是三十三。」（大正7，377b12-13）

[^6]: 紺（ㄍㄢˋ）：天青色，深青透紅之色。（《漢語大詞典》（九），p.776）

[^7]: （1）《大般若波羅蜜多經》卷470〈76
眾德相品〉：「如來雙眉高顯光潤，形如初月，是四十一。」（大正7，377b19-20）

（2）《大般若波羅蜜多經》卷470〈76
眾德相品〉：「如來雙眉綺靡順次紺瑠璃^※^色，是第四十。」（大正7，377b18-19）

※案：《大正藏》原作「瑠」，今依《高麗藏》作「璃」（第4冊，159c8）。

[^8]: 埵＝𦖋【元】【明】，＝㻔【宮】【聖】。（大正25，684d，n.25）

[^9]: 《大般若波羅蜜多經》卷470〈76
眾德相品〉：「如來耳厚廣大脩長，輪埵成就，是四十二。」（大正7，377b20-21）

[^10]: 堅實：3.結實，健壯。（《漢語大詞典》（二），p.1118）

[^11]: （1）《一切經音義》卷26：「那羅延（此云力士，或云天中或云人中力士，或云金剛力士也，或云堅固力士）。」（大正54，472b8）

（2）《阿毘達磨大毘婆沙論》卷30：

如契經說：「菩薩身具那羅延力。」此力其量云何？

有作是說：「十凡牛力等一毫牛力，十毫牛力等一青牛力，十青牛力等一凡象力，十凡象力等一香象力，十香象力等一大諾健那力，十大諾健那力等一鉢羅塞建提力，十鉢羅塞建提力等半那羅延力，二半那羅延力等一那羅延力，菩薩身力與此力等。」（大正27，155a8-15）

（3）《阿毘達磨俱舍論》卷27〈7
分別智品〉：「那羅延力其量云何？十十倍增象等七力。謂^（1）^凡象、^（2）^香象、^（3）^摩訶諾健那、^（4）^鉢羅塞建提、^（5）^伐浪伽、^（6）^遮怒羅、^（7）^那羅延，後後力增前前十倍。

有說：前六，十十倍增敵那羅延半身之力，此力一倍成那羅延。

於所說中唯多應理。」（大正29，140c8-13）

[^12]: 《大般若波羅蜜多經》卷470〈76
眾德相品〉：「如來身分堅固充實逾那羅延，是五十二。」（大正7，377c1-2）

[^13]: 際：1.縫隙，合縫之處。6.會合，交會。12.交界，連接。（《漢語大詞典》（十一），p.1097）

[^14]: 鉤鎖：1.彎曲的鎖鏈。（《漢語大詞典》（十一），p.1246）

[^15]: 《大般若波羅蜜多經》卷470〈76
眾德相品〉：「如來骨節交結無隙猶若龍盤，是第十三。」（大正27，377a20）

[^16]: 《大智度論》卷34〈1
序品〉：「如象王視者，若欲迴身觀時，舉身俱轉。大人相者，身心專一，是故若有所觀，身心俱迴。」（大正25，310a11-13）

[^17]: 《大智度論》卷34〈1
序品〉：「足離地四指者，佛若常飛，眾生疑怪，謂佛非是人類，則不歸附；若足到地，則眾生以為與常人不異，不生敬心。是故，雖為行地，四指不到，而輪跡現。」（大正25，310a20-23）

[^18]: 爪（ㄓㄨㄚˇ）：3.人的指甲。亦指手指或手。（《漢語大詞典》（六），p.1101）

[^19]: 《大般若波羅蜜多經》卷470〈76
眾德相品〉：「如來指爪狹長薄潤，光潔鮮淨如華赤^※^銅，是為第一。」（大正7，377a7-8）

※案：《大正藏》原作「亦」，今依《高麗藏》作「赤」（第4冊，159a5）。

[^20]: 《大般若波羅蜜多經》卷470〈76
眾德相品〉：「如來膝輪妙善安布堅固圓滿，是第十四。」（大正7，377a20-21）

[^21]: 文：2.紋理，花紋。《左傳‧隱公元年》："
仲子生而有文在其手。"（《漢語大詞典》（六），p.1512）

[^22]: 《大般若波羅蜜多經》卷470〈76
眾德相品〉：「如來手足指約分明，莊嚴妙好如赤銅色，是六十七。」（大正7，377c16-17）

[^23]: 《大般若波羅蜜多經》卷470〈76
眾德相品〉：「如來筋脈盤結堅固，深隱不現，是為第五。」（大正7，377a12-13）

[^24]: 《大般若波羅蜜多經》卷470〈76
眾德相品〉：「如來兩踝俱隱不現，是為第六。」（大正7，377a13）

[^25]: 《大般若波羅蜜多經》卷470〈76
眾德相品〉：「如來身支潤滑柔軟，光悅鮮淨塵垢不著，是第十六。」（大正7，377a23-24）

[^26]: 持＝身【聖】。（大正25，684d，n.27）

[^27]: （1）逶迤＝委陀【石】。（大正25，684d，n.28）

（2）逶迤（ㄨㄟ
ㄧˊ）：亦作逶迆，亦作逶蛇：1.曲折綿延貌。2.曲折行進貌。3.游移徘徊貌，徐行貌。（《漢語大詞典》（十），p.977）

[^28]: 《大般若波羅蜜多經》卷470〈76
眾德相品〉：「如來自持不待他衛，身無傾動亦不逶迤，是^※^六十九。」（大正7，377c19-20）

※案：《大正藏》原作「時」，今依《高麗藏》作「是」（第4冊，160a22）。

[^29]: 《大般若波羅蜜多經》卷470〈76
眾德相品〉：「如來身支堅固稠密善相屬著，是第十八。」（大正7，377a25-26）

[^30]: 《大般若波羅蜜多經》卷470〈76
眾德相品〉：「如來所為先觀後作，軌範具足令識善淨，是七十六。」（大正7，377c27-28）

[^31]: 容儀：1.容貌舉止，容貌儀表。（《漢語大詞典》（三），p.1495）

[^32]: 《大般若波羅蜜多經》卷470〈76
眾德相品〉：「如來身支安定敦重，曾不掉動圓滿無壞，是第十九。」（大正7，377a26-27）

[^33]: 《大般若波羅蜜多經》卷470〈76
眾德相品〉：「如來威德遠震一切，惡心見喜，恐怖見安，是第七十。」（大正7，377c20-21）

[^34]: 《大般若波羅蜜多經》卷470〈76
眾德相品〉：「如來身相眾所樂觀嘗無厭足，是五十六。」（大正7，377c4-5）

[^35]: 《大般若波羅蜜多經》卷470〈76
眾德相品〉：「如來面門^※^不長不短、不大不小如量端嚴，是二十九。」（大正7，377b8-9）

※面門：頭的前部，臉。（《漢語大詞典》（十二），p.383）

[^36]: 撓（ㄋㄠˊ）：2.指惱亂，煩擾。（《漢語大詞典》（六），p.849）

[^37]: 《大般若波羅蜜多經》卷470〈76
眾德相品〉：「如來容儀能令見者無損、無染，皆生愛敬，是四十四。」（大正7，377b22-23）

[^38]: 《大般若波羅蜜多經》卷470〈76
眾德相品〉：「如來面貌光澤熈怡^※^，遠離頻蹙青赤等過，是五十九。」（大正7，377c7-9）

※熙怡：和樂，喜悅。（《漢語大詞典》（七），p.221）

[^39]: （1）《一切經音義》卷27：「頻婆果（色丹且潤之果，此方無之也）。」（大正54，492b22）

（2）《一切經音義》卷23：「脣口丹潔，如頻婆菓（丹，赤也；潔，淨也。頻婆菓者，其菓似此方林檎^※^，極鮮明赤者）。」（大正54，452b1）

※林檎：亦作"林禽"。植物名。又名花紅、沙果。落葉小喬木，葉卵形或橢圓形，花淡紅色。果實卵形或近球形，黃綠色帶微紅，是常見的水果。亦特指此種植物的果實。（《漢語大詞典》（四），p.803）

[^40]: 《大般若波羅蜜多經》卷470〈76
眾德相品〉：「如來發聲威震深遠，如象王吼明朗清徹，是三十一。如來音韻美妙具足如深谷響，是三十二。」（大正7，377b10-12）

[^41]: 臍＝齊【石】。（大正25，684d，n.30）

[^42]: 《大般若波羅蜜多經》卷470〈76
眾德相品〉：「如來臍深右旋圓妙，清淨光澤，是二十三。」（大正7，377b1-2）

[^43]: （1）《大般若波羅蜜多經》卷470〈76
眾德相品〉：「如來手足圓滿如意，軟淨光澤色如蓮華，是為第四。」（大正7，377a11-12）

（2）《大般若波羅蜜多經》卷470〈76
眾德相品〉：「如來手掌充滿柔軟，足下安平，是二十六。」（大正7，377b4-5）

[^44]: （1）《大般若波羅蜜多經》卷470〈76
眾德相品〉：「如來手足圓滿如意，軟淨光澤色如蓮華，是為第四。」（大正7，377a11-12）

（2）《佛說法乘義決定經》卷3：「世尊手足如意柔軟。」（大正17，659b23-24）

[^45]: 《大般若波羅蜜多經》卷470〈76
眾德相品〉：「如來手文深長明直潤澤不斷，是二十七。」（大正7，377b5-6）

[^46]: 《大般若波羅蜜多經》卷470〈76
眾德相品〉：「如來威德遠震一切，惡心見喜，恐怖見安，是第七十。」（大正7，377c20-21）

[^47]: （1）姝＝姝好【宋】【元】【明】【宮】，＝殊好【石】。（大正25，684d，n.31）

（2）姝（ㄕㄨ）：1.美好。（《漢語大詞典》（四），p.342）

[^48]: 《大般若波羅蜜多經》卷470〈76
眾德相品〉：「如來額廣圓滿平正形相殊妙，是四十五。」（大正7，377b23-24）

[^49]: 淨滿＝滿淨【宋】【元】【明】【宮】。（大正25，684d，n.32）

[^50]: 《大般若波羅蜜多經》卷470〈76
眾德相品〉：「如來面輪脩廣得所，皎潔光淨如秋滿月，是五十七。」（大正7，377c5-6）

[^51]: 與＝興【石】。（大正25，684d，n.33）

[^52]: 《大般若波羅蜜多經》卷470〈76
眾德相品〉：「如來音聲不高不下，隨眾生意和悅與言，是七十一。」（大正7，377c21-22）

[^53]: 《大般若波羅蜜多經》卷470〈76
眾德相品〉：「如來身所有諸毛孔中常^※^出如意微妙之香，是六十一。」（大正7，377c10-11）

※案：《大正藏》原作「當」，今依《高麗藏》作「常」（第4冊，160a10）。

[^54]: （1）《大般若波羅蜜多經》卷470〈76
眾德相品〉：「如來行步威容齊肅^※^如師子王，是為第八。」（大正7，377a14-15）

※案：《大正藏》原作「蕭」，今依《高麗藏》作「肅」（第4冊，159a14）。

（2）齊（ㄓㄞ）肅：莊重敬慎。《國語‧楚語下》："自公以下至於庶人，其誰敢不齊肅恭敬致力於神！"《漢書‧郊祀志上》："民之精爽不貳，齊肅聰明者，神或降之。"顏師古
注："齊讀曰齋。齋肅，莊敬也。"（《漢語大詞典》（十二），p.1434）

[^55]: 進止：1.進退。2.舉止，行動。（《漢語大詞典》（十），p.980）

[^56]: 《大般若波羅蜜多經》卷470〈76
眾德相品〉：「如來行步直進庠審如龍象王，是為第七。」（大正7，377a13-14）

[^57]: 《大般若波羅蜜多經》卷470〈76
眾德相品〉：「如來行步進止儀雅其猶鵝王，是為第十。」（大正7，377a16-17）

[^58]: 羅＝那【元】【明】。（大正25，684d，n.34）

[^59]: 《翻梵語》卷10：「摩陀羅菓，應云摩陀那，譯曰醉菓。」（大正54，1051a16）

[^60]: 《大般若波羅蜜多經》卷470〈76
眾德相品〉：「如來頭相周圓妙好，如末達那，亦猶天蓋，是六十三。」（大正7，377c12-13）

[^61]: 《大般若波羅蜜多經》卷470〈76
眾德相品〉：「如來法音隨眾大^※^小不增不減應理無差，是六十五。」（大正7，377c14-15）

※案：《大正藏》原作「不」，今依《高麗藏》作「大」（第4冊，160a16）。

[^62]: 《大般若波羅蜜多經》卷470〈76
眾德相品〉：「如來諸牙圓白光潔，漸次鋒利，是三十五。」（大正7，377b13-14）

[^63]: 《大般若波羅蜜多經》卷470〈76
眾德相品〉：「如來舌相軟薄廣長如赤銅色，是第三十。」（大正7，377b9-10）

[^64]: 《大般若波羅蜜多經》卷470〈76
眾德相品〉：「如來身毛紺青光淨，如孔雀項紅暉綺飾色類赤銅，是六十四。」（大正7，377c13-14）

[^65]: 《大般若波羅蜜多經》卷470〈76
眾德相品〉：「如來眼相脩廣，猶如青蓮華葉甚可愛樂，是三十七。」（大正7，377b15-16）

[^66]: 〔足〕－【宋】【宮】【聖】。（大正25，684d，n.35）

[^67]: 《大般若波羅蜜多經》卷470〈76
眾德相品〉：「如來諸竅清淨圓好，是五十四。」（大正7，377c3）

[^68]: 《大般若波羅蜜多經》卷470〈76
眾德相品〉：「如來手足圓滿如意，軟淨光澤色如蓮華，是為第四。」（大正7，377a11-12）

[^69]: （1）齎＝臍【宮】。（大正25，684d，n.36）

（2）《大正藏》原作「齎」，今依【宮】及《高麗藏》作「臍」（第14冊，1273b15）。

[^70]: 《大般若波羅蜜多經》卷470〈76
眾德相品〉：「如來臍厚不窪^※^不凸周匝妙好，是二十四。」（大正7，377b2-3）

※窪（ㄨㄚ）：亦作" 漥1
"。1.低陷，凹下。（《漢語大詞典》（八），p.456）

[^71]: 《大般若波羅蜜多經》卷470〈76
眾德相品〉：「如來腹形方正無欠，柔軟不現，眾相莊嚴，是二十二。」（大正7，377a29-b1）

[^72]: 《大般若波羅蜜多經》卷470〈76
眾德相品〉：「如來身支安定敦重，曾不掉動圓滿無壞，是第十九。」（大正7，377a26-27）

[^73]: 持重：4.穩重，謹慎。（《漢語大詞典》（六），p.550）

[^74]: 《大般若波羅蜜多經》卷470〈76
眾德相品〉：「如來身體長大端直，是五十三。」（大正7，377c2）

[^75]: 淨潔＝潔淨【石】。（大正25，684d，n.37）

[^76]: 《大般若波羅蜜多經》卷470〈76
眾德相品〉：「如來手足圓滿如意，軟淨光澤色如蓮華，是為第四。」（大正7，377a11-12）

[^77]: 《大智度論》卷4〈1
序品〉：「十五者、丈光相：四邊皆有一丈光，佛在是光中端嚴第一，如諸天、諸王寶光明淨。」（大正25，90c8-10）

[^78]: 《大般若波羅蜜多經》卷470〈76
眾德相品〉：「如來身有周匝圓光，於行等時恒自照曜，是二十一。」（大正7，377a28-29）

[^79]: 《大般若波羅蜜多經》卷470〈76
眾德相品〉：「如來等觀諸有情類，讚善毀惡而無愛憎，是七十五。」（大正7，377c26-27）

[^80]: 《大般若波羅蜜多經》卷470〈76
眾德相品〉：「如來法音隨眾大小不增不減應理無差，是六十五。」（大正7，377c14-15）

[^81]: 差＝著【元】【明】【宮】【聖】。（大正25，684d，n.38）

[^82]: 〔生〕－【宋】【宮】。（大正25，684d，n.39）

[^83]: 《大般若波羅蜜多經》卷470〈76
眾德相品〉：「如來能隨諸有情類言音意樂而為說法，是七十二。」（大正7，377c22-23）

[^84]: 發＝變【聖】。（大正25，684d，n.40）

[^85]: 《大般若波羅蜜多經》卷470〈76
眾德相品〉：「如來一音演說正法，隨有情類各令得解，是七十三。」（大正7，377c23-24）

[^86]: 《大般若波羅蜜多經》卷470〈76
眾德相品〉：「如來說法咸依次第，必有因緣言無不善，是七十四。」（大正7，377c24-26）

[^87]: 〔相〕－【宮】。（大正25，684d，n.41）

[^88]: 《大般若波羅蜜多經》卷470〈76
眾德相品〉：「如來相好，一切有情無能觀盡，是七十七。」（大正7，377c28-29）

[^89]: 《大般若波羅蜜多經》卷470〈76
眾德相品〉：「如來身相眾所樂觀嘗無厭足，是五十六。」（大正7，377c4-5）

[^90]: 《大般若波羅蜜多經》卷470〈76
眾德相品〉：「如來頭髮脩長紺青、稠密不白，是四十七。」（大正7，377b25-26）

[^91]: 《大般若波羅蜜多經》卷470〈76
眾德相品〉：「如來頭髮齊整無亂亦不交雜，是四十九。」（大正7，377b27-28）

[^92]: 《大般若波羅蜜多經》卷470〈76
眾德相品〉：「如來頭髮香潔細軟、潤澤旋轉，是四十八。」（大正7，377b26-27）

[^93]: 〔好〕－【宋】【元】【明】【宮】。（大正25，684d，n.42）

[^94]: 《大般若波羅蜜多經》卷470〈76
眾德相品〉：「如來頭髮脩長紺青、稠密不白，是四十七。」（大正7，377b25-26）

[^95]: 《大般若波羅蜜多經》卷470〈76
眾德相品〉：「如來手足及胸臆前俱有吉祥喜旋德相，文同綺畫色類朱丹，是第八十。」（大正7，378a2-3）

[^96]: 是＋（為）【元】【明】。（大正25，684d，n.43）

[^97]: 《大般若波羅蜜多經》卷470〈76
眾德相品〉：「善現！云何菩薩摩訶薩以利行事攝諸有情？善現！諸菩薩摩訶薩行深般若波羅蜜多時，於長夜中種種方便，勸諸有情精勤修學布施、淨戒、安忍、精進、靜慮、般若波羅蜜多，及餘種種殊勝善法常無懈廢。」（大正7，378a26-b2）

[^98]: 《大般若波羅蜜多經》卷470〈76
眾德相品〉：「善現！云何菩薩摩訶薩以同事事攝諸有情？善現！諸菩薩摩訶薩行深般若波羅蜜多時，以勝神通及大願力，現處地獄、傍生、鬼界、人、天等中，同彼事業方便攝受，令獲殊勝利益安樂。」（大正7，378b2-6）

[^99]: 〔善說字法〕－【宋】【宮】。（大正25，685d，n.1）

[^100]: 字法＝法【宋】【元】【明】【宮】，＝字【聖】。（大正25，685d，n.2）

[^101]: 〔故〕－【宋】【宮】。（大正25，685d，n.3）

[^102]: 《大般若波羅蜜多經》卷470〈76
眾德相品〉：「善現！是菩薩摩訶薩應如是善學四十二字入於一字，一字亦入四十二字，如是學已，於諸字中引發善巧，於引發字得善巧已，復於無字引發善巧。如諸如來、應、正等覺，於法善巧，於字善巧，以於諸法、諸字善巧，於無字中亦得善巧，由善巧故，能為有情說有字法、說無字法，為無字法說有字法。所以者何？離字、無字無異佛法，過一切字名真佛法。所以者何？以一切法、一切有情皆畢竟空、無際空故。」（大正7，378b20-29）

[^103]: 〔故〕－【宋】【元】【明】【宮】。（大正25，685d，n.4）

[^104]: （1）《放光般若經》卷18〈79 超越法相品〉：

須菩提白佛言：「世尊！眾生不可得，法亦不可得見，諸法空故。世尊！菩薩云何行六波羅蜜、四禪、四等及四空定？......云何行三十二相、八十種好？云何行六神通為眾生說法？」（大正8，127b27-c4）

（2）《大般若波羅蜜多經》卷470〈76 眾德相品〉：

具壽善現白言：「世尊！若一切法、一切有情皆畢竟空、無際空故超諸字者，則一切法、一切有情自性畢竟皆不可得，諸菩薩摩訶薩云何修行布施波羅蜜多乃至般若波羅蜜多？云何修行四靜慮、四無量、四無色定？云何修行四念住乃至八聖道支？云何修行空、無相、無願解脫門？云何安住內空乃至無性自性空？云何安住真如乃至不思議界？云何安住苦、集、滅、道聖諦？云何修行八解脫乃至十遍處？云何修行極喜地乃至法雲地？云何修行一切陀羅尼門、三摩地門？云何修行五眼、六神通？云何修行如來十力乃至十八佛不共法？云何修行無忘失法、恒住捨性？云何修行一切智、道相智、一切相智？云何修行三十二大士相、八十隨好？云何安住異熟六種波羅蜜多及六神通為諸有情宣說正法？」（大正7，378b29-c15）

[^105]: 〔眾生不可得〕－【宋】【宮】。（大正25，685d，n.5）

[^106]: 〔無〕－【宋】【宮】。（大正25，685d，n.6）

[^107]: 空＋（眾生不可得故）【元】【明】。（大正25，685d，n.7）

[^108]: 《大般若波羅蜜多經》卷470〈76 眾德相品〉：

佛告善現：「如是！如是！如汝所說。一切有情皆不可得，一切有情施設亦不可得，一切法皆不可得，一切法施設亦不可得。由不可得、都無所有，無所有故，當知內空、外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空。」（大正7，379b14-21）

[^109]: 案：《大正藏》原無「眾生不可得故」，今依【元】及前後文義補上「眾生不可得故」等字。

[^110]: 〔空〕－【聖】【石】。（大正25，685d，n.8）

[^111]: 《大般若波羅蜜多經》卷470〈76
眾德相品〉：「善現！諸菩薩摩訶薩行深般若波羅蜜多時，見一切法皆悉空已，為諸有情宣說諸法令離顛倒。雖為有情宣說諸法，而於有情都無所得，於一切法亦無所得，於諸空相不增不減、無取無捨。由是因緣，雖說諸法而無所說。」（大正7，379c16-21）

[^112]: 《大般若波羅蜜多經》卷470〈76
眾德相品〉：「善現！是菩薩摩訶薩於一切法如是觀時得無障智，由此智故不壞諸法，無二分別，為諸有情如實宣說，令離妄想顛倒執著，隨其所應趣三乘果，證得究竟常樂涅槃。」（大正7，379c21-25）

[^113]: 何＋（分別）【元】【明】。（大正25，685d，n.11）

[^114]: 《大般若波羅蜜多經》卷470〈76 眾德相品〉：

佛言：「善現！由此因緣，當知菩薩摩訶薩眾亦復如是行深般若波羅蜜多，為諸有情如應說法，雖不分別破壞法相，而能如實安立有情，令其安住所應住地；雖於有情及一切法都無所得，而令有情解脫妄想顛倒執著，無縛無脫為方便故。所以者何？善現！色本性乃至識本性無縛無脫。若法本性無縛無脫，是法非色乃至非識。何以故？色乃至識畢竟淨故。......善現！有為法、無為法本性無縛無脫。若法本性無縛無脫，是法非有為法、非無為法。何以故？有為法、無為法畢竟淨故。」（大正7，380a15-381b12）

[^115]: 《大般若波羅蜜多經》卷470〈76
眾德相品〉：「如是，善現！諸菩薩摩訶薩行深般若波羅蜜多時。雖為有情宣說諸法，而於有情及諸法性都無所得。所以者何？以諸有情及一切法不可得故。復次，善現！諸菩薩摩訶薩行深般若波羅蜜多時，以無所得而為方便，住一切法無所得中。謂以無所得而為方便，住色空乃至識空；......以無所得而為方便，住有為法、無為法空。」（大正7，381b12-c27）

[^116]: 〔所有...法〕八字－【宋】【元】【明】【宮】。（大正25，685d，n.13）

[^117]: 《大般若波羅蜜多經》卷470〈76
眾德相品〉：「善現當知！非無性法住無性法，非有性法住有性法，非無性法住有性法，非有性法住無性法；非自性法住自性法，非他性法住他性法，非自性法住他性法，非他性法住自性法。所以者何？是一切法皆不可得，不可得法當何所住？」（大正7，382a26-b2）

[^118]: 佛＋（及）【石】。（大正25，685d，n.14）

[^119]: 《大般若波羅蜜多經》卷470〈76
眾德相品〉：「如是，善現！諸菩薩摩訶薩行深般若波羅蜜多時，以是諸空修遣諸法，亦能如實說示有情。若菩薩摩訶薩能如是行甚深般若波羅蜜多，於佛、菩薩、獨覺、聲聞一切賢聖皆無過失。所以者何？諸佛、菩薩、獨覺、聲聞一切賢聖於是法性皆能隨覺，既隨覺已，為諸有情無倒宣說。雖為有情宣說諸法，而於法性無轉無越。所以者何？諸法實性即真法界、真如、實際，如是法界、真如、實際皆不可轉亦不可越。何以故？如是法界、真如、實際皆無自性都不可得，非不可得法有可轉越故。」（大正7，382b2-13）

[^120]: 《大般若波羅蜜多經》卷471〈76 眾德相品〉：

爾時，具壽善現白佛言：「世尊！若真法界、真如、實際無轉無越者，色乃至識與真法界、真如、實際為有異不？......有漏法、無漏法與真法界、真如、實際為有異不？世間法、出世間法與真法界、真如、實際為有異不？有為法、無為法與真法界、真如、實際為有異不？」（大正7，382b24-383a7）

[^121]: 際＋（不異）【元】【明】【石】＊。（大正25，685d，n.15）

[^122]: 《大般若波羅蜜多經》卷471〈76 眾德相品〉：

佛告善現：「色乃至識不異真法界、真如、實際，......有漏法、無漏法不異真法界、真如、實際，世間法、出世間法不異真法界、真如、實際，有為法、無為法不異真法界、真如、實際。」（大正7，383a7-14）

[^123]: （諸）＋天【宋】【元】【明】【宮】。（大正25，686d，n.1）

[^124]: 《大般若波羅蜜多經》卷471〈76 眾德相品〉：

具壽善現復白佛言：「若色等法與真法界、真如、實際無有異者，云何世尊施設黑業有黑異熟，謂感地獄、傍生、鬼界？施設白業有白異熟，謂感人、天？施設黑白業有黑白異熟，謂感一分傍生、鬼界及一分人？施設非黑非白業有非黑非白異熟，謂感預流、一來、不還、阿羅漢果、獨覺菩提、諸佛無上正等菩提？」（大正7，383a14-21）

[^125]: 《大般若波羅蜜多經》卷471〈76 眾德相品〉：

佛告善現：「我依世俗，施設如是因果差別，不依勝義，以勝義中不可說有因果差別。所以者何？勝義諦理諸法性相不可分別、無說、無示，如何當有因果差別？善現！當知於勝義諦，色乃至識無生無滅、無染無淨，以畢竟空、無際空故；......有漏法、無漏法無生無滅、無染無淨，以畢竟空、無際空故；世間法、出世間法無生無滅、無染無淨，以畢竟空、無際空故；有為法、無為法無生無滅、無染無淨，以畢竟空、無際空故。」（大正7，383a21-c16）

[^126]: 《大般若波羅蜜多經》卷471〈76 眾德相品〉：

具壽善現復白佛言：「若依世俗施設因果分位差別，不依勝義，則應一切愚夫異生亦有預流、一來、不還、阿羅漢果、獨覺菩提及佛無上正等菩提。」（大正7，383c16-20）

[^127]: 〔法〕－【宋】【元】【明】【宮】。（大正25，686d，n.2）

[^128]: 〔諦〕－【宋】【宮】。（大正25，686d，n.3）

[^129]: 《大般若波羅蜜多經》卷471〈76
眾德相品〉：「唯諸聖者能如實覺世俗、勝義故，有聖道、有修聖道，由斯得有聖果差別。」（大正7，383c25-27）

[^130]: 《大般若波羅蜜多經》卷471〈76 眾德相品〉：

具壽善現復白佛言：「若修聖道，得聖果不？」

佛言：「不也！」

具壽善現復白佛言：「不修聖道，得聖果不？」

佛言：「不也！善現當知！非修聖道能得聖果，亦非不修聖道能得聖果，非離聖道能得聖果，亦非住聖道中能得聖果。所以者何？於勝義諦，道及道果、修與不修不可得故。」（大正7，383c27-384a4）

[^131]: 《大般若波羅蜜多經》卷471〈76
眾德相品〉：「如是，善現！諸菩薩摩訶薩行深般若波羅蜜多時，雖為有情施設聖果種種差別，而不分別在有為界或無為界施設聖果分位差別。」（大正7，384a4-7）

[^132]: 《大般若波羅蜜多經》卷471〈76
眾德相品〉：「世尊！我當云何知佛所說甚深義趣，謂不分別在有為界或無為界施設聖果分位差別？」（大正7，384a13-15）

[^133]: 〔須菩提〕－【宋】【元】【明】【宮】【聖】。（大正25，686d，n.6）

[^134]: 〔邊虛〕－【聖】。（大正25，686d，n.7）

[^135]: 他＋（人）【石】。（大正25，686d，n.8）

[^136]: 《大般若波羅蜜多經》卷471〈76
眾德相品〉：「是菩薩摩訶薩自於諸法無所執著，亦能教他於諸法中無所執著──謂於布施波羅蜜多乃至般若波羅蜜多無所執著，......亦於一切智智無所執著。是菩薩摩訶薩無執著故，於一切處皆得無礙。」（大正7，384a26-b13）

[^137]: 《大般若波羅蜜多經》卷471〈76
眾德相品〉：「諸菩薩摩訶薩亦復如是，行深般若波羅蜜多時，於一切法若善若非善、若有記若無記、若有漏若無漏、若世間若出世間、若有為若無為，皆無執著亦無所礙。所以者何？善達諸法如實相故。」（大正7，384b17-22）

[^138]: 乃生＝乃至【宮】，乃＋（至）【石】。（大正25，686d，n.10）

[^139]: 三十二相之「足下安平立相」（No.1）。

[^140]: 立＝平【宮】。（大正25，686d，n.11）

[^141]: 關於四十二字門，參見印順法師，《初期大乘佛教之起源與開展》，p.469、pp.745-747、pp.1242-1247。

[^142]: 《正觀》（6），p.213：「四十二字義」：《大智度論》卷48（大正25，407c10-409a24），參見《大智度論》卷42（大正25，366c27-367a6）、卷28（大正25，268a23-29）。

[^143]: 羅＝罪【聖】。（大正25，686d，n.12）

[^144]: 諸＝識【聖】。（大正25，686d，n.13）

[^145]: 案：此處論釋說「住果報六神通」，而《摩訶般若波羅蜜經》卷24〈78
四攝品〉：「云何住報得五神通為眾生說法？」（大正8，396c9-10）《大般若波羅蜜多經》卷471〈76
眾德相品〉說：「云何安住異熟六種波羅蜜多及六神通，為諸有情宣說正法？」（大正7，378c13-15）

[^146]: 明＝眼【宮】。（大正25，686d，n.14）

[^147]: 說＝施【宋】【元】【明】【宮】。（大正25，687d，n.1）

[^148]: 異＝畢【聖】。（大正25，687d，n.2）

[^149]: 壞＝增【宮】。（大正25，687d，n.3）

[^150]: 〔性〕－【宋】【宮】。（大正25，687d，n.4）

[^151]: 〔故〕－【宋】【元】【明】【宮】。（大正25，687d，n.5）

[^152]: 所有＝有【宋】【元】【明】【宮】【聖】，＝有為法【石】。（大正25，687d，n.6）

[^153]: 夫＋（人）【石】。（大正25，687d，n.7）

[^154]: 案：《大正藏》原作「道」，今依《高麗藏》作「者」（第14冊，1277b18）。

[^155]: 失道：2.迷失道路。（《漢語大詞典》（二），p.1487）

[^156]: 法＋（相）【聖】。（大正25，687d，n.9）

[^157]: 〔中〕－【宋】【元】【明】【宮】。（大正25，687d，n.11）

[^158]: （1）悶＝間【宋】【元】【明】【宮】。（大正25，687d，n.12）

（2）悶（ㄇㄣˋ）：1.煩憂，憤懣。3.愚昧、渾噩貌。（《漢語大詞典》（十二），p.96）

[^159]: 罣＝量【宋】【元】【明】【聖】。（大正25，687d，n.13）

[^160]: 性＋（釋第七十八品）【聖】，（釋第七十七品竟）【石】。（大正25，687d，n.16）

[^161]: 九＋（品）【宮】。（大正25，687d，n.19）

[^162]: 卷第九十首【石】，〔大智度論〕－【明】，「大智度論釋善達品第七十九」十二字－【聖】，「大智度論釋善達品第七十九」十二字＝「摩訶般若波羅蜜品第七十八善達品九十」十七字【石】。（大正25，687d，n.18）

[^163]: 〔【經】〕－【宋】【宮】【聖】。（大正25，651d，n.17）

[^164]: 《大品經義疏》卷10〈79 善達品〉：

此下第二明為化之能以化之，能者以善達法性故，能無心而化。《華嚴》云：「無心於彼，而能應一切也！」又品來上品明菩薩遍入六道，謂此菩薩妙慧此摧故，能入諸道。今明欲恩之明善達，善達者雖遍化六道，而無心云^※^化也。

品為七段：第一、乘前品明菩薩善達法相故起行，第二、明菩薩出化處，第三、明菩薩解法化名相堪得大利益，第四、明菩薩解法無相故增益善根，第五、明學法性名學一切法，第六、明諸法雖是法性要須修行，第七、略釋法性成上修行立義也。（卍新續藏24，332a14-23）

※「云」疑「之」。（卍新續藏24，332d，n.3）

[^165]: （1）《放光般若經》卷18〈79 超越法相品〉：

於是須菩提白佛言：「世尊！云何超越諸法法相？」（大正8，128b26-27）

（2）《大般若波羅蜜多》卷471〈77 善達品〉：

爾時具壽善現白佛言：「世尊！諸菩薩摩訶薩行深般若波羅蜜多時，如何善達諸法實相？」（大正7，384b24-25）

[^166]: 《大品經義疏》卷10：「菩薩未依^※^佛何能通達法性也？佛答：寄化人以喜心，菩薩悟幻人非凡聖、非有為非無為、不垢不淨，菩薩之心亦爾也。」（卍新續藏24，332b2-5）

※案：「依」應作「作」。

[^167]: 〔善〕－【宋】【宮】。（大正25，687d，n.20）

[^168]: 《大品經義疏》卷10〈79 善達品〉：

「化人有脩道不」者，上明化人不行前境，今明化人內無所修也。（卍新續藏24，332b5-6）

[^169]: 生＝主【明】。（大正25，687d，n.21）

[^170]: 〔佛〕－【聖】。（大正25，687d，n.22）

[^171]: 垢＋（亦）【宋】【元】【明】【宮】【聖】。（大正25，687d，n.23）

[^172]: 《大般若波羅蜜多經》卷471〈77 善達品〉：

具壽善現復白佛言：「云何所變化而能修聖道？」

佛告善現：「所變化者，依修聖道無染無淨，亦不輪轉諸趣生死。」

具壽善現復白佛言：「諸菩薩摩訶薩行深般若波羅蜜多時，於一切法云何善達皆無實事？」

佛告善現：「於意云何？一切如來、應、正等覺所變化者為有實事，依斯實事有染有淨，及有輪轉諸趣事不？」

善現對曰：「不也！世尊！非諸如來、應、正等覺所變化者有少實事，非依彼事有染有淨，亦無輪轉諸趣生死。」

佛告善現：「諸菩薩摩訶薩行深般若波羅蜜多時，於一切法善達實相亦復如是，通達諸法都無實事。」（大正7，384c23-385a5）

[^173]: 〔一切〕－【宋】【宮】。（大正25，688d，n.1）

[^174]: 人天＝天人【石】。（大正25，688d，n.2）

[^175]: 〔言〕－【聖】。（大正25，688d，n.3）

[^176]: 《大般若波羅蜜多經》卷471〈77 善達品〉：

佛告善現：「如是！如是！諸菩薩摩訶薩本行菩薩道時，不見有情可脫三界。所以者何？諸菩薩摩訶薩行深般若波羅蜜多時，於一切法通達知見皆如幻化、都非實有。」（大正7，385b14-18）

[^177]: 響＝嚮【聖】【石】。（大正25，688d，n.4）

[^178]: 《大般若波羅蜜多經》卷471〈77 善達品〉：

佛告善現：「所化有情住在名、相虛妄分別，諸菩薩摩訶薩行深般若波羅蜜多，從彼名、相虛妄分別救拔令出。」（大正7，385c21-24）

[^179]: 言＋（以）【宋】【元】【明】【宮】。（大正25，688d，n.5）

[^180]: 《大般若波羅蜜多經》卷471〈77 善達品〉：

佛告善現：「名唯是客，唯假施設，表所顯義，謂此名色、受、想、行、識。」（大正7，385c25-26）

[^181]: 《大般若波羅蜜多經》卷471〈77
善達品〉：「善現！如是等一切名，為表諸義唯假施設故，一切名皆非實有。」（大正7，386a8-10）

[^182]: 〔有〕－【石】。（大正25，688d，n.6）

[^183]: 空＝字【聖】。（大正25，688d，n.7）

[^184]: 〔想〕－【聖】。（大正25，688d，n.8）

[^185]: 〔所〕－【聖】。（大正25，688d，n.9）

[^186]: 《大般若波羅蜜多經》卷471〈77 善達品〉：

諸有為法亦但有名，由此無為亦非實有，愚夫異生於中妄執。諸菩薩摩訶薩行深般若波羅蜜多，悲願熏心，方便善巧教令遠離，作如是言：「名是分別妄想所起，亦是眾緣和合假立，汝等於中不應執著，名無實事自性皆空，誰有智者執著空法？」如是，善現！諸菩薩摩訶薩行深般若波羅蜜多，方便善巧為諸有情說遣名法。（大正7，386a10-17）

[^187]: 諸所＝所謂【石】。（大正25，688d，n.10）

[^188]: 《大般若波羅蜜多經》卷471〈77
善達品〉：「云何色相？謂所有色，若過去若未來若現在、若內若外、若麁若細、若劣若勝、若遠若近，如是一切自性皆空，愚夫異生分別執著謂之為色，是名色相。」（大正7，386a19-22）

[^189]: 〔化〕－【宋】【元】【明】【宮】【聖】。（大正25，688d，n.12）

[^190]: （1）《放光般若經》卷18〈79
超越法相品〉：「菩薩學般若波羅蜜，以漚惒拘舍羅於無形相出諸眾生，建立於無相處，令不二入。何等為二？是相、是無相，是為二。須菩提！是為菩薩摩訶薩於相中出諸眾生，建立於無相。」（大正8，129a15-18）

（2）《大般若波羅蜜多經》卷471〈77
善達品〉：「諸菩薩摩訶薩行深般若波羅蜜多，方便善巧教諸有情遠離二相，復教安住無相界中；雖教安住無相界中，而不令其墮二邊執──謂此是相、此是無相。如是，善現！諸菩薩摩訶薩行深般若波羅蜜多，方便善巧令諸有情遠離諸相，行無相界，而無執著。」（大正7，386a24-b1）

[^191]: 定＝空【聖】。（大正25，688d，n.13）

[^192]: 《大品經義疏》卷10〈79 善達品〉：

「若法非但有名相」者，則有定性；定性則不生福滅罪，道為罪；道為罪故，無自利利人。無定性故，罪可捨、福可修故，有自利、利人也。（卍新續藏24，332b14-16）

[^193]: 《大般若波羅蜜多經》卷471〈77 善達品〉：

佛告善現：「若諸法中少有實事，非但假立有名、相者，則諸菩薩摩訶薩行深般若波羅蜜多時，應於善法自不增進，亦不令他增進善法。」（大正7，386b7-10）

[^194]: 《大般若波羅蜜多經》卷471〈77
善達品〉：「以諸法中無少實事，但有假立諸名、諸相，是故菩薩摩訶薩行深般若波羅蜜多時，於諸善法能自增進，亦能令他增進善法，能以無相而為方便，圓滿般若波羅蜜多乃至布施波羅蜜多。」（大正7，386b10-14）

[^195]: 足具＝具足【宋】【元】【明】【宮】【聖】【石】。（大正25，688d，n.14）

[^196]: 八背捨＝解脫【宋】【宮】【宮】。（大正25，688d，n.15）

[^197]: 〔無相故〕－【宋】【元】【明】【宮】。（大正25，688d，n.16）

[^198]: （諸）＋善【宋】【元】【明】【宮】【聖】【石】。（大正25，688d，n.17）

[^199]: 《大般若波羅蜜多經》卷471〈77
善達品〉：「如是，善現！以一切法無少實事，但有假立諸名、諸相，諸菩薩摩訶薩於中不起顛倒執著，能以無相而為方便，於諸善法自增進已，亦能令他善法增進。」（大正7，386c3-7）

[^200]: 毫＝豪【石】。（大正25，688d，n.18）

[^201]: 毫釐：1.比喻極微細。毫、釐均是微小的量度單位。（《漢語大詞典》（六），p.1012）

[^202]: （1）《放光般若經》卷18〈79
超越法相品〉：「須菩提！若諸法有如毛釐之相者，菩薩行般若波羅蜜，終不逮空、無相、無願之法，不能隨眾生所願而建立之，不能令得空、無相、無願漏盡之法。須菩提！菩薩摩訶薩以無相無念行般若波羅蜜，饒益一切如是。」（大正8，129b2-7）

（2）《大般若波羅蜜多經》卷471〈77
善達品〉：「復次，善現！若諸法中有毛端量實法相者，則諸菩薩摩訶薩行深般若波羅蜜多時，於一切法不應覺知無相、無念，亦無作意無漏相已證得無上正等菩提、安立有情於無漏法，以諸無漏法皆無相、無念、無作意故。如是，善現！諸菩薩摩訶薩行深般若波羅蜜多，方便善巧安立有情於無漏法，乃名真實饒益他事。」（大正7，386c7-14）

[^203]: 《大般若波羅蜜多經》卷471〈77 善達品〉：

具壽善現復白佛言：「若一切法真無漏性無相、無念、無作意者，何緣世尊於諸經中數作是說：此是有漏法，此是無漏法；此是世間法，此是出世間法；此是有為法，此是無為法；此是有諍法，此是無諍法；此是流轉法，此是還滅法；此是聲聞法，此是獨覺法；此是菩薩法，此是佛法耶？」（大正7，386c15-21）

[^204]: 尊＋（若）【石】。（大正25，688d，n.19）

[^205]: 《大般若波羅蜜多經》卷471〈77 善達品〉：

佛告善現：「諸預流果乃至無上正等菩提豈不即是無相、念等無漏法性？」

善現對曰：「如是！世尊！」（大正7，386c26-28）

[^206]: 《大般若波羅蜜多經》卷471〈77 善達品〉：

佛告善現：「由此因緣，當知一切法皆是無相等無二無別。」（大正7，386c28-387a1）

[^207]: 《大品經義疏》卷10〈79 善達品〉：

「須菩提！菩薩學一切法相」下第四，明菩薩解法無相便增益善根也。

問：菩薩學無相，云何知一切法是有？云何學空二能知一切有法？

答：菩薩學空出三界，盡三漏相，破一切法中無明，起知一切法也。（卍新續藏24，332b20-23）

[^208]: 《大般若波羅蜜多經》卷471〈77
善達品〉：「善現當知！若菩薩摩訶薩學一切法無相、無念、無作意時，常能增長所行善法，所謂布施波羅蜜多乃至般若波羅蜜多，......若成熟有情、嚴淨佛土。諸如是等一切佛法，皆由學無相、無念、無作意而得增長。所以者何？諸菩薩摩訶薩除空、無相、無願解脫門，更無有餘要所學法。何以故？善現！三解脫門總攝一切妙善法故。所以者何？空解脫門觀一切法自相皆空，無相解脫門觀一切法遠離眾相，無願解脫門觀一切法遠離所願。諸菩薩摩訶薩依此三門，能攝一切殊勝善法；離此三門，所應修學殊勝善法不得生長。」（大正7，387a1-19）

[^209]: （1）《放光般若經》卷18〈79 超越法相品〉：

須菩提白佛言：「云何，世尊！菩薩行般若波羅蜜，云何學五陰？」（大正8，129b24-25）

（2）《大般若波羅蜜多經》卷471〈77 善達品〉：

具壽善現白言：「世尊！云何菩薩摩訶薩能學如是三解脫門，則能學色蘊乃至識蘊？」（大正7，387b9-11）

[^210]: 《大般若波羅蜜多經》卷471〈77 善達品〉：

佛告善現：「若菩薩摩訶薩行深般若波羅蜜多時，能如實知色乃至識若相、若生滅、若真如，是名能學色乃至識。」（大正7，387b11-14）

[^211]: 分＋（分）【宋】【元】【明】【宮】【聖】【石】。（大正25，689d，n.1）

[^212]: （1）《放光般若經》卷18〈79
超越法相品〉：「云何知色相？色無堅固，譬如聚沫。」（大正8，129b26-27）

（2）《大般若波羅蜜多經》卷471〈77
善達品〉：「云何菩薩摩訶薩行深般若波羅蜜多時，如實知色相？謂菩薩摩訶薩行深般若波羅蜜多時，如實知色畢竟有孔、畢竟有隙，譬如聚沫性不堅固。是名菩薩摩訶薩行深般若波羅蜜多時，如實知色相。」（大正7，387b14-18）

[^213]: 《大般若波羅蜜多經》卷471〈77
善達品〉：「云何菩薩摩訶薩行深般若波羅蜜多時，如實知色生滅？謂菩薩摩訶薩行深般若波羅蜜多時，如實知色生時無所從來、滅時無所至去，雖無來無去而生滅相應。是名菩薩摩訶薩行深般若波羅蜜多時，如實知色生滅。」（大正7，387b18-23）

[^214]: （1）滅＝減【宋】【元】【明】【宮】【聖】【石】。（大正25，689d，n.2）

（2）案：《大正藏》原作「滅」，今依【宋】【元】【明】【宮】【聖】【石】及《高麗藏》作「減」（第14冊，1279c17）。

[^215]: 為＝名【石】。（大正25，689d，n.3）

[^216]: 《大般若波羅蜜多經》卷471〈77
善達品〉：「云何菩薩摩訶薩行深般若波羅蜜多時，如實知色真如？謂菩薩摩訶薩行深般若波羅蜜多時，如實知色真如無生無滅、無來無去、無染無淨、無增無減，常如其性，不虛妄、不變易，故名真如。是名菩薩摩訶薩行深般若波羅蜜多時，如實知色真如。」（大正7，387b24-29）

[^217]: 〔相〕－【宋】【元】【明】【宮】。（大正25，689d，n.4）

[^218]: （1）《放光般若經》卷18〈79
超越法相品〉：「知痛如泡故。」（大正8，129c4）

（2）《大般若波羅蜜多經》卷471〈77
善達品〉：「云何菩薩摩訶薩行深般若波羅蜜多時，如實知受相？謂菩薩摩訶薩行深般若波羅蜜多時，如實知受畢竟如癰、畢竟如箭，速起速滅，猶若浮泡，虛偽不住，三和合起。是名菩薩摩訶薩如實知受相。」（大正7，387b29-c5）

[^219]: 知＋（諸）【石】。（大正25，689d，n.5）

[^220]: （如）＋水【宋】【宮】。（大正25，689d，n.6）

[^221]: 想＝相【宋】【元】【明】【宮】。（大正25，689d，n.7）

[^222]: （1）《放光般若經》卷18〈79
超越法相品〉：「知想如熱時之焰，至竟無水，亦不去、亦不來。」（大正8，129c4-5）

（2）《大般若波羅蜜多經》卷471〈77
善達品〉：「云何菩薩摩訶薩行深般若波羅蜜多時，如實知想相？謂菩薩摩訶薩行深般若波羅蜜多時，如實知想猶如陽焰水不可得，渴愛因緣妄起此想，發假言說。是名菩薩摩訶薩行深般若波羅蜜多時，如實知想相。」（大正7，387c16-20）

[^223]: （1）《放光般若經》卷18〈79
超越法相品〉：「譬如芭蕉，葉葉分解，中無有堅。」（大正8，129c6-7）

（2）《大般若波羅蜜多經》卷472〈77
善達品〉：「云何菩薩摩訶薩行深般若波羅蜜多時，如實知行相？謂菩薩摩訶薩行深般若波羅蜜多時，如實知行如芭蕉柱，葉葉析除，實不可得。是名菩薩摩訶薩行深般若波羅蜜多時，如實知行相。」（大正7，388a11-15）

[^224]: 是＋（如是為知識相）【聖】。（大正25，689d，n.8）

[^225]: （1）《放光般若經》卷18〈79
超越法相品〉：「云何觀識？譬如幻師化作四種兵，亦不往、亦不來，觀識亦如是。」（大正8，129c8-10）

（2）《大般若波羅蜜多經》卷472〈77
善達品〉：「云何菩薩摩訶薩行深般若波羅蜜多時如實知識相？謂菩薩摩訶薩行深般若波羅蜜多時，如實知識如諸幻事，眾緣和合假施設有，實不可得。謂如幻師或彼弟子於四衢道幻作四軍，所謂象軍、馬軍、車軍、步軍，或復幻作諸餘色類相，雖似有而無其實；識亦如是，實不可得。是名菩薩摩訶薩行深般若波羅蜜多時，如實知識相。」（大正7，388a26-b4）

[^226]: 諸＝識【宋】【宮】。（大正25，689d，n.9）

[^227]: 〔性〕－【聖】。（大正25，689d，n.10）

[^228]: 界眼＝眼界【宋】【元】【明】【宮】，〔界〕－【聖】。（大正25，689d，n.11）

[^229]: 知＝如【聖】。（大正25，689d，n.12）

[^230]: 《大正藏》原作「苦聖^※^諦」，今依《高麗藏》作「苦諦」（第14冊，1280b3）。

※〔聖〕－【宋】【元】【明】【聖乙】【聖】。（大正25，689d，n.13）

[^231]: 《放光般若經》卷18〈79
超越法相品〉：「云何觀知苦諦？亦知苦，亦知諦，亦知有我、無我諦；習、盡、空皆知諦。」（大正8，129c13-14）

[^232]: 滅＝盡【宋】【元】【明】【宮】【聖】。（大正25，689d，n.14）

[^233]: 如＝知【宋】【宮】。（大正25，689d，n.15）

[^234]: （1）如＋（即）【宋】【元】【明】【宮】【聖】。（大正25，689d，n.16）

（2）《大正藏》原缺「即」，今依【宋】【元】【明】【宮】【聖】及《高麗藏》補上「即」字（第14冊，1280b5）。

[^235]: 《大般若波羅蜜多經》卷472〈77 善達品〉：

佛告善現：「若菩薩摩訶薩行深般若波羅蜜多時，如實知苦是逼迫相，集是生起相，滅是寂靜相，道是出離相，自性本空，遠離二法，是聖者諦。苦等即真如，真如即苦等，無二無別，唯真聖者能如實知。善現！是為菩薩摩訶薩能學如是三解脫門，亦能學苦、集、滅、道聖諦。」（大正7，389b12-18）

[^236]: 《大般若波羅蜜多經》卷472〈77 善達品〉：

佛告善現：「若菩薩摩訶薩行深般若波羅蜜多時，如實知無明乃至老死無生無滅、無染無淨，自性本空，遠離二法。善現！是為菩薩摩訶薩能學如是三解脫門，亦能學無明乃至老死。」（大正7，389a23-27）

[^237]: 《大般若波羅蜜多經》卷472〈77 善達品〉：

爾時，具壽善現白佛言：「世尊！若菩薩摩訶薩行深般若波羅蜜多時，如實了知色等諸法各各差別不相雜亂，將無以色乃至以識壞法界耶？......將無以一切智智壞法界耶？何以故？世尊！法界無二無差別故。」（大正7，390b12-c15）

[^238]: 不＋（可）【石】。（大正25，689d，n.17）

[^239]: 《大般若波羅蜜多經》卷472〈77 善達品〉：

佛告善現：「若離法界餘法可得，可言彼法能壞法界；然離法界無法可得，故無餘法能壞法界。所以者何？諸佛、菩薩、獨覺、聲聞知離法界無法可得，既知無法離於法界，亦不為他施設宣說，是故法界無能壞者。如是，善現！諸菩薩摩訶薩行深般若波羅蜜多時，應學法界無二、無別、不可壞相。」（大正7，390c15-22）

[^240]: 為無＝無為【明】。（大正25，689d，n.18）

[^241]: 〔若〕－【宋】【元】【明】【宮】【聖】【石】。（大正25，689d，n.19）

[^242]: 《大般若波羅蜜多經》卷472〈77 善達品〉：

具壽善現復白佛言：「若菩薩摩訶薩欲學法界，當於何學？」

佛告善現：「若菩薩摩訶薩欲學法界，當於一切法學。所以者何？善現！以一切法皆入法界故。」（大正7，390c22-25）

[^243]: （佛）＋何【聖】。（大正25，689d，n.21）

[^244]: 《大般若波羅蜜多經》卷472〈77 善達品〉：

具壽善現復白佛言：「何因緣故，說一切法皆入法界？」

佛告善現：「若佛出世、若不出世，諸法法爾皆入法界無差別相，不由佛說。所以者何？善現！若善法非善法、若有記法無記法、若有漏法無漏法、若世間法出世間法、若有為法無為法，如是等一切法，無不皆入無相、無為、性空法界。是故，善現！諸菩薩摩訶薩行深般若波羅蜜多時，欲學法界當學一切法，若學一切法即是學法界。」（大正7，390c25-391a5）

[^245]: 《大品經義疏》卷10〈79 善達品〉：

「須菩提白佛：若一切法即是法性，何以學般若」下，此是第六明諸法雖是法性要須修行，雖分別諸法不壞性法也。

問：何故云出法性外有法不求菩提耶？

答：出法性外見法則是道，若道者無明不事轉，云何得說佛般若。（卍新續藏24，332c2-6）

[^246]: 大＝火【石】。（大正25，689d，n.22）

[^247]: 《大般若波羅蜜多經》卷472〈77
善達品〉：「云何當學成滿剎帝利大族、婆羅門大族、長者大族、居士大族？云何當學成滿四大王眾天乃至他化自在天？云何當學成滿梵眾天乃至廣果天？云何當學成滿無想有情天法而不樂生彼？云何當學成滿淨居天法而不樂生彼？云何當學空無邊處天法乃至非想非非想處天法而不樂生彼？」（大正7，391a20-26）

[^248]: 〔地〕－【聖】。（大正25，689d，n.23）

[^249]: 以＋（故）【宋】【元】【明】【宮】。（大正25，689d，n.24）

[^250]: 《大般若波羅蜜多經》卷472〈77
善達品〉：「云何當學趣證菩薩正性離生？云何當學一切聲聞及獨覺地而不作證？」（大正7，391a27-29）

[^251]: 《大般若波羅蜜多經》卷472〈77
善達品〉：「世尊！非法界中有如是等種種分別，將無菩薩摩訶薩眾由此分別行於顛倒，無戲論中起諸戲論。何以故？真法界中都無分別戲論事故。世尊！法界非色、受、想、行、識，亦不離色、受、想、行、識；色、受、想、行、識即是法界，法界即是色、受、想、行、識。」（大正7，391b4-9）

[^252]: （若）＋菩【石】。（大正25，689d，n.25）

[^253]: 相＋（法）【石】。（大正25，690d，n.1）

[^254]: 《大般若波羅蜜多經》卷472〈77 善達品〉：

佛告善現：「如是！如是！如汝所說。真法界中無一切種分別戲論。法界非色、受、想、行、識，亦不離色、受、想、行、識；法界即色、受、想、行、識，色、受、想、行、識即法界。......

復次，善現！諸菩薩摩訶薩行深般若波羅蜜多時，若見有法離法界者，便非正趣所求無上正等菩提。是故，善現！諸菩薩摩訶薩行深般若波羅蜜多時，不見有法離真法界。善現當知！諸菩薩摩訶薩行深般若波羅蜜多時，知一切法即真法界，方便善巧無名相法，為諸有情寄名相說，謂此是色、受、想、行、識，......此是一切菩薩摩訶薩行，此是諸佛無上正等菩提。」（大正7，392b15-c19）

[^255]: 〔師〕－【宋】【元】【明】【宮】。（大正25，690d，n.2）

[^256]: （1）案：《大正藏》原作「盧」，今依《高麗藏》作「廬」（第14冊，1281a21）。

（2）廬：5.古代沿途迎候賓客的房舍。（《漢語大詞典》（三），p.1287）

[^257]: 館：1.客舍，招待賓客居住的房舍。（《漢語大詞典》（十二），p.565）

[^258]: 流泉：1.流動的泉水。（《漢語大詞典》（五），p.1265）

[^259]: 復＝又【石】。（大正25，690d，n.3）

[^260]: 《大般若波羅蜜多經》卷472〈77
善達品〉：「或復現作菩薩摩訶薩，從初發心修行布施波羅蜜多乃至般若波羅蜜多，......或復幻作如來形像，具三十二大丈夫相，八十隨好圓滿莊嚴，成就十力、四無所畏、四無礙解、大慈、大悲、大喜、大捨、十八佛不共法、無忘失法、恒住捨性、一切智、道相智、一切相智等無量無邊不可思議殊勝功德。」（大正7，393a4-18）

[^261]: 娛＝如天【聖】。（大正25，690d，n.4）

[^262]: （1）《放光般若經》卷18〈79 超越法相品〉：

有愚癡之士稱歎言：「快哉！是人所作甚奇特！能食飲；若干億萬人皆令歡喜；現若干種像世尊相好。」中或有知者便大笑言：「是幻師所作乃爾，以空無所有法、以無端緒之法樂眾人，令使有端緒相，無形與作形相。」（大正8，130a29-b5）

（2）《大般若波羅蜜多經》卷472〈77 善達品〉：

善現！如是幻師或彼弟子為惑他故，在眾人前幻作此等諸幻化事。其中無智男女大小見是事已，咸驚歎言：「奇哉！此人妙解眾伎，能作種種甚希有事；乃至能作如來之身，相好莊嚴，具諸功德。令眾歡樂，自顯伎能。」其中有智見此事已，作是思惟：「甚為神異！如何此人能現是事！其中雖無實事可得，而令愚人迷謬歡悅，於無實物起實物想。」唯有智者了達皆空，雖有見聞，而無執著。（大正7，393a18-27）

[^263]: 〔布〕－【宋】【元】【明】【宮】。（大正25，690d，n.5）

[^264]: 〔布〕－【宮】【聖】。（大正25，690d，n.6）

[^265]: 〔歡〕－【聖】。（大正25，690d，n.7）

[^266]: 人＝他【石】。（大正25，690d，n.8）

[^267]: 戒＋（諸）【聖】。（大正25，690d，n.9）

[^268]: 〔是〕－【宋】【元】【明】【宮】【聖】。（大正25，690d，n.10）

[^269]: 薩＋（摩訶菩）【石】。（大正25，690d，n.11）

[^270]: 〔故〕－【宋】【元】【明】【宮】。（大正25，690d，n.12）

[^271]: （1）《放光般若經》卷18〈79 超越法相品〉：

佛告須菩提言：「法性前以後及中間無有增減，是故菩薩摩訶薩為眾生故，謙苦行菩薩之行；若法性前後及中間有異者，菩薩終不以漚惒拘舍羅廣宣法性教授眾生。」（大正8，130b15-19）

（2）《大般若波羅蜜多經》卷473〈77
善達品〉：「善現！若真法界初、中、後際有差別者，則諸菩薩摩訶薩行深般若波羅蜜多時，不能施設方便善巧為諸有情說真法界、嚴淨佛土、成熟有情、修諸菩薩摩訶薩行、證得無上正等菩提、能盡未來利樂一切；以真法界初、中、後際常無差別，是故菩薩摩訶薩行深般若波羅蜜多時，能善施設方便善巧，為諸有情說真法界，嚴淨佛土、成熟有情，修諸菩薩摩訶薩行，證得無上正等菩提，能盡未來利樂一切。」（大正7，394b2-11）

[^272]: 聞＝問【宋】【元】【明】【宮】【聖】。（大正25，690d，n.13）

[^273]: 案：《大正藏》原作「具」，今依《高麗藏》作「是」（第14冊，1282a3）。

[^274]: 《大品經義疏》卷10：「今是初文問：上來上處處明善達法性，今何故更問？答云：般若甚深無定相耳，無厭足是故問也。又唯佛究盡法性，降佛已還未能具知是故問之。」（卍新續藏24，332a24-b2）

[^275]: 〔美〕－【石】。（大正25，690d，n.14）

[^276]: 如＝好【宋】【宮】。（大正25，690d，n.15）

[^277]: 〔何〕－【石】。（大正25，690d，n.16）

[^278]: 〔幻〕－【宋】【宮】。（大正25，690d，n.17）

[^279]: 令＋（我）【宋】【元】【明】【宮】。（大正25，690d，n.18）

[^280]: 〔法〕－【宋】【元】【明】【宮】。（大正25，690d，n.19）

[^281]: 定＝空【聖】。（大正25，690d，n.20）

[^282]: 切＝一【聖】。（大正25，690d，n.21）

[^283]: 空＋（如夢）【宋】【元】【明】【宮】，（如空）【聖】。（大正25，690d，n.22）

[^284]: 夫＝失【聖】。（大正25，690d，n.23）

[^285]: 定＝空【聖】，〔定〕－【石】。（大正25，690d，n.24）

[^286]: 印順法師，《大智度論》（標點本），p.3357：「令」疑是「今」。

[^287]: 〔空〕－【宋】【元】【明】【宮】。（大正25，690d，n.25）

[^288]: 毒＋（藥）【聖】【石】。（大正25，690d，n.26）

[^289]: 〔是〕－【宋】【元】【明】【宮】。（大正25，690d，n.27）

[^290]: 狗＝苟【石】。（大正25，691d，n.1）

[^291]: 臨：7.來到，到達。10.靠近。（《漢語大詞典》（八），p.726）

[^292]: 吠＝瞂【聖】【石】。（大正25，691d，n.2）

[^293]: 〔人〕－【聖】。（大正25，691d，n.3）

[^294]: 惑＝或【石】。（大正25，691d，n.4）

[^295]: 〔為〕－【宋】【元】【明】【宮】。（大正25，691d，n.5）

[^296]: 〔無分〕－【宋】【元】【明】【宮】。（大正25，691d，n.6）

[^297]: 方＝分【宋】【元】【明】【宮】。（大正25，691d，n.7）

[^298]: 十分＝十【聖】，＝十方分【石】。（大正25，691d，n.8）

[^299]: 十＋（方）【聖】【石】。（大正25，691d，n.9）

[^300]: 〔塵〕－【宋】【宮】。（大正25，691d，n.10）

[^301]: 情＝惰【聖】【石】。（大正25，691d，n.11）

[^302]: 則＝別【宋】【宮】。（大正25，691d，n.12）

[^303]: 《正觀》（6），p.213：參見《大智度論》卷6（大正25，104b4-5）、卷12（147c19，148a4）、卷15（171a24-26）、卷31（291c21，292a9）、卷32（297c2-4）、卷36（326b20-c18）、卷42（365c25-27）、卷70（546c17-547a8）。

[^304]: 為名＝名為【宋】【元】【明】【宮】。（大正25，691d，n.13）

[^305]: 貌＝根【聖】，＝相【石】。（大正25，691d，n.14）

[^306]: 著＋（若）【石】。（大正25，691d，n.15）

[^307]: 《大品經義疏》卷79：「若法非但有名相者，則有定性；定性則不生福滅罪，道為罪；道為罪故，無自利利人。無定性故，罪可捨、福可修故，有自利、利人也。」（卍新續藏24，332b15-16）

[^308]: 〔波羅蜜〕－【宋】【元】【明】【宮】。（大正25，691d，n.16）

[^309]: 〔定〕－【石】。（大正25，691d，n.17）

[^310]: （無）＋解【宋】【元】【明】【宮】。（大正25，691d，n.18）

[^311]: 〔波羅蜜〕－【宋】【元】【明】【宮】【聖】。（大正25，691d，n.19）

[^312]: 觀＝覺【石】。（大正25，691d，n.20）

[^313]: 《大品經義疏》卷79：「若諸法豪釐許有者，此引得佛為證。若有一豪相可得者，則坐道場不見諸法相應是僻錯；以坐道場無有小錯故得佛，是知諸法無一豪相也。」（卍新續藏24，332b17-20）

[^314]: 趣＝起【宋】【宮】。（大正25，691d，n.21）

[^315]: 主＝住【明】，＝生【聖】。（大正25，691d，n.22）

[^316]: 〔無相〕－【宮】，〔無〕－【宋】。（大正25，691d，n.23）

[^317]: 〔曰〕－【宋】【元】【明】【宮】【聖】【石】。（大正25，691d，n.24）

[^318]: 道諦＝諦道【宋】【元】【明】【宮】。（大正25，691d，n.25）

[^319]: 不＝法【宋】【元】【明】。（大正25，691d，n.26）

[^320]: 印順法師，《大智度論》（標點本），p.3363：「須陀洹乃至佛法，即是無相法耶？」

[^321]: 〔是〕－【宋】【宮】。（大正25，692d，n.1）

[^322]: 有＋（有）【聖】。（大正25，692d，n.2）

[^323]: 於＝餘【明】。（大正25，692d，n.3）

[^324]: 更＝便【石】。（大正25，692d，n.4）

[^325]: 佛＋（法）【石】。（大正25，692d，n.5）

[^326]: 最＝量【聖】。（大正25，692d，n.6）

[^327]: 佛＋（言）【聖】【石】。（大正25，692d，n.7）

[^328]: 遍＝通【宋】【宮】。（大正25，692d，n.8）

[^329]: 佛＋（言）【宋】【元】【明】【聖】【石】。（大正25，692d，n.9）

[^330]: 《大品經義疏》卷79：

問：何故云「出法性外有法，不求菩提」耶？

答：出法性外見法，則是道；若道者，無明不事轉。（卍新續藏24，332c4-5）

[^331]: 〔以〕－【宋】【元】【明】【宮】【聖】【石】。（大正25，692d，n.10）

[^332]: 《大品經義疏》卷79：「法性先有後無^※^，同足凡夫法，不成脩行義。何者？先時無、後從因緣生，與世間法何異？若法性先有後無，則墮斷見，亦不成修行義。今法性前後中皆清淨故，菩薩能之目得佛，亦能人也。」（卍新續藏24，332c8-10）

※案：「先有後無」疑應作「先無後有」。

[^333]: 〔共〕－【宋】【元】【明】【宮】。（大正25，692d，n.11）

[^334]: 〔諸〕－【宋】【元】【明】【宮】【聖】【石】。（大正25，692d，n.12）

[^335]: 乃＋（至）【石】。（大正25，692d，n.13）

[^336]: 已＝以【石】。（大正25，692d，n.14）

[^337]: 生＋（釋第七十八品竟）【石】。（大正25，692d，n.15）