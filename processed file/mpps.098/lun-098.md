釋曰： ^lun-098-1

薩陀波崙渴仰欲聞般若故，見十方諸佛為大眾說法，其心歡喜、其意得滿。 ^lun-098-2

諸佛以其信力堅固、精進難動故，安慰其心，讚言：「善哉！我本初行菩薩道求般若時，亦如汝今[^143]。汝莫憂愁自謂福薄！」 ^lun-098-3

爾時，薩陀波崙大得諸三昧力，其心深著；是故諸佛為說求諸三昧性，不見實體，亦不見入三昧、出三昧者，眾生空、法空故。 ^lun-098-4

\`2823\`諸佛為略說般若波羅蜜相：「不念有是法，所謂一切法無（741b）相故不可念著。 ^lun-098-5

我等住是無所念法中，能具足六波羅蜜；具足六波羅蜜故，得佛[^144]金色身。」如《經》中說。 ^lun-098-6

諸佛教化利喜，安慰其心。 ^lun-098-7

問曰：上化佛已為說「曇無竭是汝世世善知識」，[^145]今何以復問「何等是我善知識」？ ^lun-098-8

答曰：以佛勅於善知識中倍應恭敬愛念故。 ^lun-098-9

又以欲於十方佛所聞曇無竭功德，欲自令信心堅固不疑故問。 ^lun-098-10

十方佛答，如《經》中說。 ^lun-098-11

薩陀波崙是曇無竭所度因緣人故，諸佛佐助示導。 ^lun-098-12

或有諸菩薩佐助佛所應度者，令至佛所。 ^lun-098-13

問曰：上聞虛空聲不問故，七日啼哭；[^146]今不見十方佛，何以不大憂愁、更求見佛，但欲於曇無竭所問諸佛去來事？ ^lun-098-14

答曰：薩陀波崙先時但有肉眼，未得三昧，以深心信著善法故，大啼哭；今得諸三昧力，又見十方佛，諸煩惱微薄，著心已離故，但一心念：「我當何時見曇無竭？」 ^lun-098-15

問曰：若薩陀波崙得是三昧力，何以[^147]不還入三昧，問十方諸佛從何所來、去至何所，而欲見問曇無竭？ ^lun-098-16

答曰：十方佛上[^148]以種種因緣讚「曇無竭世世是汝師」，[^149]是故欲問。 ^lun-098-17

是時，薩陀波崙念曇無竭菩薩──是我先世因緣，是故生恭敬、尊重心。 ^lun-098-18

\`2824\`以有大功德故尊重，是先世因緣故恭敬愛樂。 ^lun-098-19

問曰：先說「薩陀波崙不大著世間事，深愛般若波羅蜜故，愁憂啼哭」[^150]；今何以自鄙[^151]貧窮，無[^152]以供養？但以好[^153]心隨師意[^154]，則是法供養，何用華香為？ ^lun-098-20

答曰： ^lun-098-21

法供養雖上，而世間眾生見遠來求法而空無所有，則不發喜心；以世法故，求供養具。 ^lun-098-22

復次，五波羅（741c）蜜為助般若波羅蜜法，助法中檀波羅蜜為首。薩陀波崙思惟：「我得尊重福田曇無竭菩薩，當以助道法根本供養。」 ^lun-098-23

亦欲為起發眾人：「薩陀波崙是智人、善人，貧窮而能供養，何況我等！」 ^lun-098-24

復次，諸善法行時、思惟時，其味各異；薩陀波崙欲行布施味，是故求供養具。 ^lun-098-25

問曰：薩陀波崙是大菩薩，能見十方佛，又得諸深三昧，何以貧窮？ ^lun-098-26

答曰： ^lun-098-27

有人言：此人捨家求佛道，雖生富家，道里懸遠，一身獨去，不齎[^155]財物。 ^lun-098-28

有人言：雖是大人，宿世小罪因緣故，生貧窮家。 ^lun-098-29

有[^156]雖是小人，先世少行布施因緣故，生[^157]大富家。 ^lun-098-30

如蘇陀夷[^158]、尼陀[^159]等，是諸天所供養人，而生小家[^160]。 ^lun-098-31

\`2825\`貧有二種：一者、財貧，二者、功德法貧。 ^lun-098-32

功德法貧，最大可恥！ ^lun-098-33

財貧，好人亦有；法貧，好人所無。 ^lun-098-34

「無[^161]有華香」者，無有上妙寶華，又以少故言「無」。 ^lun-098-35

「我若空往[^162]，師雖不須，我心不得大喜」，是故欲賣身。 ^lun-098-36

問曰：若賣身與他，誰買[^163]此物往供養師？ ^lun-098-37

答曰： ^lun-098-38

捨身即是大供養，去住無在[^164]。 ^lun-098-39

有人言：是人賣身取財，因[^165]人供養，我為供養故，賣身為奴。 ^lun-098-40

又[^166]人言：爾時世好，人皆知[^167]法，雖自賣身，主必能聽供養而還。 ^lun-098-41

復次，是人發深心，欲行檀波羅蜜，為供養法及法師，而無外物，唯[^168]有己身，\`2826\`是故賣[^169]是內物。於外、內物中，內施[^170]為重，惜之深故。是故欲不破布施願故，賣身供養。 ^lun-098-42

此中自說不悔因緣：「我世世喪身無數，未曾為清淨法故，今為供養說法者故喪是身，大得法利。」 ^lun-098-43

薩陀波崙定心，斷貪惜[^171]身意，於道中入一大城──（742a）欲得賣買如[^172]意故，入此大[^173]城。一心欲賣身，除羞愧、破憍慢故，唱言：「誰須人？」 ^lun-098-44

問曰：魔何以欲破其意？ ^lun-098-45

答曰： ^lun-098-46

魔常為諸佛、菩薩怨家，故欲來破。 ^lun-098-47

復次，諸小[^174]菩薩未得諸法實相，魔及惡人能壞[^175]；若得無生法忍、住諸菩薩神通力，無能破者。如小樹栽，小兒能破；大，不可破。 ^lun-098-48

復次，此中自說魔破因緣，所謂「是薩陀波崙愛法故，自賣身供養般若波羅蜜及法盛菩薩[^176]，當得正聞[^177]般若波羅蜜」，如《經》中廣說。 ^lun-098-49

問曰：若魔欲壞薩陀波崙，先來[^178]聞空中聲及見十方佛時，何以不壞？今方隱蔽諸婆羅門、居士，令不聞其聲？ ^lun-098-50

答曰：薩陀波崙先心未定，惜身未盡；見十方佛已，得諸三昧，其心乃定。今\`2827\`定心相現，是故魔驚。 ^lun-098-51

若菩薩心未定，未能動魔；若大菩薩其心已定，魔亦不來。 ^lun-098-52

薩陀波崙今欲定心出魔境界[^179]，是故魔來。 ^lun-098-53

譬如負債人，未欲遠去，債主不遮；欲出他界，則不聽去。 ^lun-098-54

問曰：魔有大力，何以不殺此菩薩，而但破壞？ ^lun-098-55

答曰： ^lun-098-56

魔本不嫉其壽命，但憎其作佛心，是故欲壞。 ^lun-098-57

又復諸天神法，人無重罪，不得妄殺，但得壞亂恐怖。若神無此法，則人無活者，是故不殺。 ^lun-098-58

婆羅門性中生，受戒故，名「婆羅門」；除此，通名「居士[^180]」。 ^lun-098-59

居士，真是居舍之士[^181]，非四姓[^182]中居士。 ^lun-098-60

「除一長者女」者， ^lun-098-61

以其為佛道世世集功德故，魔不能蔽。 ^lun-098-62

復有人言：是薩陀波崙不應死故，令一女人聞。 ^lun-098-63

有人言：是曇無竭菩薩神通力故，令長者女得聞。 ^lun-098-64

如是三唱，無人買者，便大愁憂。 ^lun-098-65

問曰：薩（742b）陀波崙既不惜身，雖無人買，亦不應愁！ ^lun-098-66

答曰：既發大心，不滿其願，是故大愁。 ^lun-098-67

\`2828\`釋提桓因作是念：「薩陀波崙欲賣其身，無有買者。」如《經》中廣說。[^183] ^lun-098-68

問曰：釋提桓因報得[^184]知他心，應知薩陀波崙心已決定，今何以來試？ ^lun-098-69

答曰： ^lun-098-70

諸天但知世間人心，作佛、不作佛心，非其所知。除佛，無有能知其為佛道故與授[^185]記。 ^lun-098-71

復次，釋提桓因欲多所引導[^186]故來試之，令[^187]聞見者，皆發心求佛。 ^lun-098-72

又如金銀等諸寶，不以輕賤故燒鍛磨打；菩薩亦如是，若能割肉出血、破骨出髓，其心不動，是正定菩薩。是故天帝來試。 ^lun-098-73

問曰：帝釋是大天王，何以妄語作[^188]是言「我欲祠天，須人心、血、髓」？ ^lun-098-74

答曰：若以慳貪、瞋恚煩惱欲求自利故妄語，是故為罪。 ^lun-098-75

帝釋若作實身、實語，菩薩則不信；是故如其國法──天祠所須，為其信受故。 ^lun-098-76

是時，薩陀波崙信其語而大歡喜：「我得大利！」 ^lun-098-77

「大利」者，阿鞞跋致地；「第一利」者，是佛道。 ^lun-098-78

「大利」者，五波羅蜜；「第一利」者[^189]，般若波羅蜜[^190]。 ^lun-098-79

「大利」者，般若波羅蜜；「第一利」者，般若波羅蜜方便力。 ^lun-098-80

「大利」者，菩薩初地；「第一利」者，十地。 ^lun-098-81

「大利」者，從初地乃[^191]至十地；「第一利」者，第十地。 ^lun-098-82

\`2829\`「大利」者，菩薩地；「第一利」者，佛地。 ^lun-098-83

如是等[^192]分別。 ^lun-098-84

雖未具足，已住具足因緣，故言「便為具足」。 ^lun-098-85

問曰：若釋提桓因化身來，何以言「汝須何等價」？ ^lun-098-86

答曰：知其欲供養曇無竭菩薩，滿其願故。 ^lun-098-87

又復釋提桓因苦困薩陀波崙，畏其所索者大，是故言「須何等價」。 ^lun-098-88

「隨汝意與我」者，言：「於汝不大貪惜、不致（742c）悔恨者與我。」 ^lun-098-89

薩陀波崙無力勢故，不能得使[^193]旃[^194]陀羅，故自捉刀；婆羅門亦畏罪故不能破，是以自執刀破身。 ^lun-098-90

問曰：若長者女聞聲，何以不來問：「汝何以自賣身耶」？ ^lun-098-91

答曰：但空言賣身事輕，破身出心髓[^195]事重故，長者女發心。 ^lun-098-92

長者女住在閣上，見[^196]是人自割刺，作是念：「一切眾生皆求樂畏苦、貪愛其身；薩陀波崙而自割刺，是為希有！」 ^lun-098-93

又以先世福德因緣所牽故，即往到其所而問。 ^lun-098-94

薩陀波崙答：「欲供養曇無竭菩薩。」 ^lun-098-95

復問：「得何等利？」 ^lun-098-96

答言： ^lun-098-97

「般若波羅蜜名菩薩所學，當從彼聞；我學是道，當得作佛，與一切眾生作依\`2830\`止。」 ^lun-098-98

譬如厚葉樹多所蔭覆；又如熱時曠野險道清涼[^197]大池。 ^lun-098-99

為說佛功德現事可以發心者，所謂── ^lun-098-100

金色身、三十二相，[^198]大[^199]光、[^200]無量光。 ^lun-098-101

大[^201]光，為閻浮提惡世眾生，諸佛真實光明無有限量。 ^lun-098-102

大慈[^202]乃至六神通[^203]義，如先[^204]說。 ^lun-098-103

不可思議清淨戒、禪定、智慧，如佛戒等五眾中說。[^205] ^lun-098-104

「於諸[^206]法中得一切無礙知[^207]見」者，諸佛有無礙解脫，是解脫相應知見，一切法中無所礙。[^208] ^lun-098-105

知[^209]、見分別，如先說。[^210] ^lun-098-106

薩陀波崙言：「我得如是無量佛功德，以無上法寶，分布與一切眾生。」 ^lun-098-107

「無上寶」者， ^lun-098-108

有人言：三寶中法寶。 ^lun-098-109

有人言：一切八萬四千法眾是為法寶，得[^211]是故，除諸煩惱、滅諸戲論，得\`2831\`脫一切苦。 ^lun-098-110

有人言：無上法寶即是阿耨多羅三藐三菩提，更無過上者故。 ^lun-098-111

有人言：涅槃是無上法寶。何以故？一切有為法皆有上。如《阿毘曇》言：「一切有為法及虛空、非數緣盡，名為有上法；數（743a）緣盡是無上法。」[^212]「數緣盡」即是「涅槃」之別名。 ^lun-098-112

有人言：涅槃道雖是[^213]有為，以其為涅槃故，於有為法中為無上。 ^lun-098-113

如是等法寶，分布為三乘與眾生。 ^lun-098-114

「如是等無量佛法，當從師得，是故我捨是老、病、死所住處不淨臭穢之身，為供養般若波羅蜜故，當得佛身。」 ^lun-098-115

金色等，如先說。[^214] ^lun-098-116

長者女世世供養諸佛種善根，智慧明利，聞是法其心深入，大得法喜，乃至心驚毛竪；語薩陀波崙言：「甚為希有！汝所讚法大微妙！為是一一法故，應捨如恒河沙等身，何況一身！」 ^lun-098-117

長者女不知何因緣故困苦其身，而怜[^215]愍之，心謂不可；今聞是無量無邊[^216]無比清淨佛法，以是因緣可得故大歡[^217]喜，是故說：「為是法故，應捨如恒河沙身。」 ^lun-098-118

女言：「汝以貧故自苦困其身，於今可止；恣[^218]汝所須，當以相與，我亦隨汝而求是道。」 ^lun-098-119

問曰：是菩薩既自割截身體，云何能與長者女多說佛法？ ^lun-098-120

\`2832\`答曰：是菩薩心力大，雖有身苦不能覆心。 ^lun-098-121

是菩薩始以刀割肉流血，方欲破骨出髓[^219]，而長者女來，未大悶故，能得說法。 ^lun-098-122

釋提桓因知其心定，試之而已，故無所言，即復本身，讚言「善哉！汝心堅受是事」者，帝釋意：如汝今生死肉身，未得佛道，能如是不惜身，汝不久當於一切法中得無所著，住[^220]無生法忍中，疾得阿耨多羅三藐三菩提。 ^lun-098-123

以過去佛為證，如是等種種因緣，安慰其心。 ^lun-098-124

「我是天王，愛樂佛道，故來相試，欲知汝心堅軟云何？欲令汝信故言：『須人心髓祠天。』實不須也。汝願何（743b）等？當以相與。汝是好人，為是佛種，當相擁護。」 ^lun-098-125

薩陀波崙直信心善軟，深著佛道故，不分別眾生，聞帝釋語，便言：「與我阿耨多羅三藐三菩提！」 ^lun-098-126

帝[^221]釋言：「此非我力所能辦，是佛境界。」 ^lun-098-127

復次，有人言：「帝釋大苦困薩陀波崙，今以此語謝之。帝釋意謂求金銀寶物，不知乃索阿耨多羅三藐三菩提；既不能與，愧負[^222]而已！」 ^lun-098-128

復更語言：「必相供養，更索餘願。」 ^lun-098-129

帝釋語意：我既大相苦困，不得直爾[^223]而去，要相供養。 ^lun-098-130

薩陀波崙雖不惜身，欲以此身供養曇無竭，聞般若波羅蜜；是故語言：「若汝無此力，令我身體平復如故。」 ^lun-098-131

帝釋言：「如汝[^224]所言。」瘡[^225]即平滿，與本無異。 ^lun-098-132

問曰：先已割肉，云何令得平滿？ ^lun-098-133

答曰：佛說有五不可思議。[^226]龍事所作，尚不可思議，何況天！ ^lun-098-134

\`2833\`又虛空中微塵充滿，帝釋福德生心，便能和合平滿；如諸天及地獄中身，非是三[^227]生[^228]身，罪福因緣故，和合便有。 ^lun-098-135

是時，帝釋知其心堅，與願已，即時滅去。 ^lun-098-136

爾時，薩陀波崙宿世微罪已畢、福德明盛，是故長者女將[^229]歸，「有所須者，從我父母索之」，如《經》中[^230]廣說。 ^lun-098-137

問曰：是女先言「汝所須物，盡從我索之」，今何以言「從我父母索」？ ^lun-098-138

答曰：今既將歸到舍，以薩陀波崙目見入舍從父母得之，愧不稱前言，是故先自說：「從我父母索[^231]之。」 ^lun-098-139

又女雖力能得寶，以子女法故，從父母索之[^232]。 ^lun-098-140

女既入舍，如先所許[^233]，從父母索與。 ^lun-098-141

其國無有佛法，是故問女：「阿[^234]誰是薩陀波崙菩薩？」 ^lun-098-142

女如所見、如所聞，盡向父母說薩陀波崙事。 ^lun-098-143

「今[^235]父母當（743c）聽我與薩陀波崙菩薩俱，及五百侍女，并供養具，供養曇無竭菩薩。」 ^lun-098-144

\`2834\`父母聞其言，即聽如汝[^236]意。 ^lun-098-145

問曰：長者貴而有力，云何先不識薩陀波崙？聞其功德故，便能令女及其眷屬、寶物，與之俱去？ ^lun-098-146

答曰：長者亦植德本，以少因緣故生無佛國；暫聞佛德，發其宿識，心即開悟，故能發遣[^237]。譬如蓮花，生長具足，見日開敷[^238]。 ^lun-098-147

父母知女心淳熟，無不淨行，持操[^239]不妄[^240]，不樂世樂，但求法利；知其心至，不可制[^241]止，若違其意，恐其[^242]自害。思惟籌量已，既全其意，自得[^243]功德，歡喜令去。 ^lun-098-148

世間因緣，深著難解，愛之至故，尚不能違，何況為佛道故其心清淨無所染著而不聽之！ ^lun-098-149

女以父母為法見聽，不惜寶物，亦以隨喜心，為之歡喜。 ^lun-098-150

爾時，眾心既定，莊嚴七寶之車，與大眾圍遶，稍稍東行。 ^lun-098-151

是時，五百女親屬及城中眾人，見是希有難及之事，皆亦隨去。 ^lun-098-152

人眾既集，歡悅共行，渴仰眾香城，如渴者思飲。 ^lun-098-153

漸漸進路，遙見眾香城，乃至與長者女及五百女[^244]人，恭敬圍遶，欲往曇無竭所。 ^lun-098-154

問曰：曇無竭是大菩薩，得聞持等諸陀羅尼；般若波羅蜜義，已自通[^245]利、憶持，何用七寶臺，書般若經卷，著中供養？ ^lun-098-155

答曰：雖有種種因緣，略說有二義： ^lun-098-156

一者、眾生心行不同，或樂見經卷，或樂聞演說。 ^lun-098-157

\`2835\`二者、曇無竭身為白衣，現有家屬。鈍根[^246]眾生或作是念：「此有居家，必有染著，何能以畢竟清淨無著般若波羅蜜利益眾生？自未無著，何能以無著[^247]法教化？」 ^lun-098-158

是故書其經文，著七寶牒上，眾寶（744a）供養；諸天、龍、鬼神皆亦共來恭敬，供養花香、幡蓋，雨於七寶。 ^lun-098-159

眾生見者，增益信根，則以此法示傳佛語，案[^248]文演教勸發。 ^lun-098-160

一切寶臺莊嚴之具及薩陀波崙問釋提桓因，如《經》中說。 ^lun-098-161

「七寶[^249]印印」者， ^lun-098-162

是曇無竭真實印，常自手執以印於經。 ^lun-098-163

有人言：「七寶印」者，有求佛道七大神，是執金剛杵[^250]，常給曇無竭菩薩使守護經文，不令魔及魔民改更錯亂，為貴敬般若故。 ^lun-098-164

有人但聞演說而[^251]發心者，有人見其莊嚴文字而歡喜發心者；是故莊嚴寶臺，用金牒書，七寶印印。 ^lun-098-165

問曰：臺上書寫般若，曇無竭菩薩口所演說般若，雖二處俱有，而書寫處不能益人，何以先至臺所？ ^lun-098-166

答曰： ^lun-098-167

所書般若，入法寶中。佛寶次第有法寶故[^252]，應先供養；曇無竭一人故，僧寶所不攝，是故先供養法寶。 ^lun-098-168

又曇無竭菩薩所說者雖是法，而眾生取人相故，多生著心；若見所書般若，不生人相，雖取餘相，著心少於著人生患，是故先供養經。 ^lun-098-169

經法，諸佛尚供養，何況曇無竭及薩陀波崙！曇無竭因般若波羅蜜故得供養，所因之本，何得不先供養？是故分所供養具為二分。 ^lun-098-170

問曰：曇無竭有六萬婇女、五欲、宮殿，云何能以所散花物化為花臺？ ^lun-098-171

答曰：有人言：諸佛神力，因薩陀波崙所供養物作此[^253]變化。 ^lun-098-172

有人言：曇無竭是大菩薩法性生身，為度眾生故受五欲。如曇無竭菩薩名字義中說。[^254] ^lun-098-173

問曰：菩薩法──先於眾生中起悲心，欲度眾生苦故，求阿耨多羅三藐三菩提。今但見曇無竭神力（744b）威德，云何發心？ ^lun-098-174

答曰： ^lun-098-175

發心有種種：有聞說法而發心者，有於眾生起慈悲而發心者，有見神通力、大威德而發心者，然後漸漸而生悲心──如《智印經》中說。[^255] ^lun-098-176

依愛而斷愛，依慢而斷慢。[^256] ^lun-098-177

如人聞道法，愛著是法故，捨五欲出家。[^257] ^lun-098-178

\`2837\`又有[^258]聞某甲得阿羅漢道[^259]，而生高[^260]心：「此人無勝我事，彼尚能爾，我何不能？」而生大精進，得阿羅漢道。 ^lun-098-179

佛道中亦如是。 ^lun-098-180

長者女等及五百女人常深貪勢力自在樂，聞往古有人神力變化，寶物具足，人中受天樂；後見曇無竭、臺觀、宮殿，在大法座上坐，天人供養；又見所供養物於虛空中化成大臺，心即大喜，發難遭想，知皆從福德因緣可辦是事，是故皆發作佛心。 ^lun-098-181

所聞「發心」者，行皆次第行。 ^lun-098-182

如《毘摩羅鞊經》中說：「愛、慢等諸煩惱，皆是佛道根本。」[^261] ^lun-098-183

是故女人見是事已，生愛樂心，知以福德因緣可得是事，故皆發心。 ^lun-098-184

因是愛、慢，後得清淨好心，故言「佛道根本」，譬如蓮花生污[^262]泥。 ^lun-098-185

發心已作願：「如曇無竭所為，我等亦當得是！」 ^lun-098-186

時[^263]，薩陀波崙等頭面禮曇無竭菩薩。 ^lun-098-187

花、香等[^264]供養不貴故，先以供養；身貴重，故後禮拜。 ^lun-098-188

禮拜已，說本求般若因緣。如《經》中說：「我本求般若時，聞空中聲，乃至我今問大師：『諸佛從何所來？去至何處？』」 ^lun-098-189

問曰：薩陀波崙得諸大三昧，所謂破無明、觀諸法性等，[^265]云何不知空而取佛相、深生愛[^266]著？ ^lun-098-190

答曰：若[^267]新發意菩薩雖能[^268]總相知諸法空、無相，於諸佛所深愛著故，不能解佛相畢竟空，雖知空而不（744c）能與空合。 ^lun-098-191

何以故？諸佛有無量無邊實功德，是菩薩利根故，深入、深著。 ^lun-098-192

若佛不為是菩薩說空者，是菩薩為愛佛故，能自滅親族，何況餘人！但以解空故無是事。 ^lun-098-193

薩陀波崙深著諸佛故不能知，而問大師：「今為我說諸佛來去相，我見佛身無厭足故，常不離見諸佛[^269]。」 ^lun-098-194

---

[^1]: （大智度論釋薩陀波崙品第八十八之餘（卷第九十八））二十一字＝（大智度論卷第九十八釋薩陀波崙品第八十八下）二十字【宋】【元】【宮】，＝（大智度論卷第九十八釋薩陀波崙品第八十八之下）二十一字【明】，＝（大智度經輪卷第九十八釋第八十七品下）十七字【聖】。（大正25，737d，n.31）

[^2]: 《大品經義疏》卷10：

應中，初安慰義；本行菩薩道亦如今日懃，汝勿自謂薄福也。次「不見入於三昧」者，常啼既得諸三昧故，今破其著心，即是略說般若也。「於佛法中信^※1^應」下，重觀^※2^尊人重法也。從三昧故不復^※3^也。（卍新續藏24，342a11-14）

※1「信」一作「言」。（卍新續藏24，342，n.2）案：「信」應作「倍」，參見《大智度論》卷98〈88
薩陀波崙品〉：「於是佛法中倍應恭敬愛念，生清淨心。」（大正25，738a7-8）

※2案：「觀」或作「勸」。

※3案：「不復」之後或有「憂愁」二字。參見《大智度論》卷98〈88
薩陀波崙品〉：

問曰：上聞虛空聲不問故，七日啼哭；今不見十方佛，何以不大憂愁更求見佛？但欲於曇無竭所問諸佛去來事？答曰：薩陀波崙先時但有肉眼，未得三昧，以深心信著善法故，大啼哭；今得諸三昧力，又見十方佛，諸煩惱微薄，著心已離故，但一心念：「我當何時見曇無竭？」（大正25，741b11-17）

[^3]: 《大般若波羅蜜多經》卷398〈77
常啼菩薩品〉：「我等觀此諸三摩地所稟自性無入無出，亦不見法能入出者，亦不見此能修菩薩摩訶薩行，亦不見此能證無上正等菩提。我等爾時以於諸法無所執故，即名般若波羅蜜多。」（大正6，1062a12-16）

[^4]: 丈＝大【明】【宮】。（大正25，738d，n.1）

[^5]: 〔六〕－【元】【明】【聖】【石】，六＝文【宮】。（大正25，738d，n.2）

[^6]: （知）＋一切【石】。（大正25，738d，n.3）

[^7]: 《大般若波羅蜜多經》卷398〈77
常啼菩薩品〉：「我等住此無所執故，便能獲得真金色身常光一尋，具三十二大丈夫相，八十隨好圓滿莊嚴。又能證得不可思議無上佛智、無上佛戒、無上佛定、無上佛慧，一切功德波羅蜜多無不圓滿。以能圓滿一切功德波羅蜜多，佛尚不能取量盡說，況諸聲聞及獨覺等！」（大正6，1062a16-22）

[^8]: 《大般若波羅蜜多經》卷398〈77
常啼菩薩品〉：「以是故，善男子！汝於此法倍應恭敬，愛樂勤求無得暫捨，若於此法倍生恭敬，愛樂勤求能不暫捨，便於無上正等菩提易可證得。又，善男子！汝於善友應常恭敬，愛樂勤求如諸佛想。何以故？善男子！若菩薩摩訶薩常為善友之所攝護，疾得無上正等菩提。」（大正6，1062a25-28）

[^9]: 《大般若波羅蜜多經》卷398〈77 常啼菩薩品〉：

十方諸佛告常啼言：「有法涌菩薩摩訶薩，是汝長夜真淨善友，能攝護汝令汝成熟所求無上正等菩提，亦令汝學甚深般若波羅蜜多方便善巧，彼能長夜攝益汝故是汝善友，汝應親近恭敬供養。」（大正6，1062b1-5）

[^10]: 〔劫〕－【宋】【元】【明】【宮】【石】。（大正25，738d，n.4）

[^11]: 〔劫〕－【宋】【元】【明】【宮】。（大正25，738d，n.5）

[^12]: 〔千〕－【宋】【元】【明】【宮】【聖】【石】。（大正25，738d，n.6）

[^13]: 須臾︰3.片刻，短時間。（《漢語大詞典》（十二），p.248）

[^14]: 令＝今【聖】。（大正25，738d，n.7）

[^15]: 《大品經義疏》卷10：

「見諸佛」下大段第二，更勸尋善友求般若也。五^※1^者，一、因不見佛生疑；二、受身供養，人即與彼，為欲斷疑；三、因賣身值善友得財；心^※2^、因財正往覓善知識；五、列所至處中二種供養；六者、見善知識陳求法之誠，請次^※3^所疑。今是利^※4^。問：既佛疑來去，何故不入三昧請佛疑？答：十方佛既言往^※5^尚是其善友，故應問法尚，不得同也。（卍新續藏24，342a15-21）

※1「五」疑「六」。（卍新續藏24，342d，n.3）

※2「心」疑「四」。（卍新續藏24，342d，n.4）

※3案：「次」或作「決」。

※4案：「利」或作「初」。

※5案：「往」或作「法」。

[^16]: 〔已〕－【宋】【元】【明】【宮】。（大正25，738d，n.10）

[^17]: 惆悵︰1.因失意或失望而傷感、懊惱。（《漢語大詞典》（七），p.601）

[^18]: （得）＋諸【宋】【元】【明】【宮】。（大正25，738d，n.11）

[^19]: 所＝處【宋】【元】【明】【宮】。（大正25，738d，n.12）

[^20]: 〔無〕－【宋】【元】【明】【宮】。（大正25，738d，n.13）

[^21]: 澤＝塗【明】。（大正25，738d，n.14）

[^22]: 頗梨＝玻璃【元】【明】，頗＝玻【宋】【宮】。（大正25，738d，n.15）

[^23]: 虎＝琥【宋】【元】【明】【宮】。（大正25，738d，n.16）

[^24]: 珀＝魄【聖】【石】。（大正25，738d，n.17）

[^25]: 《大般若波羅蜜多經》卷398〈77 常啼菩薩品〉：

善現當知！是時常啼菩薩摩訶薩作此念已，便於法涌菩薩摩訶薩所，轉增愛敬清淨之心。復作是念：「我今欲詣法涌菩薩摩訶薩所，當以何物而為供養？然我貧匱，無有花香、澤香、散香、衣服、瓔珞、寶幢、幡蓋、伎樂、燈明、末尼、真珠、吠琉璃寶、頗胝迦寶、金銀、珊瑚、螺貝、璧玉及餘種種上妙供具，可以供養甚深般若波羅蜜多及說法師法涌菩薩。我定不應空爾而詣法涌菩薩摩訶薩所，我若空往自喜不生，何以表知至誠求法，我於今者應自賣身以求價直，持用供養甚深般若波羅蜜多及說法師法涌菩薩。何以故？我於長夜諸界趣生，虛喪壞滅無邊身命，無始生死為欲因緣，墮諸地獄受無量苦，未為供養如是妙法及說法師自捨身命。故我今者定應賣身以求財物，持用供養甚深般若波羅蜜多及說法師法涌菩薩。」（大正6，1062b25-c12）

[^26]: 市肆︰1.市場，市中店鋪。（《漢語大詞典》（三），p.691）

[^27]: 自欲＝欲自【宋】【元】【明】【宮】【聖】【石】。（大正25，738d，n.18）

[^28]: （1）《放光般若經》卷20〈88
薩陀波倫品〉：「欲得聞般若波羅蜜、漚惒拘舍羅。」（大正8，143b7-8）

（2）《大般若波羅蜜多經》卷398〈77
常啼菩薩品〉：「因斯當得如理請問甚深般若波羅蜜多、方便善巧。」（大正6，1062c19-20）

[^29]: 沮＝阻【聖】，＝爼【石】。（大正25，738d，n.19）

[^30]: 沮壞︰毀壞，敗壞，破壞。（《漢語大詞典》（五），p.1072）

[^31]: 《大般若波羅蜜多經》卷398〈77 常啼菩薩品〉：

是時惡魔見此事已，便作是念：「常啼菩薩愛重法故欲自賣身，謂為供養甚深般若波羅蜜多及說法師法涌菩薩摩訶薩故，因斯當得如理請問甚深般若波羅蜜多方便善巧，謂作是問：『云何菩薩方便修行甚深般若波羅蜜多速證無上正等菩提？』作是問已，法涌菩薩當為宣說甚深法要令得多聞，猶如大海，魔及眷屬所不能壞，漸能圓滿一切功德，因斯饒益諸有情類，令得無上正等菩提。彼復能令諸有情類證得無上正等菩提，展轉相承空我境界。我當方便隱蔽其聲，令此城中長者、居士、婆羅門等咸不能聞。」唯除城中一長者女宿善根力魔不能蔽。（大正6，1062c16-1063a4）

[^32]: 〔隱〕－【明】【宮】。（大正25，738d，n.20）

[^33]: 蔽＝蔽【石】。（大正25，738d，n.21）

[^34]: （以其宿因緣故）＋爾【元】【明】。（大正25，738d，n.22）

[^35]: 不售︰1.賣不出去。（《漢語大詞典》（一），p.442）

[^36]: 涕泣＝流淚【石】，涕＝啼【宋】【元】【明】【宮】。（大正25，738d，n.23）

[^37]: 《大般若波羅蜜多經》卷398〈77 常啼菩薩品〉：

常啼菩薩由是因緣，經於久時賣身不售，愁憂苦惱在一處立，涕淚而言：「我有何罪？為欲供養甚深般若波羅蜜多及說法師法涌菩薩摩訶薩故，雖自賣身而無買者？」（大正6，1062c29-1063a4）

[^38]: 焦︰11.著急，擔憂。（《漢語大詞典》（七），p.162）

[^39]: 悴︰1.憂傷，憂愁。（《漢語大詞典》（七），p.640）

[^40]: 〔欲〕－【宋】【元】【明】【宮】。（大正25，738d，n.24）

[^41]: 〔今〕－【石】。（大正25，738d，n.25）

[^42]: 祠（ㄘˊ）︰2.祭祀。（《漢語大詞典》（七），p.904）

[^43]: （1）髀＝脾【宮】【石】。（大正25，738d，n.26）

（2）髀（ㄅㄧˋ）︰2.指股部，大腿。（《漢語大詞典》（十二），p.408）

[^44]: 〔復〕－【聖】【石】。（大正25，738d，n.27）

[^45]: 〔益〕－【宋】【元】【明】【宮】。（大正25，738d，n.28）

[^46]: 〔應〕－【宋】【元】【明】【宮】。（大正25，738d，n.29）

[^47]: 大＝丈【宮】。（大正25，738d，n.30）

[^48]: 知＝智【宋】【元】【明】【宮】。（大正25，739d，n.1）

[^49]: 〔以〕－【宋】【元】【明】【宮】。（大正25，739d，n.2）

[^50]: 〔即〕－【宋】【元】【明】【宮】。（大正25，739d，n.3）

[^51]: 語＝讚【宋】【元】【明】【宮】。（大正25，739d，n.4）

[^52]: 一＝切【宋】【宮】。（大正25，739d，n.5）

[^53]: 〔功德〕－【宋】【元】【明】【宮】。（大正25，739d，n.6）

[^54]: 《大般若波羅蜜多經》卷398〈77 常啼菩薩品〉：

時，長者女聞說殊勝不可思議微妙佛法，歡喜踊躍身毛皆竪，恭敬合掌白常啼言：「大士所說第一廣大，最勝微妙甚為希有，為獲如是一一佛法，尚應棄捨如殑伽沙所重身命，況唯捨一！所以者何？若得如是微妙功德，則能利樂一切有情。大士家貧，尚為如是微妙功德不惜身命，況我家富多有珍財，為是功德而不棄捨！」（大正6，1063b18-25）

[^55]: 璃＝離【石】。（大正25，739d，n.7）

[^56]: 相︰3.表示一方對另一方有所施為。《史記‧魯仲連鄒陽列傳》："臣聞明月之珠，夜光之璧，以闇投人於道路，人無不按劍相眄者。"（《漢語大詞典》（七），p.1135）

[^57]: 《大般若波羅蜜多經》卷399〈77 常啼菩薩品〉：

時，天帝釋赧然有愧，白常啼言：「此非我力，唯有諸佛大聖法王於法自在能與斯願。大士！今應除無上覺更求餘願，我當與之。」（大正6，1063c21-24）

[^58]: 《大般若波羅蜜多經》卷399〈77 常啼菩薩品〉：

常啼報言：「如是所願自能滿足無勞天主。所以者何？我若啟告十方諸佛發誠諦言：『今自賣身實為慕法，不懷諂詐誑惑世間，由此因緣定於無上正等菩提不退轉者，令我身形平復如故。』此言未訖，自能令我平復如故，豈假天威！」

天帝釋言：「如是！如是！佛之神力不可思議，菩薩至誠何事不辦！然由我故損大士身，唯願慈悲許辦斯事。」

常啼菩薩便告彼言：「既爾慇懃當隨汝意。」（大正6，1063c28-1064a7）

[^59]: （1）瘡瘢＝瘡盤【宋】【宮】，＝創\[（白-日+月）\*（殳/木）\]【聖】【石】。（大正25，739d，n.8）

（2）瘡瘢︰創傷或瘡瘍的疤痕。（《漢語大詞典》（八），p.349）

[^60]: 辭︰9.告別，辭別。（《漢語大詞典》（十一），p.500）

[^61]: 女＝從【宋】【元】【明】【宮】【聖】【石】。（大正25，739d，n.9）

[^62]: （汝）＋往【宋】【元】【明】【宮】【聖】【石】。（大正25，739d，n.10）

[^63]: 聽︰4.允許。（《漢語大字典》（四），p.2799）

[^64]: 以＋（故）【石】。（大正25，739d，n.11）

[^65]: 子＋（言）【聖】【石】。（大正25，739d，n.12）

[^66]: 〔言〕－【宋】【元】【明】【宮】。（大正25，739d，n.13）

[^67]: 盡＝即【宋】【元】【明】【宮】【聖】。（大正25，739d，n.14）

[^68]: 價＝賈【石】。（大正25，739d，n.15）

[^69]: 髀＝脾【宮】【聖】【石】。（大正25，739d，n.16）

[^70]: 欲＋（自）【石】。（大正25，739d，n.17）

[^71]: 車＝硨【宋】【元】【明】【宮】。（大正25，739d，n.18）

[^72]: 磲＝磲【石】＊ \[＊ 1\]。（大正25，739d，n.19）

[^73]: 馬＝碼【宋】【元】【明】【宮】。（大正25，739d，n.20）

[^74]: 玻＝頗【聖】。（大正25，739d，n.21）

[^75]: 梨＝璃【宋】【元】【明】【宮】。（大正25，739d，n.22）

[^76]: 〔故〕－【宋】【元】【明】【宮】。（大正25，739d，n.23）

[^77]: 〔善〕－【宋】【元】【明】【宮】。（大正25，739d，n.24）

[^78]: 〔所應住菩薩〕－【宋】【元】【明】【宮】。（大正25，739d，n.25）

[^79]: 《大正藏》原作「髓」，今依《高麗藏》作「隨」（第14冊，1354a11）。

[^80]: 大＝丈【元】【宮】【聖】【石】。（大正25，739d，n.26）

[^81]: 分布︰散布。（《漢語大詞典》（二），p.568）

[^82]: 甚大＝大願甚【宋】【元】【明】【宮】。（大正25，739d，n.27）

[^83]: 〔至〕－【宋】【元】【明】【宮】。（大正25，739d，n.28）

[^84]: 為＋（足）【元】，（是）【明】。（大正25，739d，n.29）

[^85]: 今＝命【宋】【元】【明】【宮】。（大正25，739d，n.30）

[^86]: 頗＝玻【宋】【元】【明】【宮】。（大正25，739d，n.31）

[^87]: 末＝粖【宋】【元】【明】。（大正25，739d，n.32）

[^88]: 伎＝妓【宋】【明】。（大正25，739d，n.33）

[^89]: 植＝殖【聖】【石】。（大正25，739d，n.34）

[^90]: 〔諸〕－【宮】【聖】【石】。（大正25，739d，n.35）

[^91]: 〔及〕－【聖】。（大正25，740d，n.1）

[^92]: 喜＝樂【宋】【元】【明】【宮】。（大正25，740d，n.2）

[^93]: 〔得〕－【宋】【元】【明】【宮】【聖】【石】。（大正25，740d，n.3）

[^94]: 《大般若波羅蜜多經》卷399〈77 常啼菩薩品〉：

爾時，父母聞女所說，歡喜踊躍歎未曾有，便告女言：「如汝所說，常啼菩薩甚為希有，能擐如是大功德鎧，勇猛精進求諸佛法；所求佛法微妙最勝，廣大清淨不可思議，能引世間諸有情類令獲殊勝利益安樂。汝於是法既深愛重，欲隨善友持諸供具往妙香城，供養般若波羅蜜多及說法師法涌菩薩，為欲證得諸佛法故，我等云何不生隨喜？今聽汝去，我等亦欲與汝相隨，汝歡喜不？」（大正6，1065b7-15）

[^95]: 聽許︰聽而許之。（《漢語大詞典》（八），p.716）

[^96]: 《大般若波羅蜜多經》卷399〈77 常啼菩薩品〉：

女即白言：「甚大歡喜！我尚不礙餘人善法，況父母耶！」（大正6，1065b15-16）

[^97]: 擣＝禱【聖】，＝揭【石】。（大正25，740d，n.4）

[^98]: 去＝行【石】。（大正25，740d，n.5）

[^99]: 塹（ㄑㄧㄢˋ）：1.溝壕。（《漢語大詞典》（二），p.1187）

[^100]: 百千＝五百【宋】【元】【明】【宮】【聖】【石】。（大正25，740d，n.6）

[^101]: 市里︰1.街市里巷。2.市制長度單位。一千五百市尺為一里，合五百米，通稱里。（《漢語大詞典》（三），p.686）

[^102]: 端嚴︰端莊嚴謹，莊嚴。（《漢語大詞典》（八），p.402）

[^103]: 畫＝書【石】。（大正25，740d，n.7）

[^104]: 津：1.渡口。（《漢語大詞典》（五），p.1189）

[^105]: （1）博＝愽【宮】。（大正25，740d，n.8）

（2）寬博︰2.泛指面積或容積大。（《漢語大詞典》（三），p.1584）

[^106]: 眾＋（生）【石】。（大正25，740d，n.9）

[^107]: 《大般若波羅蜜多經》卷399〈77
常啼菩薩品〉：「漸復前行，即便遙見法涌菩薩摩訶薩正處七寶臺坐師子座，無量無數百千俱胝那庾多眾前後圍遶而為說法。」（大正6，1065c18-21）

[^108]: 儀＝義【宋】【元】【明】【宮】。（大正25，740d，n.10）

[^109]: 《大般若波羅蜜多經》卷399〈77
常啼菩薩品〉：「我等不應乘車而趣法涌菩薩摩訶薩所。」（大正6，1065c24-25）

[^110]: 羅網︰5.網狀物，寶網。（《漢語大詞典》（八），p.1052）

[^111]: （1）摩尼寶珠＝寶鈴摩尼【石】。（大正25，740d，n.11）

（2）寶珠＝珠寶【宋】【元】【明】【宮】。（大正25，740d，n.12）

[^112]: （珠寶）＋以【石】。（大正25，740d，n.13）

[^113]: 鑪＝爐【石】。（大正25，740d，n.14）

[^114]: （1）明＝名【宮】【聖】【石】。（大正25，740d，n.15）

（2）案：《大正藏》原作「明」，今依【宮】【聖】【石】作「名」。

[^115]: 床︰6.安放器物的支架、几案等。（《漢語大詞典》（三），p.1208）

[^116]: 牒（ㄉㄧㄝˊ）：1.古代可供書寫的簡札。《左傳‧昭公二十五年》："右師不敢對，受牒而退。"孔穎達
疏："牒，札也。於時號令輸王粟具戍人。宋
之所出人粟之數書之於牒。"《漢書‧路溫舒傳》："取澤中蒲，截以為牒，編用寫書。"顏師古
注："小簡為牒，編聯次之。（《漢語大詞典》（六），p.1048）

[^117]: 《大般若波羅蜜多經》卷399〈77
常啼菩薩品〉：「其路邊有法涌菩薩所營七寶大般若臺，以赤栴檀而為塗飾，懸寶鈴鐸出微妙音，周匝皆垂真珠羅網。於臺四角懸四寶珠，以為燈明晝夜常照。寶臺四面有四香爐，白銀所成眾寶嚴飾，恒時燒以黑沈水香，散眾妙花而為供養。臺中有座七寶所成，其上重敷茵褥綺帊。於斯座上復有一函，四寶合成莊嚴綺麗，一金、二銀、三吠琉璃、四帝青寶。真金葉上銷琉璃汁，書以般若波羅蜜多置此函中恒時封印。臺中處處懸寶幡花，間飾莊嚴，甚可愛樂。」（大正6，1065c29-1066a10）

[^118]: 萬＋（億）【石】。（大正25，740d，n.16）

[^119]: 伎＝妙【宋】【元】【明】【宮】。（大正25，740d，n.17）

[^120]: （1）妓＝伎【宮】【聖】【石】。（大正25，740d，n.18）

（2）案：《大正藏》原作「妓」，今依【宮】【聖】【石】作「伎」。

[^121]: 《大般若波羅蜜多經》卷399〈77 常啼菩薩品〉：

常啼菩薩見是事已，問帝釋言：「何緣天主與諸天眾供養此臺？」（大正6，1066a15-16）

[^122]: （諸）＋功德【石】。（大正25，740d，n.19）

[^123]: 《大般若波羅蜜多經》卷399〈77 常啼菩薩品〉：

天帝釋曰：「大士！今者豈不知耶？於此臺中有無上法，名深般若波羅蜜多，是諸如來、應、正等覺及諸菩薩摩訶薩母，能生能攝一切如來、應、正等覺及諸菩薩摩訶薩眾。若菩薩摩訶薩能於此中精勤修學，速到一切功德彼岸，速能成辦一切佛法，速能證得一切智智。由是因緣，我等於此與諸眷屬恭敬供養。」（大正6，1066a16-23）

[^124]: 〔菩薩〕－【宋】【元】【明】【宮】【聖】【石】。（大正25，740d，n.20）

[^125]: （1）《大般若波羅蜜多經》卷399〈77 常啼菩薩品〉：

天帝釋言：「大士知不？甚深般若波羅蜜多在此臺中七寶座上四寶函內，真金為葉，吠琉璃寶以為其字，法涌菩薩以七寶印自封印之，我等不能輒開相示。」（大正6，1066a25-29）

（2）封印︰1.封緘文書、物件並加鈐印於其上。（《漢語大詞典》（二），p.1252）

[^126]: 伎＝妓【元】【明】。（大正25，740d，n.21）

[^127]: 衣＋（服以）【宋】【元】【明】【宮】，（而）【聖】【石】。（大正25，740d，n.22）

[^128]: 〔曇無竭菩薩〕－【宋】【元】【明】【宮】【聖】【石】。（大正25，740d，n.23）

[^129]: 〔諸〕－【宋】【元】【明】【宮】。（大正25，740d，n.24）

[^130]: 〔皆〕－【宋】【元】【明】【宮】【聖】【石】。（大正25，740d，n.25）

[^131]: 掌＝手【宋】【元】【明】【宮】。（大正25，740d，n.26）

[^132]: （1）（羅）＋蜜【宋】【元】【明】【宮】【聖】【石】。（大正25，740d，n.27）

（2）案：《大正藏》原作「波蜜」，今依【宋】【元】【明】【宮】【聖】【石】作「波羅蜜」。

[^133]: 〔多〕－【宋】【元】【明】【宮】【聖】【石】。（大正25，740d，n.28）

[^134]: 心＝念【宋】【元】【明】【宮】【石】。（大正25，741d，n.1）

[^135]: 案：以上薩陀波崙菩薩重述「我本求般若波羅蜜時，於空閑林中，聞空中聲言：『善男子！汝從是東行，當得聞般若波羅蜜。』......住是三昧已，見十方無量阿僧祇諸佛說是般若波羅蜜。」之文句，詳見《大智度論》卷96-97〈88
薩陀波崙品〉：「薩陀波崙菩薩摩訶薩本求般若波羅蜜時，不惜身命，不求名利。於空閑林中，聞空中聲言：『汝善男子！從是東行。......』薩陀波崙菩薩住是諸三昧中，即見十方無量阿僧祇諸佛為諸菩薩摩訶薩說般若波羅蜜。」（大正25，731a12-735a24）。

[^136]: 〔要〕－【宋】【元】【明】【宮】【聖】【石】。（大正25，741d，n.2）

[^137]: 法要︰佛法的要義。（《漢語大詞典》（五），p.1040）

[^138]: 愁憂＝憂愁【聖】【石】。（大正25，741d，n.3）

[^139]: 植＝殖【聖】【石】。（大正25，741d，n.4）

[^140]: 諸＝眾【宋】【元】【明】【宮】，〔諸〕－【聖】【石】。（大正25，741d，n.5）

[^141]: 至何＝何至【聖】【石】。（大正25，741d，n.6）

[^142]: 當＝願【宋】【元】【明】，〔當〕－【聖】【宮】【石】。（大正25，741d，n.7）

[^143]: 今＋（日）【宋】【元】【明】【宮】。（大正25，741d，n.9）

[^144]: 〔佛〕－【宋】【元】【明】【宮】。（大正25，741d，n.10）

[^145]: 參見《大智度論》卷97〈88 薩陀波崙品〉（大正25，734c18-23）。

[^146]: 參見《大智度論》卷97〈88 薩陀波崙品〉（大正25，734a7-18）。

[^147]: 〔以〕－【石】。（大正25，741d，n.11）

[^148]: 上＝尚【宋】【元】【明】，＝土【宮】。（大正25，741d，n.12）

[^149]: 參見《大智度論》卷97〈88 薩陀波崙品〉（大正25，734a18-c23）。

[^150]: （1）參見《摩訶般若波羅蜜經》卷27〈88 常啼品〉：

佛言：「薩陀波崙菩薩摩訶薩本求般若波羅蜜時，不惜身命、不求名利。」（大正8，416a28-29）

（2）「愁憂啼哭」，詳見《摩訶般若波羅蜜經》卷27〈88
常啼品〉（大正8，416c16-417a3）。

[^151]: 鄙：10.以為羞恥。《楚辭‧懷沙》："易初本迪兮，君子所鄙。"王逸
注："鄙，恥也。"（《漢語大詞典》（十），p.675）

[^152]: 無＝先【宋】【元】【明】【宮】。（大正25，741d，n.13）

[^153]: 〔好〕－【宋】【元】【明】【宮】。（大正25，741d，n.14）

[^154]: 意＝所【聖】。（大正25，741d，n.15）

[^155]: 齎（ㄐㄧ）：3.攜帶。（《漢語大詞典》（十二），p.1442）

[^156]: 有＋（人言）【宋】【元】【明】【宮】。（大正25，741d，n.16）

[^157]: （不）＋生【宋】【元】【明】【宮】。（大正25，741d，n.17）

[^158]: （1）《一切經音義》卷71：「蘇陀夷（舊言須陀耶，此云共起也）。」（大正54，771a9）

（2）參見《佛說諸德福田經》：

復有一比丘，名曰須陀耶，即從座起，整服作禮，長跪叉手，白世尊曰：「我自惟念先世之時，生維耶離國，為小家子。時世無佛，眾僧行教化。我時持酪，入市欲賣，值遇眾僧，大會講法，過而立聽，法言微妙，聞之歡悅，即舉瓶酪，布施眾僧。眾僧呪願，益懷欣踊。緣此福報，壽終生天，下生世間，財富無限，九十一劫，豪尊榮貴。末後餘愆，生於世間，母妊數月，得病命終，埋母塚中，月滿乃生。塚中七年，飲死母乳，用自濟活。微福值佛，開闡明法，超度死地，逮得應真。諦哉罪福，誠如佛教！」（大正16，777c17-29）

[^159]: （1）陀＝他【宋】【元】【明】【宮】。（大正25，741d，n.18）

（2）參見《賢愚經》卷6〈35 尼提度緣品〉（大正4，397a24-398a12）。

[^160]: 蘇陀夷、尼陀［天所供養，而生小家］。（印順法師，《大智度論筆記》〔H027〕p.421）

[^161]: 〔無〕－【石】。（大正25，741d，n.19）

[^162]: 往＋（法）【聖】【石】。（大正25，741d，n.20）

[^163]: 買＝齎【宋】【元】【明】【宮】【石】。（大正25，741d，n.21）

[^164]: 在：1.存在。9.處所。晉
陶潛《飲酒》詩之一："衰榮無定在，彼此更共之。"《遼史‧營衛志上》："無日不營，無在不衛。"14.在乎，看重。（《漢語大詞典》（二），p.1008）

[^165]: 因：依靠，憑藉。如：因人成事、因地制宜。《說文‧囗部》：「因，就也。」（《漢語大字典》（一），p.711）

[^166]: 又＝有【聖】【石】。（大正25，741d，n.22）

[^167]: 知＝如【宋】【元】【明】【宮】。（大正25，741d，n.23）

[^168]: 唯＝雖【宮】。（大正25，741d，n.24）

[^169]: 賣＋（身）【宋】【元】【明】【宮】。（大正25，741d，n.25）

[^170]: 施＝物【宋】【元】【明】【宮】。（大正25，741d，n.26）

[^171]: 貪惜︰猶貪吝。（《漢語大詞典》（十），p.108）

[^172]: 買如＝身望【聖】，＝身忘【石】。（大正25，742d，n.1）

[^173]: 大＋（意）【石】。（大正25，742d，n.2）

[^174]: 小＝少【聖】。（大正25，742d，n.3）

[^175]: 壞＋（破）【聖】【石】。（大正25，742d，n.4）

[^176]: 案：即「曇無竭菩薩」之意譯。參見《大智度論》卷97〈88
薩陀波崙品〉：「問曰：薩陀波崙因緣已具聞於上；今曇無竭因緣為云何？答曰：欝伽陀（秦言盛）達磨（秦言法）。」（大正25，736a8-10）

[^177]: 聞＝問【宋】【元】【明】【宮】。（大正25，742d，n.5）

[^178]: 來＝未【聖】【石】。（大正25，742d，n.6）

[^179]: 〔界〕－【宮】。（大正25，742d，n.7）

[^180]: 士＝土【石】。（大正25，742d，n.8）

[^181]: 士＝主【宋】【元】【明】【宮】【聖】【石】。（大正25，742d，n.9）

[^182]: 《大智度論》卷75〈58
夢中入三昧品〉：「四姓眾生──剎帝利、婆羅門、鞞舍、首陀羅。」（大正25，589c14）

[^183]: 參見《摩訶般若波羅蜜經》卷27〈88
常啼品〉（大正8，418c20-29），《大智度論》卷98〈88
薩陀波崙品〉（大正25，738b26-c7）。

[^184]: 報得＝得報【石】，（得）＋報【宋】【元】【明】【宮】。（大正25，742d，n.10）

[^185]: 授＝受【宋】【元】【明】【宮】【聖】【石】。（大正25，742d，n.11）

[^186]: 導＝道【石】。（大正25，742d，n.12）

[^187]: 令＝人【宋】【元】【明】【宮】。（大正25，742d，n.13）

[^188]: 作是＝詐【宋】【元】【明】【宮】【聖】【石】。（大正25，742d，n.14）

[^189]: 〔者〕－【聖】。（大正25，742d，n.15）

[^190]: 〔蜜〕－【石】。（大正25，742d，n.16）

[^191]: 乃＝及【聖】。（大正25，742d，n.17）

[^192]: 等＝次第【宋】【元】【明】【宮】。（大正25，742d，n.18）

[^193]: 使︰4.謂驅使、支配。（《漢語大詞典》（一），p.1325）

[^194]: 旃＝栴【宮】。（大正25，742d，n.19）

[^195]: 案：《大正藏》原作「隨」，今依《高麗藏》作「髓」（第14冊，1358b9）。

[^196]: （遙）＋見【宋】【元】【明】【宮】。（大正25，742d，n.20）

[^197]: 涼＝淨【石】。（大正25，742d，n.21）

[^198]: 《正觀》（6），p.222：「三十二相」，參見《大智度論》卷4（大正25，90a27-91a19）、卷29（大正25，273b29-274a4）。

[^199]: 大＝丈【宮】，【聖】【石】。（大正25，742d，n.22）

[^200]: 《正觀》（6），p.222：「丈光」，參見《大智度論》卷8（大正25，114c-115a3）。

[^201]: 大＝丈【宮】，【聖】【石】。（大正25，742d，n.22-1）

[^202]: 《正觀》（6），p.222：「大慈」，參見《大智度論》卷27（大正25，256b-257c）。

[^203]: 《正觀》（6），p.222：「六神通」，參見《大智度論》卷28（大正25，264a-265b）、卷40〈4
往生品〉（大正25，351b-352b）。

[^204]: 先＝前【宋】【元】【明】【宮】。（大正25，742d，n.23）

[^205]: 《正觀》（6），p.222：《大智度論》卷21（大正25，220a7-221b1）。

[^206]: 諸＝說【宋】【元】【明】【宮】。（大正25，742d，n.24）

[^207]: 知＝智【宋】【元】【明】【宮】。（大正25，742d，n.25）

[^208]: 《正觀》（6），p.222：「一切法中無所礙知見」，參見《大智度論》卷21（大正25，220c20-28）、卷26（大正25，254c7-255b24）。

[^209]: 礙知＝現智【宋】【元】【明】【宮】。（大正25，742d，n.26）

[^210]: 參見《大智度論》卷86〈74遍學品〉（大正25，663b17-28）。

[^211]: 得＋（寶）【石】。（大正25，742d，n.27）

[^212]: （1）如《品類足論》卷6〈6
辯攝等品〉：「有上法云何？謂一切有為法及虛空、非擇滅。無上法云何？謂擇滅。」（大正26，716a5-6）

（2）《阿毘曇》：有上法、無上法。（印順法師，《大智度論筆記》〔H011〕p.399）

[^213]: 〔是〕－【宋】【元】【明】【宮】。（大正25，743d，n.1）

[^214]: 《正觀》（6），p.223：「金色相」，參見《大智度論》卷4（大正25，90b26-c8）。

[^215]: 怜＝憐【宋】【元】【明】【宮】【石】。（大正25，743d，n.2）

[^216]: 〔無邊〕－【聖】。（大正25，743d，n.3）

[^217]: 〔歡〕－【宋】【元】【明】【宮】【聖】【石】。（大正25，743d，n.4）

[^218]: 恣（ㄗˋ）：2.聽任，任憑。3.滿足，盡情。（《漢語大詞典》（七），p.505）

[^219]: 〔出髓〕－【宋】【元】【明】【宮】【聖】【石】。（大正25，743d，n.5）

[^220]: 住＝信【聖】。（大正25，743d，n.6）

[^221]: （願）＋帝【宋】【元】【明】【宮】【聖】【石】。（大正25，743d，n.7）

[^222]: 愧負︰羞慚負疚。（《漢語大詞典》（七），p.664）

[^223]: 直爾︰竟然如此。（《漢語大詞典》（一），p.865）

[^224]: 〔汝〕－【宋】【元】【明】【宮】【石】。（大正25，743d，n.8）

[^225]: 瘡＝創【石】。（大正25，743d，n.9）

[^226]: （1）參見《大智度論》卷30〈1
序品〉：「經說五事不可思議，所謂^（1）^眾生多少、^（2）^業果報、^（3）^坐禪人力、^（4）^諸龍力、^（5）^諸佛力。」（大正25，283c17-19）

（2）「四種不可思議」，參見《增壹阿含經》卷18〈26
四意斷品〉：「舍利弗當知，如來有四不可思議事，非小乘所能知。云何為四？世不可思議，眾生不可思議，龍不可思議，佛土境界不可思議。是謂──舍利弗──有四不可思議。」（大正2，640a4-8）

另參見《增壹阿含經》卷21〈29
苦樂品〉（大正2，657a19-b27），《大寶積經》卷8〈3
密迹金剛力士會〉（大正11，43c14-20）。

（3）「六種不可思議」，參見《大方便佛報恩經》卷1〈2
孝養品〉：「當知如來不可思議，世界不可思議，業報不可思議，眾生不可思議，禪定不可思議，龍王不可思議。」（大正3，128a15-17）

《瑜伽師地論》卷25：「云何思正法？謂如有一即如所聞所信正法，獨處空閑遠離六種不應思處，謂思議我，思議有情，思議世間，思議有情業果異熟，思議靜慮者、靜慮境界，思議諸佛、諸佛境界。」（大正30，419a17-21）

另參見《瑜伽師地論》卷64（大正30，655a7-b5）、卷95（大正30，844c29-845a8）。

[^227]: 三＝胎【宋】【元】【明】【宮】【聖】【石】。（大正25，743d，n.10）

[^228]: 案：若作「三生」，則指胎、卵、濕三生，因為諸天及地獄有情皆是化生。

[^229]: 將＝特【石】。（大正25，743d，n.11）

[^230]: 〔中〕－【石】。（大正25，743d，n.12）

[^231]: 《大正藏》原作「牽」，今依《高麗藏》作「索」（第14冊，1359c5）。

[^232]: 〔之〕－【石】。（大正25，743d，n.13）

[^233]: 許＝說【聖】。（大正25，743d，n.14）

[^234]: 阿＝何【聖】。（大正25，743d，n.15）

[^235]: 今＝令【宋】【元】【明】【宮】。（大正25，743d，n.16）

[^236]: 汝＝女【宋】【元】【明】【宮】【聖】。（大正25，743d，n.17）

[^237]: 發遣：1.使離去。3.派遣，差遣。4.指出任。宋
蘇轍《龍川別志》卷上："允恭傳宣謂家，以中書闕人，權留謂發遣，謂由此入直中書。"（《漢語大詞典》（八），p.567）

[^238]: 開敷：（花朵）開放，繁榮。（《漢語大詞典》（十二），p.63）

[^239]: 操＝\[米\*（癸-天+（恭-共））\]【聖】【石】。（大正25，743d，n.18）

[^240]: 妄＝忘【宋】【元】【明】【宮】。（大正25，743d，n.19）

[^241]: 制＝剬【石】。（大正25，743d，n.20）

[^242]: 其＝便【宋】【元】【明】【宮】【聖】【石】。（大正25，743d，n.21）

[^243]: 〔得〕－【聖】。（大正25，743d，n.22）

[^244]: 〔女〕－【宋】【元】【明】【宮】。（大正25，743d，n.23）

[^245]: 通＝誦【宋】【元】【明】【宮】【聖】【石】。（大正25，743d，n.24）

[^246]: 〔根〕－【石】。（大正25，743d，n.25）

[^247]: 明註曰「無著」二字，《南藏》作「畢竟」二字。（大正25，743d，n.26）

[^248]: 案：15.通" 按
"。依據，按照。《荀子•不苟》："國亂而治之者，非案亂而治之之謂也。"楊倞
注："案，據也。"（《漢語大詞典》（四），p.1008）

[^249]: 〔寶〕－【宋】【元】【明】【宮】＊ \[＊ 1
2\]。（大正25，744d，n.1）

[^250]: 杵＝種【宋】【元】【明】【宮】。（大正25，744d，n.2）

[^251]: 而＝所【宋】【元】【明】【宮】。（大正25，744d，n.3）

[^252]: 故＋（一）【宋】【元】【明】【宮】。（大正25，744d，n.4）

[^253]: 〔此〕－【宋】【元】【明】【宮】。（大正25，744d，n.5）

[^254]: 《正觀》（6），p.223：《大智度論》卷97（大正25，736a8-b9），另參見卷35（大正25，317a22-b14）、卷93（大正25，711a8-c3）。

[^255]: 參見〔吳〕支謙譯，《佛說慧印三昧經》（大正15，463b14-24），［宋］（失譯），《佛說如來智印經》（大正15，470b22-c4），［宋］智吉祥等譯，《佛說大乘智印經》卷3（大正15，480b8-28），《十住毘婆沙論》卷3〈6
發菩提心品〉（大正26，35a23-b7）明七種發菩提心的因緣。

[^256]: 參見《雜阿含經》卷21（564經）：

時，尊者阿難為說法言：「姊妹！如此身者，穢食長養、憍慢長養、愛所長養、婬欲長養。姊妹！依穢食者，當斷穢食；依於慢者，當斷憍慢；依於愛者，當斷愛欲。......

依慢斷慢者，云何依慢斷慢？謂弟子聞某尊者、某尊者弟子盡諸有漏，無漏心解脫、慧解脫，現法自知作證：『我生已盡，梵行已立，所作已作，自知不受後有。』聞已，作是念：『彼聖弟子盡諸有漏，乃至自知不受後有。我今何故不盡諸有漏，何故不自知不受後有。』當於爾時則能斷諸有漏，乃至自知不受後有。姊妹！是名依慢斷慢。

姊妹！云何依愛斷愛？謂聖弟子聞某尊者、某尊者弟子盡諸有漏，乃至自知不受後有。我等何不盡諸有^※^漏，乃至自知不受後有。彼於爾時能斷諸有漏，乃至自知不受後有。姊妹！是名依愛斷愛。姊妹！無所行者，斷截婬欲和合橋梁。」（大正2，148a23-b25）

※《大正藏》原作「者」，今依《高麗藏》作「有」（第18冊，1159b12）。

[^257]: 參見《雜阿含經》卷21（561經）：

時，有異婆羅門詣尊者阿難所，共相問訊慰勞已，於一面坐，問尊者阿難：「何故於沙門瞿曇所修梵行？」尊者阿難語婆羅門：「為斷故。」復問：「尊者何所斷？」答言：「斷愛。」復問：「尊者阿難！何所依而得斷愛？」答言：「婆羅門！依於欲而斷愛。」復問：「尊者阿難！豈非無邊際？」答言：「婆羅門！非無邊際。如是有邊際，非無邊際。」復問：「尊者阿難！云何有邊際，非無邊際。」答言：「婆羅門！我今問汝，隨意答我。婆羅門！於意云何？汝先有欲來詣精舍不？」婆羅門答言：「如是，阿難！」「如是，婆羅門！來至精舍已，彼欲息不？」答言：「如是，尊者阿難！彼精進、方便、籌量，來詣精舍。」復問：「至精舍已，彼精進、方便、籌量息不？」答言：「如是，尊者阿難！」復語婆羅門：「如是，婆羅門！如來、應、等正覺所知所見，說四如意足，以一乘道淨眾生、滅苦惱、斷憂悲。何等為四？欲定斷行成就如意足，精進定、心定、思惟定斷行成就如意足。如是，聖弟子修欲定斷行成就如意足，依離、依無欲、依出要、依滅、向於捨，乃至斷愛，愛斷已，彼欲亦息。修精進定、心定、思惟定斷行成就，依離、依無欲、依出要、依滅、向於捨，乃至愛盡，愛盡已，思惟則息。婆羅門！於意云何？此非邊際耶？」婆羅門言：「尊者阿難！此是邊際，非不邊際。」爾時，婆羅門聞尊者阿難所說，歡喜隨喜，從座起去。（大正2，147a14-b12）

[^258]: 〔有〕－【宋】【元】【明】【宮】。（大正25，744d，n.6）

[^259]: 道＝果【宋】【元】【明】【宮】。（大正25，744d，n.7）

[^260]: 高＝𢞟【石】。（大正25，744d，n.8）

[^261]: 參見《維摩詰所說經》卷中〈8 佛道品〉：

於是維摩詰問文殊師利：「何等為如來種？」

文殊師利言：「有身為種，無明有愛為種，貪恚癡^※^為種，四顛倒為種，五蓋為種，六入為種，七識處為種，八邪法為種，九惱處為種，十不善道為種。以要言之，六十二見及一切煩惱，皆是佛種。」

曰：「何謂也？」

答曰：「若見無為入正位者，不能復發阿耨多羅三藐三菩提心；譬如高原陸地，不生蓮華，卑濕淤泥乃生此華；如是見無為法入正位者，終不復能生於佛法；煩惱泥中，乃有眾生起佛法耳！又如殖種於空，終不得生！糞壤之地，乃能滋茂。如是入無為正位者，不生佛法；起於我見如須彌山，猶能發于阿耨多羅三藐三菩提心，生佛法矣！是故當知，一切煩惱，為如來種。譬如不下巨海，不能得無價寶珠。如是不入煩惱大海，則不能得一切智寶。」（大正14，549a28-b15）。

※《大正藏》原作「礙」，今依《高麗藏》作「癡」（第9冊，994b17）。

[^262]: 污＝淤【元】【明】。（大正25，744d，n.9）

[^263]: （爾）＋時【宋】【元】【明】【宮】。（大正25，744d，n.10）

[^264]: 〔等〕－【宋】【元】【明】【宮】。（大正25，744d，n.11）

[^265]: 詳見《大智度論》卷97〈88 薩陀波崙品〉（大正25，735a1-24）。

[^266]: 〔愛〕－【宋】【元】【明】【宮】【石】。（大正25，744d，n.12）

[^267]: 〔若〕－【宋】【元】【明】【宮】【聖】【石】。（大正25，744d，n.13）

[^268]: 〔能〕－【石】。（大正25，744d，n.14）

[^269]: 佛＋（釋七十八品竟）【石】。（大正25，744d，n.15）