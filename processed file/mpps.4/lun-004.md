問曰：若從上數，應先菩薩，次第比丘、比丘尼、優婆塞、優婆夷，菩薩次佛故；若從下數，應先優婆夷，次第優婆塞、比丘尼、比丘、菩薩。今何以先說比丘，次三眾，後說菩薩？ ^lun-4-1

答曰： ^lun-4-2

菩薩雖應次佛，以諸煩惱未盡故，先說阿羅漢。諸阿羅漢智慧雖少而已成熟，諸菩薩智慧雖多而煩惱未盡，是故先說阿羅漢。 ^lun-4-3

佛法有二種[^1]：一、祕密，二、現示。 ^lun-4-4

現示中，佛、辟支佛、阿羅（85a）漢皆是福田，以其煩惱盡無餘故。 ^lun-4-5

祕密中，說諸菩薩得無生法忍，煩惱已斷，具六神通，利益眾生。 ^lun-4-6

以現示法故，前說阿羅漢，後說菩薩。 ^lun-4-7

復次，菩薩以方便力現入五道，受五欲，引導眾生；若在阿羅漢上，諸天、世人當生疑怪，是故後說。 ^lun-4-8

問曰：在阿羅漢後可爾，何以乃[^2]在優婆塞、優婆夷後？ ^lun-4-9

答曰： ^lun-4-10

四眾雖漏未盡，盡在不久故，通名聲聞眾。 ^lun-4-11

若於四眾中間說菩薩者，則不便。如比丘尼得無量律儀故，應次比丘後，在沙彌前；佛以儀法不便故，在沙彌後。此諸菩薩亦如是，雖應在學人三眾上，以不便故，在後說。 ^lun-4-12

復次，有人言：「菩薩功德、智慧超殊阿羅漢、辟支佛，是故別說。」 ^lun-4-13

問曰：聲聞經中但說四眾，此中何以別說菩薩眾？ ^lun-4-14

答曰：有二種道：一、聲聞道，二、菩提薩埵道。 ^lun-4-15

比丘、比丘尼、優婆塞、優婆夷四眾是聲聞道，菩薩摩訶薩是菩提薩埵道。 ^lun-4-16

以是故聲聞法中，經初無「佛在某處某處住，爾所菩薩俱」，但言「佛某處某處住，與爾所比丘俱」。如說：「佛在波羅柰，與五比丘俱；佛在伽耶國中，與千比丘俱；佛在舍婆提，與五百比丘俱。」如是種種經初，不說與菩薩若干人俱。 ^lun-4-17

問曰：諸菩薩二種：若出家，若在家。在家菩薩，總說在優婆塞、優婆夷中；出家菩薩，總在比丘、比丘尼中。今何以故別說？ ^lun-4-18

答曰： ^lun-4-19

雖總在四眾中，應當別說。何以故？是菩薩必墮四眾中，有四眾不墮菩薩中。 ^lun-4-20

何者是？有聲聞人、辟支佛人、有求生天人、有求樂自活人，此四（85b）種人不墮菩薩中。何以故？是人不發心言「我當作佛」故。 ^lun-4-21

復次，菩薩得無生法忍故，一切名字、生死相斷，出三界，不墮眾生數中。[^3]何以故？聲聞人得阿羅漢道，滅度已，尚不墮眾生數中[^4]，何況菩薩？ ^lun-4-22

如《波羅延》優波尸難中偈說[^5]： ^lun-4-23

已滅無處更出不[^6]？若已[^7]永滅不出不？既入涅槃[^8]常住不？惟願大智說其實！ ^lun-4-24

佛答曰： ^lun-4-25

滅者即是不可量，破壞因緣及名相，一切言語道已過，一時都盡如火滅。 ^lun-4-26

如阿羅漢一切名字尚斷，何況菩薩能破一切諸法、知實相、得法身[^9]而不斷耶！ ^lun-4-27

以是故，摩訶衍四眾中別說菩薩。 ^lun-4-28

問曰：何以故大乘經初，菩薩眾、聲聞眾兩說，聲聞經初獨說比丘眾，不說菩薩眾？ ^lun-4-29

答曰：欲辯[^11]二乘義故：佛乘及聲聞乘。聲聞乘陿小，佛乘廣大；聲聞乘自利自為，佛乘益一切。 ^lun-4-30

復次，聲聞乘多說眾生空，佛乘說眾生空、法空。 ^lun-4-31

如是等種種分別說是二道故，摩訶衍經聲聞眾、菩薩眾兩說。如讚摩訶衍偈中說： ^lun-4-32

得此大乘人，能與一切樂，利益以實法，令得無上道！ ^lun-4-33

得此大乘人，慈悲一切故，頭目以布施，捨之如草木！ ^lun-4-34

得此大乘人，護持清淨戒，如犛牛愛尾，不惜身壽命！ ^lun-4-35

得此大乘人，能得無上忍，若有割截身，視之如斷草！（85c） ^lun-4-36

得此大乘人，精進無厭惓，力行不休息，如抒[^12]大海者！ ^lun-4-37

得此大乘人，廣修無量定，神通聖道力，清淨得自在！ ^lun-4-38

得此大乘人，分別諸法相，無壞實智慧，是中已具得！ ^lun-4-39

不可思議智，無量悲心力，不入二法中，等觀一切法。[^13] ^lun-4-40

驢馬駝象乘，雖同不相比；菩薩及聲聞，大小亦如是。（86a） ^lun-4-41

大慈悲為軸，智慧為兩輪，精進為駛馬[^14]，戒定以為銜[^15]， ^lun-4-42

忍辱心為鎧[^16]，總持為轡勒[^17]，摩訶衍人乘，能度於一切！ ^lun-4-43

問曰：如聲聞經初但說比丘眾，摩訶衍經初何以不但說菩薩眾？ ^lun-4-44

答曰：摩訶衍廣大，諸乘諸道皆入摩訶衍[^19]；聲聞乘陿小不受摩訶衍。譬如恒河不受大海，以其陿小故；大海能受眾流，以其廣大故。摩訶衍法亦如是，如偈說：「摩訶衍如海，小乘牛跡水；小故不受大，其喻亦如是。」 ^lun-4-45

問曰：何等名菩提？何等名薩埵？[^20] ^lun-4-46

答曰： ^lun-4-47

菩提名諸佛道，薩埵名或眾生，或大心。是人諸佛道功德盡欲得，其心不可斷不可破，如金剛山，是名大心。如偈說： ^lun-4-48

一切諸佛法，智慧及戒定，能利益一切，是名為菩提。 ^lun-4-49

其心不可動，能忍成道事，不斷亦不破，是心名薩埵。 ^lun-4-50

復次，稱讚好法名為「薩」，好法體相名為「埵」。菩薩心自利利他故，度一切眾生故，知一切法實性故，行阿耨多羅三藐三菩提道故，為一切賢聖之所稱讚故，是名菩提薩埵。所以者何？一切諸法中，佛法第一；是人欲取是法故，為賢聖所讚歎。 ^lun-4-51

復次，如是人為一切眾生脫生、老、死故索佛道，是名菩提薩埵。 ^lun-4-52

復次，三種道皆是菩提：一者、佛道，二者、聲聞道，三者、辟支佛道。[^21]辟（86b）支佛道、聲聞道雖得菩提，而不稱為菩提；佛功德中菩提稱為菩提，是名菩提薩埵。 ^lun-4-53

問曰：齊何來名菩提薩埵？ ^lun-4-54

答曰： ^lun-4-55

有大誓願，心不可動，精進不退；以是三事，名為菩提薩埵。 ^lun-4-56

復次，有人言：「初發心作願：『我當作佛度一切眾生。』從是已來，名菩提薩埵。如偈說：『若初發心時，誓願當作佛，已過諸世間，應受世供養。』從初發心到第九無礙，入金剛三昧[^23]中，是中間名為菩提薩埵。」 ^lun-4-57

是菩提薩埵有兩種：有「鞞跋致」，有「阿鞞跋致」[^24]；如退法、不退法阿羅漢[^25]。阿\`105\`鞞跋致菩提薩埵，是名實菩薩；以是實菩薩故，諸餘退轉菩薩皆名菩薩。譬如得四道人，是名實僧；以實僧故，諸未得道者皆得名僧。[^26] ^lun-4-58

問曰：云何知是菩薩鞞跋致、阿鞞跋致[^27]？ ^lun-4-59

答曰： ^lun-4-60

《般若波羅蜜•阿鞞跋致品》[^28]中，佛自說阿鞞跋致相，如是相是退轉，如是相是不退轉。 ^lun-4-61

復次，若菩薩一法得好修好念，是名阿鞞跋致菩薩。何等一法？常一心集諸善法。如說：「諸佛一心集諸善法故，得阿耨多羅三藐三菩提。」 ^lun-4-62

復次，有菩薩得一法，是阿鞞跋致相。何等一法？正直精進。如佛問阿難：「阿難！汝說精進？」「如是，世尊！」「阿難！汝讚精進？」「如是，善逝！」「阿難！常行、常修、常念精進，乃至令人得阿耨多羅三藐三菩提[^29]。」如經[^30]廣說。 ^lun-4-63

復次，若得二法，是時是阿鞞跋致相。何等二法？ ^lun-4-64

一切法實知空，亦念不捨一切眾生。如是人名為阿鞞跋致菩薩。 ^lun-4-65

復次，（86c）得三法： ^lun-4-66

一者、若一心作願欲成佛道，如金剛不可動不可破； ^lun-4-67

二者、於一切眾生，悲心徹骨入髓； ^lun-4-68

三者、得般舟三昧，能見現在諸佛。 ^lun-4-69

是時名阿鞞跋致。 ^lun-4-70

復次，阿毘曇中，迦旃延尼子弟子輩言： ^lun-4-71

「何名菩薩？自覺復能覺他，是名菩薩。」 ^lun-4-72

「必當作佛，是名菩薩。」[^33] ^lun-4-73

「菩提名漏盡人智慧，是人從智慧生，智慧人所護，智慧人所養故，是名菩薩。」 ^lun-4-74

又言：「發阿鞞跋致心，從是已後名菩薩。」 ^lun-4-75

又言：「若離五法得五法[^34]，是名菩薩。何謂五法？ ^lun-4-76

^（1）^離三惡道，常生天上、人間； ^lun-4-77

^（2）^離貧窮、下賤，常得尊貴； ^lun-4-78

^（3）^離非男法，常得男子身； ^lun-4-79

^（4）^離諸形殘缺陋，諸根具足； ^lun-4-80

^（5）^離捨憙忘，常憶宿命，得是宿命智慧，常離一切惡法，遠離惡人，常求道法，攝取弟子。 ^lun-4-81

如是名為菩薩。」 ^lun-4-82

又言：「從種三十二相業已來，是名菩薩。」[^35] ^lun-4-83

問曰：何時種三十二相業因緣？ ^lun-4-84

答曰：過三阿僧祇劫[^36]，然後種三十二相業因緣。 ^lun-4-85

問曰：幾時名阿僧祇？[^37] ^lun-4-86

答曰：天人中能知算數者，極數不復能知，是名一阿僧祇。如： ^lun-4-87

一一名二（1+1=2）， ^lun-4-88

二二名（87a）四（2x2=4）， ^lun-4-89

三三名九（3x3=9）， ^lun-4-90

十十名百（10x10=10^2^）， ^lun-4-91

十百名千（10x10^2^=10^3^）， ^lun-4-92

十千名萬（10x10^3^=10^4^）， ^lun-4-93

千萬名億（koṭi）（10^3^x10^4^=10^7^）， ^lun-4-94

千萬億（koṭi）名那由他（nayuta）（10^7^x10^7^=10^14^）， ^lun-4-95

千萬那由他（nayuta）名頻婆（bimbara）（10^7^x10^14^=10^21^）， ^lun-4-96

千萬頻婆（bimbara）名迦他（gata）（10^7^x10^21^=10^28^）， ^lun-4-97

過迦他（gata）名阿僧祇（asaṃkhyeya）。 ^lun-4-98

如是數三阿僧祇：若行一阿僧祇滿，行第二阿僧祇；第二阿僧祇滿，行第三阿僧祇。譬如算數法，算一乃至算百，百算竟，還至一。如是菩薩一阿僧祇過，還從一起。 ^lun-4-99

初阿僧祇中，心不自知我當作佛不作佛。 ^lun-4-100

二阿僧祇中，心雖能知我必作佛，而口不稱我當作佛。 ^lun-4-101

三阿僧祇中，心了了自知得作佛，口自發言，無所畏難：「我於來世當作佛。」[^38] ^lun-4-102

釋迦文佛，從過去釋迦文佛到剌那尸棄佛[^39]，為初阿僧祇；是中菩薩永離女人身。 ^lun-4-103

從剌那尸棄佛至燃燈佛，為二阿僧祇；是中菩薩七枚青蓮華供養燃燈佛，敷鹿皮衣，布髮掩泥，是時燃燈佛便授其記，汝當來世作佛名釋迦牟尼[^40]。 ^lun-4-104

\`108\`從燃燈佛至毘婆尸佛，為第三阿僧祇。 ^lun-4-105

若過三阿僧祇劫，是時菩薩種三十二相業因緣。[^41] ^lun-4-106

問曰：三十二相業，何處可種？ ^lun-4-107

答曰：欲界中，非色、無色界；於欲界五道，在人道中種；於四天下，閻浮提中種；於男子身種，非女人；佛出世時種，佛不出世不得種；緣佛身種，緣餘不得種。[^43] ^lun-4-108

問曰：是三十二相業因緣，於身業、口業、意業，何業種？ ^lun-4-109

答曰：意業種，非身、口業。何以故？是意業利故。[^44] ^lun-4-110

問曰：意業有六識，是三十二相業，為是意識種？是五識種？ ^lun-4-111

答曰：是意識，非五識。何以故？五識不能分別，以是故意識種。[^45] ^lun-4-112

問曰：何相初種？ ^lun-4-113

答曰：（87b） ^lun-4-114

^（1）^有人言：「足安立相先種。何以故？先安立，然後能種餘相。」 ^lun-4-115

^（2）^有人言：「紺青眼相初種，得此眼相，大慈觀眾生。」 ^lun-4-116

^（3）^此兩語雖有是語，不必爾也。若相因緣和合時，便是初種，何必安立足為\`109\`初。[^46] ^lun-4-117

問曰：一思種？為多思種？ ^lun-4-118

答曰：三十二思種三十二相，一一思種一一相，一一相百福德莊嚴[^47]。 ^lun-4-119

問曰：幾許名一福德[^48]？ ^lun-4-120

答曰： ^lun-4-121

有人言：「有業報轉輪聖王，於四天下受福樂，得自在，是名一福德。如是百福成一相。」 ^lun-4-122

復有人言：「作釋提桓因，於二天中得自在，是名一福德[^49]。」 ^lun-4-123

復有人言：「作他化自在天王，於欲界中得自在，是名一福。」 ^lun-4-124

復有人言：「除補處菩薩，餘一切眾生所得福報，是名一福。」 ^lun-4-125

復有人言：「天地劫盡，一切眾生共福德故，三千大千世界報立，是名一福。」 ^lun-4-126

復有人言：「是福不可量，不[^50]可以譬喻知：如三千大千世界一切眾生皆盲無目，有一人能治令差，是為一福。一切人皆被毒藥，一人能治令差；一切人應死，一人能捄[^51]之令脫；一切人破戒、破正見，一人能教令得淨戒、正見──如是等為一福。」 ^lun-4-127

復有人言：「是福不可量，不可譬喻。是菩薩入第三阿僧祇中，心思大行種是三十二相因緣。以是故，是福無能量，唯佛能知。」 ^lun-4-128

問曰：菩薩幾時能種三十二相？ ^lun-4-129

\`110\`答曰：極遲百劫，極疾九十一劫。釋迦牟尼菩薩九十一大劫行辦三十二相[^52]。 ^lun-4-130

如經[^53]中言：「過去久遠，有佛名弗沙。時有二菩薩：一名釋迦牟尼，一名彌勒。弗沙佛欲觀釋迦牟尼菩薩心純淑未？即觀見（87c）之，知其心未純淑，而諸弟子心皆純淑。又，彌勒菩薩心已純淑，而弟子未純淑。是時，弗沙佛如是思惟：『一人之心易可速化，眾人之心難可疾治。』如是思惟竟，弗沙佛欲使釋迦牟尼菩薩疾得成佛，上雪山上，於寶窟中入火定。是時，釋迦牟尼菩薩作外道仙人，上山採藥，見弗沙佛坐寶窟中，入火定，放光明。見已，心歡喜信敬，翹一腳立；叉手向佛，一心而觀，目未曾眴，七日七夜以一偈讚佛：『天上天下無如佛，十方世界亦無比，世界所有我盡見，一切無有如佛者！』七日七夜諦觀世尊，目未曾眴，超越九劫，於九十一劫中得阿耨多羅三藐三菩提。」[^54] ^lun-4-131

問曰：若釋迦牟尼菩薩聰明多識，能作種種好偈，何以故七日七夜一偈讚佛？ ^lun-4-132

答曰：釋迦牟尼菩薩貴其心思，不貴多言。若更以餘偈讚佛，心或散亂，是故七日七夜以一偈讚佛。[^55] ^lun-4-133

問曰：釋迦牟尼菩薩何以心未純淑而弟子純淑？彌勒菩薩自心純淑而弟子未純淑？ ^lun-4-134

答曰：釋迦牟尼菩薩饒益眾生心多，自為身少故；彌勒菩薩多為己身，少為眾生故。[^56] ^lun-4-135

從鞞婆尸佛至迦葉佛，於其中間九十一大劫，種三十二相業因緣集竟，六波羅蜜滿。何等六？檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜。[^57] ^lun-4-136

問曰：檀波羅蜜云何滿？ ^lun-4-137

答曰：一切能施，無所遮礙，乃至以身施時，心無所惜。譬如尸毘王以身施鴿[^59]。釋迦牟尼（88a）佛本身作王，名尸毘。是王得歸命救護陀羅尼，大精進，有慈悲心，視一切眾生如母愛子。 ^lun-4-138

時世無佛，釋提桓因命盡欲墮。自念言：「何處有佛一切智人？」處處問難，不能斷疑，知盡非佛，即還天上，愁憂而坐。 ^lun-4-139

巧變化師毘首羯磨天問曰：「天主何以愁憂？」 ^lun-4-140

答曰：「我求一切智人不可得，以是故愁憂。」 ^lun-4-141

毘首羯磨言：「有大菩薩，布施、持戒、禪定、智慧具足，不久當作佛。」 ^lun-4-142

帝釋以偈答曰：「菩薩發大心，魚子、菴樹華，三事因時多，成果時甚少！」 ^lun-4-143

毘首羯磨答曰：「是優尸那種尸毘王，持戒、精進，大慈、大悲，禪定、智慧，不久\`112\`作佛。」 ^lun-4-144

釋提桓因語毘首羯磨：「當往試之，知有菩薩相不？汝作鴿，我作鷹，汝便佯怖入王腋下，我當逐汝。」 ^lun-4-145

毘首羯磨言：「此大菩薩，云何以此事惱？」 ^lun-4-146

釋提桓因說偈言：「我亦非惡心，如真金應試；以此試菩薩，知其心定不。」 ^lun-4-147

說此偈竟，毘首羯磨即自變身作一赤眼赤足鴿；釋提桓因自變身作一鷹，急飛逐鴿。鴿直來入王掖底，舉身戰怖，動眼促聲。 ^lun-4-148

是時，眾多人相與而語曰：「是王大慈仁，一切宜保信[^60]，如是鴿小鳥，歸之如入舍；菩薩相如是，作佛必不久。」 ^lun-4-149

是時鷹在近樹上，語尸毘王：「還與我鴿，此我所受！」 ^lun-4-150

王時語鷹：「我前受此，非是汝受；我（88b）初發意時受此，一切眾生皆欲度之。」 ^lun-4-151

鷹言：「王欲度一切眾生，我非一切耶？何以獨不見愍而奪我今日食？」 ^lun-4-152

王答言：「汝須何食？我作誓願：『其有眾生來歸我者，必救護之。』汝須何食，亦當相給。」 ^lun-4-153

鷹言：「我須新殺熱肉。」 ^lun-4-154

王念言：「如此難得，自非殺生無由得也！我當云何殺一與一！」 ^lun-4-155

思惟心定，即自說偈：「是我此身肉，恒屬老病死，不久當臭爛，彼須我當與。」 ^lun-4-156

如是思惟已，呼人持刀，自割股[^61]肉與鷹。 ^lun-4-157

鷹語王言：「王雖以熱肉與我，當用道理，令肉輕重得與鴿等，勿見欺也！」 ^lun-4-158

王言：「持稱來！」 ^lun-4-159

以肉對鴿，鴿身轉重，王肉轉輕。王令人割二股，亦輕不足；次割兩𨄔[^62]、兩臗[^63]、兩乳、項[^64]、脊[^65]，舉身肉盡，鴿身猶重，王肉故輕。 ^lun-4-160

是時近臣、內戚安施帳幔，却諸看人：「王今如此，無可觀也！」 ^lun-4-161

\`113\`尸毘王言：「勿遮諸人，聽令入看！」而說偈言： ^lun-4-162

「天人阿修羅，一切來觀我！大心無上志，以求成佛道。 ^lun-4-163

若有求佛道，當忍此大苦；不能堅固心，則當息其意。」 ^lun-4-164

是時，菩薩以血塗手，攀稱欲上，定心以身盡以對鴿。 ^lun-4-165

鷹言：「大王！此事難辦，何用如此？以鴿還我！」 ^lun-4-166

王言：「鴿來歸我，終不與汝。我喪身無量，於物[^66]無益，今欲以身求易佛道。」以手攀稱，爾時，菩薩肉盡筋斷，不能自制，欲上而墮，自責心言：「汝當自堅，勿（88c）得迷悶！一切眾生墮憂苦大海，汝一人立誓欲度一切，何以怠[^67]悶！此苦甚少，地獄苦多，以此相比，於十六分猶不及一！我今有智慧、精進、持戒、禪定，猶患此苦，何況地獄中人無智慧者！」 ^lun-4-167

是時菩薩一心欲上，復更攀稱，語人：「扶我！」是時菩薩心定無悔。 ^lun-4-168

諸天、龍王、阿修羅、鬼神、人民皆大讚言：「為一小鳥乃爾，是事希有！」 ^lun-4-169

即時大地為六種振動，大海波揚，枯樹生華，天降香雨及散名華，天女歌讚：「必得成佛！」 ^lun-4-170

是時念我[^68]四方神仙皆來讚言：「是真菩薩，必早成佛。」 ^lun-4-171

鷹語鴿言：「終[^69]試如此，不惜身命，是真菩薩！」即說偈言： ^lun-4-172

「慈悲地中生，一切智[^70]樹牙，我曹當供養，不應施憂惱！」 ^lun-4-173

毘首羯磨語釋提桓因言：「天主！汝有神力，可令此王身得平復。」 ^lun-4-174

釋提桓因言：「不須我也。此王自作誓願，大心歡喜，不惜身命感發一切令求佛道。」 ^lun-4-175

帝釋語人王言：「汝割肉辛苦，心不惱沒耶？」 ^lun-4-176

王言：「我心歡喜，不惱不沒。」 ^lun-4-177

帝釋言：「誰當信汝心不沒者？」 ^lun-4-178

是時菩薩作實誓願：「我割肉血流，不瞋不惱，一心不悶以求佛道者，我身當即平復如故。」 ^lun-4-179

即出語時，身復如本。人天見之，皆大悲喜，歎未曾有：「此大菩薩必當作佛，我曹應當盡心供養。願令早成佛道，當念我等！」 ^lun-4-180

是時釋提桓因、毘首羯磨各還天上。 ^lun-4-181

如是等種種相，是檀波羅蜜滿。 ^lun-4-182

問曰：尸羅波羅蜜云何滿？ ^lun-4-183

答曰：不惜身命，護持淨戒，如須陀須摩王，以劫磨沙波陀大王故，乃至（89a）捨命不犯禁戒。[^71] ^lun-4-184

昔有須陀須摩王，是王精進持戒，常依實語。晨朝乘車，將諸婇女入園遊戲。出城門時，有一婆羅門來乞，語王言：「王是大福德人，我身貧窮，當見愍念，賜匃[^72]少多！」 ^lun-4-185

王言：「諾！敬如來告，當相布施，須我出還。」 ^lun-4-186

作此語已，入園澡浴嬉戲。時有兩翅王，名曰鹿足，空中飛來，於婇女中捉王將去，譬如金翅鳥海中取龍。諸女啼哭，號慟一園；驚城內外，搔擾[^73]悲惶。鹿足負王，騰躍虛空，至所住止[^74]，置九十九諸王中[^75]。 ^lun-4-187

須陀須摩王涕零如雨，鹿足王語言：「大剎利王！汝何以啼如小兒？人生有死，合會有離。」 ^lun-4-188

須陀須摩王答言：「我不畏死，甚畏失信。我從生已來，初不妄語。今日晨朝出門時，有一婆羅門來從我乞，我時許言：『還當布施。』不慮無常，辜負彼心，自招欺罪，是故啼耳！」 ^lun-4-189

鹿足王言：「汝意欲爾，畏此妄語，聽汝還去七日，布施婆羅門訖便來還。若過七日不還，我有兩翅力，取汝不難。」 ^lun-4-190

須陀須摩王得還本國，恣意布施，立太子為王，大會人民，懺謝之言：「我智不周[^76]物[^77]，治不如法，當見忠恕！如我今日，身非己[^78]有，正爾還去。」 ^lun-4-191

舉國人民及諸親戚叩頭留之：「願王留意，慈蔭此國，勿以鹿足鬼王為慮也！當設鐵舍、奇兵，鹿足雖神，不畏之也！」 ^lun-4-192

王言：「不得爾也！」而說偈言：「實語第一戒，實語昇天梯，實語小而大，妄語入地獄。我今守實語，寧棄身壽命，（89b）心無有悔恨。」 ^lun-4-193

\`115\`如是思惟已，王即發去，到鹿足王所。鹿足遙見，歡喜而言：「汝是實語人，不失信[^79]要[^80]。一切人皆惜身命，汝從死得脫，還來赴信，汝是大人！」 ^lun-4-194

爾時，須陀須摩王讚實語：「實語是為人，非實語非人。」 ^lun-4-195

如是種種讚實語，呵妄語。鹿足[^81]聞之，信心清淨，語須陀須摩王言：「汝好說此，今相放捨；汝既得脫，九[^82]十九王亦布施汝，隨意各還本國。」 ^lun-4-196

如是語已，百[^83]王各得還去。 ^lun-4-197

如是等種種本生中相，是為尸羅波羅蜜滿。 ^lun-4-198

問曰：羼提波羅蜜云何滿？ ^lun-4-199

答曰：若人來罵，撾捶割剝，支解奪命，心不起瞋。如羼提比丘為迦梨王截其手、足、耳、鼻，心堅不動。[^84] ^lun-4-200

問曰：毘梨耶波羅蜜云何滿？ ^lun-4-201

答曰：若有大心、勤[^85]力如大施菩薩，為一切故，以此一身，誓抒大海，令其乾盡，定心不懈。[^86] ^lun-4-202

亦如讚弗沙佛，七日七夜翹一腳，目不眴。[^87] ^lun-4-203

問曰：禪波羅蜜云何滿？ ^lun-4-204

答曰：如一切外道禪定中得自在。 ^lun-4-205

又如尚闍梨仙人，坐禪時無出入息，鳥於螺髻中生子，不動不搖，乃至鳥子\`116\`飛去。[^88] ^lun-4-206

問曰：般若波羅蜜云何滿？ ^lun-4-207

答曰：菩薩大心思惟分別，如劬嬪陀婆羅門大臣，分閻浮提大地作七分。若干大城、小城、聚落村民，盡作七分。[^89]般若波羅蜜如是。 ^lun-4-208

是菩薩六波羅蜜滿，在迦葉佛所作弟子，持淨戒，行功德，生兜率天上。 ^lun-4-209

問曰：菩薩何以生兜率天上[^90]，而不在上生、不在下生；是大[^91]有福德，應自在生？ ^lun-4-210

答曰： ^lun-4-211

有人言：因緣業熟，應在是中生。 ^lun-4-212

復次，下地中結使厚濁，上地中結使（89c）利；兜率天上結使不厚不利，智慧安隱故。 ^lun-4-213

復次，不欲過佛出世時故。若於下地生命短，壽終時佛未出世；若於上地生命長，壽未盡，復過佛出時；兜率天壽，與佛出時會故。 ^lun-4-214

復次，佛常居中道[^92]故。兜率天於六天及梵之中，上三[^93]、下三[^94]。於彼天下，必生中國[^95]，中夜降神，中夜出迦毘羅婆國，行中道得阿耨多羅三藐三菩提；中道為人說法，中夜入無餘涅槃。好中法故，中天上生。 ^lun-4-215

如是菩薩兜率天上生竟。 ^lun-4-216

以四種觀人間：一者觀時，二者觀土地，三者觀種姓，四者觀生處。[^96] ^lun-4-217

云何觀時？時有八種，佛出其中：第一、人長壽八萬四千歲時，第二、人壽七萬歲，第三、人壽六萬歲，第四、人壽五萬歲，第五、人壽四萬歲，第六、人壽三萬歲，第七、人壽二萬歲，第八、人壽一百餘歲[^97]。 ^lun-4-218

菩薩如是念：人壽百歲，佛出時到。是名觀時。 ^lun-4-219

云何觀土地？諸佛常在中國生，多金銀寶物，飲食豐美，其土清淨。 ^lun-4-220

云何觀種姓？佛生二種姓中：若剎利、若婆羅門。剎利種勢力大故，婆羅門種姓智慧大故。隨時所貴者，佛於中生。 ^lun-4-221

云何觀生處？何等母人能懷那羅延力[^98]菩薩？亦能自護淨戒？如是觀竟，唯中國迦毘羅婆淨飯王后能懷菩薩。如是思惟已，於兜率天下，不失正慧入於母胎。 ^lun-4-222

問曰：何以故，一切菩薩（90a）末後身從天上來，不從人中來？[^99] ^lun-4-223

答曰： ^lun-4-224

\`118\`乘上道故，六[^100]道之中天道最上。 ^lun-4-225

復次，天上下時，種種瑞應未曾所有；若從人道，人道不能有此。 ^lun-4-226

復次，人敬重天故。 ^lun-4-227

問曰：一切人以垢心有[^102]相續入母胎，一切邪慧相應，云何名菩薩正慧入母胎？[^103] ^lun-4-228

答曰： ^lun-4-229

有人言：有相續時，一切眾生邪慧心入母胎，菩薩憶念不失故，名正慧入母胎。 ^lun-4-230

中陰中住則知中陰住，入胎時知入胎，歌羅羅[^104]（kalala）時知住歌羅羅（受胎七日赤白精和合時也），頞浮陀[^105]（arbuda）（二七日時如璽胞狀也）時知住頞浮陀，伽那[^106]（ghana）時知住伽那（三七日時如凝酪也），五皰[^107]時知住五皰，出生時知出生；是中憶念不失，是名正慧入母胎。 ^lun-4-231

復次，餘人在中陰住時，若男，於母生欲染心：「此女人與我從事。」於父生瞋恚；若女，於父生染欲心：「此男子與我從事。」於母生瞋恚。 ^lun-4-232

如是瞋恚心、染欲心，菩薩無此。菩薩先已了知是父、是母。是父、是母能長養我身，我依父母生身得阿耨多羅三藐三菩提。是淨心念父母相續入胎，是名正慧入母胎。 ^lun-4-233

是菩薩滿十月，正慧不失念。出胎，行七步，發口言：「是我末後身。」 ^lun-4-234

乃至將示相師：「汝觀我子實有三十二大人相不？若有三十二相具足者，是應有二法：若在家當為轉輪聖王，若出家當成佛。」 ^lun-4-235

\`119\`諸相師言：「地天太子實有三十二大人相，若在家者當作轉輪王，若出家者當成佛。」 ^lun-4-236

王言：「何等三十二相？」 ^lun-4-237

相師答言： ^lun-4-238

一者、足下安平立相：足下一切著地，間無所受，不容一針。 ^lun-4-239

二者、足下二輪相：千輻輞[^109]轂[^110]，三事具（90b）足，自然成就，不待人工，諸天工師毘首羯磨不能化作如是妙相。 ^lun-4-240

問曰：何以故不能？ ^lun-4-241

答曰：是毘首羯磨諸天工師，不隱沒智慧；是輪相善業報。 ^lun-4-242

是天工師生報得智慧；是輪相行善根智慧得。 ^lun-4-243

是毘首羯磨一世得是智慧；是輪相從無量劫智慧生。 ^lun-4-244

以是故，毘首羯磨不能化作，何況餘工師？[^111] ^lun-4-245

三者、長指相：指纖長端直，次第𦟛[^112]好，指節參差。 ^lun-4-246

四者、足跟廣平相。 ^lun-4-247

五者、手足指縵網相：如鴈王張指則現，不張則不現。 ^lun-4-248

六者、手足柔軟相[^113]：如細劫波[^114]毳[^115]，勝餘身分。 ^lun-4-249

七者、足趺高滿相：以足蹈地，不廣不狹。足下色如赤蓮華，足指間網及足邊色如真珊瑚，指爪如淨赤銅，足趺上真金色，足趺上毛青毘琉璃色。其足嚴好，譬如雜寶屐，種種莊飾。 ^lun-4-250

八者、伊泥延膞[^116]相：如伊泥延（Aiṇeya）鹿膞[^117]，隨次𦟛纖[^118]。 ^lun-4-251

\`120\`九者、正立手摩膝相：不俯不仰，以掌摩膝。 ^lun-4-252

十者、陰藏相：譬如調善象寶、馬寶。 ^lun-4-253

問曰：若菩薩得阿耨多羅三藐三菩提時，諸弟子何因緣見陰藏相？ ^lun-4-254

答曰：為度眾人決眾疑故，示陰藏相。 ^lun-4-255

復有人言：「佛化作馬寶、象寶，示諸弟子言：『我陰藏相亦如是。』[^119]」 ^lun-4-256

十一者、身廣長等相：如尼拘盧陀樹（Nyagrodha），菩薩身齊為中，四邊量等。 ^lun-4-257

十二者、毛上向相：身有諸毛，生皆上向而穉[^120]。 ^lun-4-258

十三者、一一孔一毛生相：毛不亂，青瑠璃色，毛右靡[^121]上向[^122]。 ^lun-4-259

十四者、金色相： ^lun-4-260

問曰：何等金色？ ^lun-4-261

答曰：若鐵在金邊則不現，今現在金比[^123]佛在時金則不現，佛在時金比閻浮那金則不現，閻浮那金比大海中轉輪聖王道中金（90c）沙則不現，金沙比金山則不現，金山比須彌山則不現，須彌山金比三十三諸天瓔珞金則不\`121\`現，三十三諸天瓔珞金比焰摩天金則不現，焰摩天金比兜率陀天金則不現，兜率陀天金比化自在天金則不現，化自在天金比他化自在天金則不現，他化自在天金比菩薩身色則不現。如是色，是名金色相。[^124] ^lun-4-262

十五者、丈光相：四邊皆有一丈光，佛在是光中端嚴第一，如諸天諸王寶光明淨。[^125] ^lun-4-263

十六者、細薄皮相：塵土不著身，如蓮華葉不受塵水。若菩薩在乾土山中經行，土不著足；隨藍風來，吹破土山令散為塵，乃至一塵不著佛身。 ^lun-4-264

十七者、七處隆[^126]滿相：兩手、兩足、兩肩、項[^127]中，七處皆隆滿端正，色淨勝餘身體。 ^lun-4-265

十八者、兩腋下隆滿相：不高不深。 ^lun-4-266

十九者、上身如師子相。 ^lun-4-267

二十者、大直身相：於一切人中身最大而直。 ^lun-4-268

二十一者、肩圓好相：一切治[^128]肩無如是者。 ^lun-4-269

二十二者、四十齒相：不多不少，餘人三十二齒，身三百餘骨，頭骨有九；[^129]菩薩四十齒，頭有一骨。菩薩齒骨多，頭骨少；餘人齒骨少，頭骨多。以是故，異於餘人身。 ^lun-4-270

二十三者、齒齊相：諸齒等，無麁無細，不出不入。齒密相，人不知者，謂為一齒，齒間不容一毫。 ^lun-4-271

二十四者、牙白相：乃至勝雪山王光。 ^lun-4-272

二十五者、師子頰相：如師子獸中王平廣頰。 ^lun-4-273

二十六者、味中得上味相：（91a） ^lun-4-274

有人言：佛以食著口中，是一切食皆作最上味。何以故？是一切食中有最上味\`122\`因故。無是相人，不能發其因故，不得最上味。 ^lun-4-275

復有人言：若菩薩舉食著口中，是時咽喉邊兩處流注甘露，和合諸味[^130]，是味清淨故，名味中得上味。 ^lun-4-276

二十七者、大舌相：是菩薩大舌從口中出，覆一切面分，乃至髮際；若還入口，口亦不滿。 ^lun-4-277

二十八者、梵聲相：如梵天王五種聲從口出：其一、深如雷；二、清徹遠聞，聞者悅樂；三、入心敬愛；四、諦了易解；五、聽者無厭。菩薩音聲亦如是，五種聲從口中出迦陵毘伽聲相，如迦陵毘伽鳥聲可愛；鼓聲相，如大鼓音深遠。 ^lun-4-278

二十九者、真青眼相：如好青蓮華。 ^lun-4-279

三十者、牛眼睫相：如牛王眼睫，長好[^131]不亂。 ^lun-4-280

三十一者、頂髻相：菩薩有骨髻，如拳等在頂上。 ^lun-4-281

三十二者、白毛相：白毛眉間生，不高不下，白淨右旋，舒[^132]長五尺。 ^lun-4-282

相師言：地天太子三十二大人相如是，菩薩具有此相。 ^lun-4-283

問曰：轉輪聖王有三十二相，菩薩亦有三十二相，有何差別？[^133] ^lun-4-284

答曰：菩薩相者，有七事勝轉輪聖王相。菩薩相者：一、淨好；二、分明；三、不失處；四、具足；五、深入；六、隨智慧行，不隨世間；七、隨遠離[^134]。轉輪聖王相不爾。 ^lun-4-285

問曰：云何名相？[^135] ^lun-4-286

答曰：易知故名相，如水異火，以相故知。 ^lun-4-287

問曰：菩薩何以故三十二相不多不少？[^136] ^lun-4-288

答曰：有人言：「佛以三十二相莊嚴身者，端正不亂故。若少者身不端正，若多者佛身相亂；是三十二相端正不亂，不可益，不可減。猶（91b）如佛法不可增、不可減，身相亦如是。」 ^lun-4-289

問曰：菩薩何以故以相嚴身？[^137] ^lun-4-290

答曰： ^lun-4-291

有人見佛身相，心得信淨，以是故以相嚴身。 ^lun-4-292

復次，諸佛以一切事勝故，身色、威力，種姓，家屬，智慧、禪定、解脫，眾事皆勝，若佛不莊嚴身相，是事便少。 ^lun-4-293

復次，有人言：「阿耨多羅三藐三菩提住是身中，若身相不嚴，阿耨多羅三藐三菩提不住此身中。譬如人欲娶豪貴家女，其女遣使語彼人言：『若欲娶我者，當先莊嚴房室，除却污穢，塗治香熏，安施床榻，被褥綩[^138]綖[^139]，幃帳幄幔[^140]，幡蓋華香，必令嚴飾，然後我當到汝舍。』阿耨多羅三藐三菩提亦復如是，遣智慧使，未來世中到菩薩所言：『若欲得我，先修相好以自莊嚴，然後我當住汝身中；若不莊嚴身者，我不住也。』以是故，菩薩修三十二相自莊嚴身，為得阿耨多羅三藐三菩提故。」 ^lun-4-294

是時菩薩漸漸長大，見老病死苦，厭患心生，夜半出家，六年苦行，食難陀婆羅門女益身十六功德石蜜乳糜[^141]。食竟，菩提樹下破萬八千億鬼兵魔眾已，得阿耨多羅三藐三菩提。 ^lun-4-295

問曰：得何功德故名為佛？[^142] ^lun-4-296

答曰：得盡智、無生智[^143]，故名為佛。 ^lun-4-297

\`124\`復次，有人言：「得佛十力、四無所畏、十八不共法、三達[^144]、無礙、三意止──一者、受教敬重，佛無喜；二者、不受教不敬重，佛無憂；三者、敬重不敬重，心無異──大慈、大悲、三十七道品，一切諸法總相、別相悉知故，故名為佛。」 ^lun-4-298

問曰：何以故未得佛道名為菩薩，得佛道不名為菩薩？[^145] ^lun-4-299

答曰：未得佛道，心愛著求，（91c）欲取阿耨多羅三藐三菩提，以是故名為菩薩；已成佛道，更得佛種種異大功德故，更有異名，名為佛。 ^lun-4-300

譬如王子未作王，名為王子；已作王，不復名王子。既為王，雖是王子，不名王子。菩薩亦如是，未得佛道名為菩薩，已得佛道名為佛。 ^lun-4-301

聲聞法中，摩訶迦旃延尼子弟子輩，說菩薩相義如是。 ^lun-4-302

摩訶衍人言：是迦旃延尼子弟子輩，是生死人，不誦不讀摩訶衍經，非大菩薩！不知諸法實相，自以利根智慧，於佛法中作論議，諸結使、智、定、根等於中作義，尚處處有失，何況欲作菩薩論議？譬如少力人跳小渠[^146]尚不能過，何況大河！於大河中則知沒失。 ^lun-4-303

問曰：云何失？ ^lun-4-304

答曰： ^lun-4-305

如上言：「三阿僧祇劫過名為菩薩。」 ^lun-4-306

三阿僧祇中，頭、目、髓、腦布施，心無有悔，是阿羅漢、辟支佛所不能及。如昔菩薩為大薩陀婆，渡大海水，惡風壞船。語眾賈人：「捉我頭、髮、手、足，當渡汝等。」眾人捉已，以刀自殺。大海水法不停死屍，即時疾風吹至岸邊。[^147]大慈如是而言非者，誰是菩薩？ ^lun-4-307

第二阿僧祇劫行滿，未入第三阿僧祇時，於燃燈佛所受記為佛，即時上昇虛空，見十方佛於虛空中立，讚然燈佛。然燈佛言：「汝過一阿僧祇劫，當得作佛，名釋迦牟尼。」 ^lun-4-308

得記如是，而言爾時未是菩薩，豈非（92a）大失！ ^lun-4-309

迦旃延尼子弟子輩言：「三阿僧祇劫中未有佛相，亦無種佛相因緣，云何當知是菩薩？一切法先有相，然後可知其實，若無相則不知。」 ^lun-4-310

摩訶衍人言： ^lun-4-311

「受記為佛，上昇虛空，見十方佛，此非大相耶？為佛所記，當得作佛，得作佛者，此是大相，捨此大相而取三十二相！ ^lun-4-312

三十二相，轉輪聖王亦有，諸天魔王亦能化作此相。難陀[^148]、提婆達[^149]等皆有三十相；婆跋隸婆羅門有三相[^150]，摩訶迦葉婦有金色相；乃至今世人亦各各有一相、二相，若青眼、長臂、上身如師子；如是等種種或多或少，汝何以重此相？ ^lun-4-313

何經中言三阿僧祇劫中菩薩不種相因緣？如難陀^（1）^澡浴鞞婆尸佛，願得清淨端正；^（2）^於一辟支佛塔，青黛[^151]塗壁，作辟支佛像，因而作願：『願我恒得金色身相。』^（3）^又作迦葉佛塔中級[^152]。以此三福因緣，世世受樂，處處所生，恒得端嚴。是福之餘，生迦毘羅婆釋種中，為佛弟子，得三十大人相，清淨端正，出家得阿羅漢道。佛說於五百弟子中，難陀比丘端正第一。此相易得，云何言『於九十一大劫中種，餘一生中得』[^153]？是為大失！」 ^lun-4-314

汝言：「初阿僧祇劫中，不知當作佛、不作佛；二阿僧祇劫中，知當作佛，不自稱說；三阿僧祇劫中，知得作佛，能為人說。」 ^lun-4-315

佛何處說是語？何經中有是語？若聲聞法三藏中說？若摩訶衍中說？ ^lun-4-316

迦旃延尼子弟子輩言：「雖佛口三藏中不說，義理應爾！《阿毘曇鞞婆沙•菩薩品》中如是說。」 ^lun-4-317

\`126\`答曰：摩訶衍中說：「初發心，是時知我當作佛。」如阿（92b）遮羅菩薩於長手佛邊初發心時，乃至金剛座處成佛道，於其中間，顛倒不淨心不生。[^154] ^lun-4-318

如《首楞嚴三昧》中，四種菩薩，四種受記： ^lun-4-319

^（1）^有未發心而授記； ^lun-4-320

^（2）^有適發心而授記； ^lun-4-321

^（3）^有於前授記，他人盡知，己身不知； ^lun-4-322

^（4）^有於前授記，他人、己身盡知。[^155] ^lun-4-323

汝云何言「於二阿僧祇劫，知受記而不自稱說」？ ^lun-4-324

復次，佛言「無量阿僧祇劫作功德欲度眾生」[^156]，何以故言「三阿僧祇劫」？三阿僧祇劫有量有限。 ^lun-4-325

問曰：摩訶衍中雖有此語，我亦不能都信。 ^lun-4-326

答曰：是為大失！是佛真法，佛口所說，汝無反復[^157]！汝從摩訶衍中出生，云何言我不能都信？ ^lun-4-327

復次，摩訶衍論議，此中應廣說。 ^lun-4-328

復次，說是「三十二相業因緣，欲界中種，非色、無色界中種」。 ^lun-4-329

無色界中以無身無色，是三十二相是身莊嚴故，於中不得種可爾，色界中何以不得種？色界中大有諸梵王，常請佛初轉法輪，是智慧清淨，能求佛道，何以言不得種三十二相因緣？ ^lun-4-330

又言：「人中得種，非餘道。」 ^lun-4-331

如娑伽度龍王十住菩薩，阿那婆達多龍王七住菩薩，羅睺阿修羅王亦是大菩薩[^159]，復\`127\`何以言「餘道不得種三十二相因緣」？ ^lun-4-332

汝言：「人中閻浮提種，欝怛羅曰不可種。」 ^lun-4-333

有義，彼中人無吾我，著樂、不利根故。 ^lun-4-334

劬陀尼、弗婆提二處，福德、智慧、壽命勝閻浮提，何以不得種？ ^lun-4-335

復次，汝言：「一思種一相。」 ^lun-4-336

是心彈指頃六十生滅，一心中不住、不能分別，云何能種大人相？此大人相不應不了心得種，以是故，多思和合能種一相。如重物一人不（92c）能擔，必須多人力。如是種相，要得大心多思和合，爾乃得種。以是故，名百福相。百大心思種福德，是名百福相，不應一思種一相。餘事尚不得一思種一事，何況百福相！ ^lun-4-337

何以故言「釋迦文尼菩薩心未純淑，弟子心純淑；彌勒菩薩心純淑，弟子心未純淑」？ ^lun-4-338

是語何處說？三藏中、摩訶衍中無是事，此言自出汝心。汝但見釋迦文尼菩薩於寶窟中見弗沙佛，七日七夜以一偈讚；彌勒菩薩亦種種讚弗沙佛，但《阿波陀那經》中不說，汝所不知。無因緣故，汝便謂「彌勒弟子心未純淑」，如是皆為違失！ ^lun-4-339

汝言：「菩薩一切物能施，無所愛惜，如尸毘王為鴿故，割肉與鷹，心不悔恨。」 ^lun-4-340

如以財寶布施，是名下布施；以身布施，是名中布施；種種施中心不著，是為上布施[^161]。汝何以讚中布施為檀波羅蜜滿？此施心雖大，多慈悲，有知智慧、有不知智慧。如人為父母親屬不惜身，或為主不惜身。以是故，知為鴿不惜身，是中布施。 ^lun-4-341

問曰：菩薩為一切眾生、為父母、為主者、為一切人故，以是故，非直[^162]不惜身為檀波羅蜜滿。 ^lun-4-342

答曰：雖為一切眾生，是心不清淨，不知己身無吾我；不知取者無人無主；不知所施物實性不可說一，不可說異。於是三事心著，是為不清淨，於世界中得福德報，\`128\`不能直至佛道。[^163]如說般若波羅蜜中三事不可得亦不著，是為具足檀波羅蜜滿。 ^lun-4-343

如是乃至般若波羅蜜，「能分別[^164]大地、城郭、聚落作七分，是（93a）為般若波羅蜜滿。」 ^lun-4-344

是般若波羅蜜無量無邊如大海水[^165]，諸天、聖人、阿羅漢、辟支佛，乃至初行菩薩尚不能知其邊涯，十地住菩薩乃能知[^166]，云何汝言「能分大地、城郭、聚落作七分，是名般若波羅蜜滿」？是事是算數法，能分地是世俗般若波羅蜜[^167]中少許分，譬如大海水中一渧兩渧。 ^lun-4-345

實般若波羅蜜名三世諸佛母，能示一切法實相。是般若波羅蜜無來處、無去處，一切處求不可得；如幻、如響、如水中月，見便失。諸聖人憐愍故，雖一相，以種種名字說是般若波羅蜜諸佛智慧寶藏[^168]，汝言大失！ ^lun-4-346

汝言四種觀：「觀時、觀土地、觀種族、觀生處。人壽八萬歲佛出世，七、六、五、四、三、二萬歲中佛出世，人壽百歲是佛出世時。」 ^lun-4-347

若諸佛常憐愍眾生，何以正[^169]八種時中出世，餘時不出？佛法不待時，如好藥服時便差病，佛法亦如是不待時。 ^lun-4-348

問曰：雖菩薩憐愍眾生諸佛不待時，過八萬歲，人長壽、多樂，染愛等結使厚，根鈍，非可化時。若百歲後時，人短壽、苦多，瞋恚等諸結使更厚。此樂時、苦時非得道時，以是故，佛不出世。 ^lun-4-349

答曰：諸天壽出千萬歲，有先世因緣，雖多樂，染愛厚，能得道，何況人中不大樂！三十六種不淨，易可教化，以是故，人壽過八萬歲，佛應出世。是中，人無病、心樂故，人皆利根、福德；福德、利根故，應易得道。 ^lun-4-350

復次，師子鼓音王佛時，人壽十萬歲；明[^170]王佛時，人壽七百阿僧祇劫；阿彌陀佛時[^171]，人壽無量阿僧祇劫；汝云何言「過八萬歲佛不出世」？ ^lun-4-351

問（93b）曰：摩訶衍經有此事，我法中無十方佛，唯過去釋迦文尼、拘陳若等一百佛，未來彌勒等五百佛。 ^lun-4-352

\`129\`答曰： ^lun-4-353

摩訶衍論中種種因緣說三世十方佛。何以故？十方世界有老、病、死、婬、怒、癡等諸苦惱，以是故，佛應出其國。如經中說：「無老、病、死、煩惱者，諸佛則不出世。」[^173] ^lun-4-354

復次，多病人應有多藥師。 ^lun-4-355

汝等聲聞法，《長阿含》中毘沙門王以偈白佛：「稽首去、來、現在諸佛，亦復歸命釋迦文佛。」[^174] ^lun-4-356

汝經說「過去、未來、現在諸佛言稽首，釋迦文尼佛言歸命」，以此故知現在有餘佛。若無餘國佛，何以故前稽首三世佛，後別歸命釋迦文尼佛？ ^lun-4-357

此王未離欲[^175]，在釋迦文尼所得道，敬愛心重[^176]故歸[^177]命，於餘佛所直稽首。 ^lun-4-358

問曰：佛口說「一世間無一時二佛出，亦不得一時二轉輪王出」，[^178]以是故，不應現在有餘佛。 ^lun-4-359

答曰：雖有此言，汝不解其義。佛說一三千大千世界中無一時二佛出，非謂十方世界無現在佛也。如四天下世界中，無一時二轉輪聖王出，此大福德人，無怨敵共世故。以是故，四天下一轉輪聖王。 ^lun-4-360

佛亦如是，於三千大千世界中，亦無二佛出。佛[^179]及轉輪聖王，經說一種，汝何以信餘四天下更有轉輪聖王，而不信餘三千大千世界中更有佛？ ^lun-4-361

復次，一佛不能得度一切眾生，若一佛能度一切眾生者，可不須餘佛，但一佛出。如諸佛法，度可度眾生已而滅，如燭盡火滅，有為法無常性空故；以是故，現在應更有餘佛。[^180] ^lun-4-362

復次，眾生（93c）無量，苦亦無量，是故應有大心菩薩出，亦應有無量佛出世度諸眾生。 ^lun-4-363

問曰：如經中說：無量歲中佛時時出，譬如漚曇婆羅樹華時時一出。若十方佛充滿，佛便易出易得，不名為難值！ ^lun-4-364

答曰： ^lun-4-365

不爾！為一大千世界中，佛無量歲時時[^181]出，不言一切十方世界中難。 ^lun-4-366

亦為罪人不知恭敬，不勤精進求道，以是故語言：「佛無量歲時時一出。」 ^lun-4-367

又此眾生眾[^182]罪報故，墮惡道中，無量劫尚不聞佛名，何況見佛？ ^lun-4-368

以是人故，言「佛出世難」。 ^lun-4-369

問曰：若現在十方多有諸佛菩薩，今一切眾生罪惡苦惱，何以不來度之？[^183] ^lun-4-370

答曰：眾生無量阿僧祇劫罪垢深厚，雖有種種餘福，無見佛功德，故不見佛。如偈說：好福報未近，衰罪未除却，現在不能見，大德有力人。 ^lun-4-371

大德諸聖人，心亦無分別，慈悲一切人，一時令欲度。 ^lun-4-372

眾生福德熟，智慧根亦利，若為現度緣，即時得解脫。 ^lun-4-373

譬如大龍王，隨願雨眾雨，罪福隨本行，各各如所受。 ^lun-4-374

問曰：若自有福德、自有智慧，如是人佛能度；若無福德、智慧，佛不度。若爾者，自有福德、智慧，不待佛度！ ^lun-4-375

答曰： ^lun-4-376

此福德、智慧，從佛因緣出。若佛不出世，諸菩薩以十善因緣[^184]、四無量意，後世\`131\`罪、福報，種種因緣教道[^185]。若無菩薩，有種種經中說，人得此法，行福德因緣。 ^lun-4-377

復次，人雖有福德、智慧，若佛不出世，（94a）是世界中受報，不能得道；若佛出世，乃能得道，是為大益。譬如人雖有目，日不出時，不能有所見，要須日明，得有所見，不得言我有眼，何用日為！如佛說：「二因二緣能生正見：一、從他聞法，二、內自如法思惟。」[^186]福德事故，能生善心；利根智慧故，能如法思惟。以是故知從佛得度。 ^lun-4-378

如是等種種，多有違錯！欲作般若波羅蜜論議故，不能復廣論餘事。 ^lun-4-379

---

[^1]: 顯法：三乘聖果斷盡煩惱，是福田。秘密：無生忍菩薩，煩惱斷，具六通，利眾生。（印順法師，《大智度論筆記》〔D029〕p.279）

菩薩：顯則煩惱未盡；密則盡斷煩惱，得忍利生。（印順法師，《大智度論筆記》〔D030〕p.279）

[^2]: 乃＝反【宋】【元】【明】【宮】，乃＋（至）【石】。（大正25，85d，n.3）

[^3]: 無生法忍：名字生死相斷，出三界，不墮眾生數。（印順法師，《大智度論筆記》〔C010〕p.199）

[^4]: 阿羅漢：滅後不墮眾生數。（印順法師，《大智度論筆記》〔D022〕p.267）

[^5]: 參見Lamotte（1944, p.237, n.1）：《經集》（優婆私婆學童所問）,
v.1075-1076; Saṃyutta（《相應部》）, IV, pp.376-377。

[^6]: 出不＝不生【宮】，＝生不【聖】。（大正25，85d，n.20）

[^7]: 已＝當【聖】。（大正25，85d，n.21）

[^8]: 《大正藏》原作「樂」，今依《高麗藏》作「槃」（第14冊，408b9）。

[^9]: 無生法忍：破諸法，知實相，得法身。（印順法師，《大智度論筆記》〔C010〕p.200）

[^10]: 二乘差別：狹小、廣大，自利、普利，多生空、說二空，小眾、二眾。（印順法師，《大智度論筆記》〔C010〕p.200）

[^11]: 辯＝辨【元】【宮】。（大正25，85d，n.29）

[^12]: 抒（ㄕㄨ）：1.舀出，汲出。《詩‧大雅‧生民》"或舂或揄"毛傳："揄，抒臼也。"孔穎達疏："謂抒米以出臼也。"（《漢語大詞典》（六），p.426）

[^13]: 入不二法門：等觀一切法。不思議智，無量悲心力能入。（印順法師，《大智度論筆記》〔D016〕p.259）

[^14]: 駛馬：疾馳之馬。南朝梁簡文帝《春日想上林》詩："香車雲母幰，駛馬黃金羈。"（《漢語大詞典》（十二），p.814）

[^15]: 銜（ㄒㄧㄢˊ）：1.馬嚼子。青銅或鐵製，放在馬口內，用以勒馬，控制它的行止。（《漢語大詞典》（三），p.1064）

[^16]: 鎧（ㄎㄞˇ）：古代作戰時護身的服裝，金屬製成。皮甲亦可稱鎧。（《漢語大詞典》（十一），p.1370）

[^17]: 轡勒（ㄆㄟˋㄌㄜˋ）：駕馭牲口用的韁繩和帶嚼子的籠頭。《大戴禮記‧盛德》："不能御民者，棄其德法，譬猶御馬，棄轡勒而專以筴御馬，馬必傷，車必敗。"（《漢語大詞典》（九），p.1338）

[^18]: 大能受小，小不容大。（印順法師，《大智度論筆記》〔C010〕p.201）

[^19]: 諸乘皆入摩訶衍。（印順法師，《大智度論筆記》〔C010〕p.200）

[^20]: 菩提薩埵：大心眾生欲得諸佛道心，自利利他，度一切生，知法實性，行無上道，賢聖所讚故。為脫眾生生死索佛道。（印順法師，《大智度論筆記》〔D024〕p.273）

[^21]: 參見《大智度論》卷53（大正25，436b5-7）。

[^22]: ┌ 一、具足三事（大願、心不可動、精進）名菩薩。

齊何名為菩薩 ┴ 二、發心已來名菩薩 ┬ 鞞跋致（假名）。

└ 阿鞞跋致（實）。

（印順法師，《大智度論筆記》〔A002〕p.4）

[^23]: 參見Lamotte（1944, p.242,
n.1）：第九無礙道（無間道）斷有頂之第九種煩惱，因為他已斷除一切隨眠，所以得名「金剛喻定」。參見《俱舍論》卷24（大正29，126b）。

[^24]: 參見Lamotte（1944, p.243,
n.1）：此一問題在《大智度論》卷74（大正25，579b）會再討論。

[^25]: 參見Lamotte（1944, p.243,
n.2）：參見《俱舍論》卷25（大正29，129a）。

[^26]: 參見《大智度論》，卷3。（大正25，80a26-27）

[^27]: ┌ 一心集諸善法。

┌ 一法好修好念 ┴ 常行精進。

阿鞞跋致相 ┤ 二法好修好念 ── 切法實知空，不捨一切眾生。

└ 三法好修好念 ── 心願成佛道，於眾生悲入骨髓，般舟三昧現前。

（印順法師，《大智度論筆記》〔A002〕p.4）

[^28]: 參見《摩訶般若波羅蜜經》卷16〈55
不退品〉（大正8，339a9-341b6），卷17〈56
堅固品〉（大正8，341b14-343c14）。

[^29]: 參見Lamotte（1944, p.244,
n.1）：《大智度論》在下文又兩度提及本經：卷15（大正25，173c），卷26（大正25，249c）。

[^30]: 參見《雜阿含經》卷27（727經）（大正2，195c6-16）。

[^31]: 參見Lamotte（1944, p.245,
n.1）：《大智度論》此處是重述阿毘曇之菩薩教理，然後再於下節予以評破。其所摘述之資料來源是《大毘婆沙論》卷176-177（大正27，886c-894c）。這些說明後來經世親收入其《俱舍論》卷18（大正29，94c-95b），眾賢在其《順正理論》卷44（大正29，590a-591b）亦予引述。

[^32]: 菩提薩埵：小乘六解。（印順法師，《大智度論筆記》〔D024〕p.273）

[^33]: 參見Lamotte（1944, p.245,
n.2）：參照《大毘婆沙論》卷176（大正27，886c）。

[^34]: 參見《大毘婆沙論》卷176（大正27，887a）。

[^35]: 參見《阿毘達磨發智論》卷18：「齊何名菩薩？答：齊能造作增長相異熟業。得何名菩薩？答：得相異熟業。」（大正26，1018a14-15）《阿毘達磨大毘婆沙論》卷176（大正27，886c27-28）。

[^36]: 參見Lamotte（1944, p.246,
n.3）：這些資料全部均認為菩薩的志業須費時三阿僧祇劫又百劫。而在巴利文獻，一般均認為四阿僧祇劫又十萬劫：Jātaka（《本生經》）,
I, p.2; Visuddhimagga（《清淨道論》）, I,
p.302──至於大乘則說法不一，有三、七或三十三阿僧祇等不同的時期，其不同在於對菩薩在地前及地中應費時多久而有所區別，參見《攝大乘論本》（大正31，146a25-b2）。

[^37]: 關於「阿僧祇」數量大小，《大毘婆沙論》中列舉七家的說法，參見《大毘婆沙論》卷177（大正27，890c-892a16）。

[^38]: 參見《大毘婆沙論》卷176：\
菩薩乃至[初]{.underline}無數劫滿時，雖具修種種難行苦行，而未能決定自知作佛。\
[第二]{.underline}無數劫滿時，雖能決定自知作佛，而猶未敢發無畏言：「我當作佛！」\
[第三]{.underline}無數劫滿已，修妙相業時，亦決定知：「我當作佛！」亦發無畏師子吼言：「我當作佛！」（大正27，886c12-27）

[^39]: 參見Lamotte（1944, p.248,
n.1）：釋迦牟尼在三阿僧祇劫中分別敬事七萬五千、七萬六千及七萬七千佛陀。而在三阿僧祇中各阿僧祇劫之末分別敬事尸棄佛，然燈佛，毘婆尸佛。見《大毘婆沙論》卷178（大正27，892c）；《俱舍論》卷18（大正29，95a）；《順正理論》卷44（大正29，591b）。

[^40]: 參見Lamotte（1944, p.248,
n.2）：此處所載乃是佛教中最古老的傳說之一：有位年輕的梵志或年少淨行者，名叫Sumedha，或Sumati，或Megha，隨不同資料而異。他向一位年輕女子購得七朵蓮花中之五朵（另二朵相贈），在然燈佛經過時，投散於然燈佛，以作供養，七朵蓮花懸空於然燈佛頭上。他受到此一神蹟的感召，將其鹿皮衣敷在泥地上，並且以其長髮散鋪在地如同地毯，供佛通過；如此伏拜在地，並發誓願將來作佛。然燈佛則予授記，他將來必定成佛，名叫釋迦牟尼。在《阿含經》早已載述此一傳說：《增壹阿含經》卷11（大正2，597a-599c）；《六度集經》卷8（86經）（大正3，47c-48b）；《修行本起經》卷上（大正3，462a-c）。

[^41]: ┌ 初 ── 心不自知作佛 ──── 離女人身

┌ 三祇行因 ┤ 二 ── 心知作佛，口中不說 --- 值佛世授記

│ └ 三 ── 心了了知，口了了說

三藏四階成佛 ┤ 百劫相好 ── 六波羅蜜滿

│ 最後出世

└ 樹下成佛 （印順法師，《大智度論筆記》〔A002〕p.4）

參見《大毘婆沙論》卷177（大正27，890c14-892a9），但在第二阿僧祇劫逢事諸佛這一段文中，缺少《大智度論》所說燃燈佛授記的內容。

[^42]: 三十二相：

小〔乘〕：過三祇種業因，欲種非上二，人道非餘趣，南洲非三洲，男人非女人，佛時非無佛時，緣佛身非緣餘，意業非身口，意識非五識，一思非多思。

大〔乘〕：欲色種非無色，人道亦餘趣，三洲除北洲，多思種非一思。（印順法師，《大智度論筆記》〔D007〕p.248）

[^43]: 參見Lamotte（1944, p.249,
n.2）：同樣精確的說明，見《大毘婆沙論》卷177（大正27，887c8-13）。《俱舍論》卷18（大正29，95a）；《順正理論》卷44（大正29，590c）。

[^44]: 參見Lamotte（1944, p.249,
n.3）：參見《大毘婆沙論》卷177（大正27，887b23-26）。

[^45]: 參見《大毘婆沙論》卷177（大正27，887b26-29）

小〔乘〕：五識無分別。（印順法師，《大智度論筆記》〔D002〕p.238）

參見Lamotte（1944, p.250,
n.1）：在六識中，只有意識具有二種特別的「分別」之功能：計度及隨念，其餘五識並沒有。換言之，眼識只能認知「青」，但不知道「這是青」，只有意識能如此。

[^46]: 參見《大毘婆沙論》卷177（大正27，888a1-5）

[^47]: 參見Lamotte（1944, p.250,
n.1）：《大毘婆沙論》卷177（大正27，887c13-888a6）。

[^48]: 關於「幾許名一福德」之問題，有多種說法：《大智度論》此處列出七種；《大毘婆沙論》說有九種（大正27，889c25-890b）；《俱舍論》卷18僅列出三種（大正29，95a14-18）；《順正理論》則有五種（大正29，591a）。

[^49]: 參見Lamotte（1944, p.251,
n.2）：釋提桓因將領欲界中之較低層之二種天：四天王天及三十三天。

[^50]: 印順法師，《大智度論》（標點本），p.143：認為此「不」字為衍字，應刪。

[^51]: 捄（ㄐㄧㄡˋ）：1.同"救"。救援。《戰國策‧秦策五》："亡趙自危，諸侯必懼。懼而相捄，則從事可成。"（《漢語大詞典》（六），p.595）

[^52]: 參見Lamotte（1944, p.252,
n.1）：一般說來，菩薩是在百劫之中，成就三十二相之業，但是釋迦牟尼因為精進不懈，所以跳過九劫，從而釋迦牟尼此一修持歷程是九一劫，而不是百劫。參見：Mahāvastu（梵本《大事》）,
III,
p.249；又見《大毘婆沙論》卷177（大正27，890b5-27）；《俱舍論》卷18（大正29，95a7-8）；《順正理論》卷44（大正29，591a）；《佛地經論》卷7，大正26，327a；《觀佛三昧海經》卷7（大正15，679b）。所以佛陀本身也常提及，其所憶過往之事自然在此九十一劫之內，如：Saṃyutta（《相應部》）,
IV, p.324; Dīgha（《長部》）, II, p.2; Majjhima（《中部》）, I,
p.483。

[^53]: 參見Lamotte（1944, p.252,
n.2）：關於此一事件，請見《佛本行集經》卷4（大正3，670a）；《撰集百緣經》卷10（97經）（大正4，253c-254a）；《大毘婆沙論》卷177（大正27，890b）；《俱舍論》卷10（大正29，95b）；《順正理論》卷44（大正29，591c）；《佛地經論》卷7（大正26，327a）。

[^54]: 參見Lamotte（1944, p.254,
n.1）：關於此一事件之現傳不同版本，其載述大致相同，甚至在細節上也經常相符。它們一致說明釋迦牟尼菩薩因為在七日內重複以一偈讚嘆弗沙佛，所以較其同修彌勒菩薩，更早成就：他讚嘆佛陀之功德使他超越九劫，因而釋迦牟尼在（三阿僧祗劫後之）第九一劫時成佛，而不是一般之百劫。但是有一項資料卻以不同之角度來說明，從而其含義即截然有異；這就是漢譯《撰集百緣經》卷10（大正4，253c-254a）。毫無疑問的，釋迦牟尼與彌勒二者之間，較互競爭，二者都同樣的讚嘆佛陀，以下是其譯語：「乃往過去無量世中，波羅奈國有佛出世，號曰弗沙，在樹下結跏趺坐，我（按指釋迦牟尼）及彌勒俱為菩薩，到彼佛所，種種供養，而翹一足，於七日中說偈讚佛：『天上世間無如佛，十方世界亦無有；世界所有悉能見，無有能及如佛者。』」《大智度論》很可能就是根據此一資料，而在下文（大正25，92c）駁斥阿毘曇此處所說的教理。它說：「汝但見釋迦牟尼菩薩於寶窟中見弗沙佛，七日七夜以一偈讚；彌勒菩薩亦種種讚弗沙佛。但《阿波陀那經》中不說，汝所不知，無因緣故。」

[^55]: 參見《大毘婆沙論》卷177（大正27，890b28-c5）。

[^56]: 參見《大毘婆沙論》卷177（大正27，890c5-9）。

[^57]: 《大智度論》此處所引《阿毘曇》提到六波羅蜜，但從現存《大毘婆沙論》卷178（大正27，892a26-c4）看來，迦濕彌羅國諸論師僅主張布施、持戒、精進、般若四種波羅蜜。

《大毘婆沙論》卷178：

外國師說：有六波羅蜜多，謂於前四加忍、靜慮。

迦濕彌羅國諸論師言：後二波羅蜜多即前四所攝，謂忍攝在戒中，靜慮攝在般若。戒、慧滿時即名彼滿故。

復有別說六波羅蜜多，謂於前四加聞及忍。若時菩薩能遍受持如來所說十二分教，齊此聞波羅蜜多名為圓滿。若時菩薩自稱忍辱，被羯利王割截支體，曾無一念忿恨之心，反以慈言誓饒益彼，齊此忍波羅蜜多名為圓滿。

〔評曰〕：此二亦在前四中攝。忍如前說，聞攝在慧。雖諸功德皆可名為波羅蜜多，而依顯了增上義說，故唯有四。（大正27，892b21-c4）

[^58]: 參見《大毘婆沙論》卷178（大正27，892a26-b21）

[^59]: 參見Lamotte（1944, p.255,
n.1）：「施肉」以贖救鴿子〔以及「施眼」與「施肉求法」〕是著名之尸毘王（Śibi）的事蹟之一。梵文文獻：曾有人誤以為現今並沒有「救鴿」的任何「印度佛教版」（Indian
Buddhist
version）。但是《譬喻莊嚴》（Kalpanāmaṇḍitikā），p.18確實記載此一事件之片斷，可惜殘破不全。而Avadānakalpalatā,
II, v.109（即vol. I,
p.49）提及「施眼」，但同樣也是在救鴿。又，該書第LV章（即vol. II,
pp.119-135）提到Sarvaṃdada王（不知是否尸毘王之別名？）以其肉為代價，而救贖一隻鴿子，因釋提桓因追逐該鴿，並主張為其所有──最後，梵本Laṅkāvatāra（梵本《楞伽經》，南條文雄校訂）,
p.251則忠實的按傳統所具之態樣而載述此一事緣。〔譯按：漢譯本《入楞伽經》卷8（大正16，563a）；《大乘入楞伽經》卷6（大正16，623c）。

漢譯文獻：《六度集經》卷1（2經）（大正3，1b）；《菩薩本緣經》卷3（大正3，119a24-25）；《本生鬘論》卷1（大正3，333b-334a）；《大莊嚴論經》（64經）（大正4，321c-323a）；《賢愚經》卷1（大正4，351c）；《眾經撰雜譬喻》（大正4，531b-c）；《經律異相》卷25（大正53，137c-138a）。

[^60]: （1）信＝護【宋】【元】【明】【宮】，＝𧩨【石】。（大正25，88d，n.13）

（2）保信：確保守信。（《漢語大詞典》（一），p.1391）

[^61]: （1）股：《說文》："股"，髀也。（《漢語大字典》（三），p.2051）

（2）髀（ㄅㄧˋ）：2.指股部，大腿。（《漢語大詞典》（十二），p.408）

（3）股：1.大腿。（《漢語大詞典》（六），p.1184）

（4）案：參合《說文解字》和《漢語大詞典》例，兩股應指兩腳的大腿肉，和下文兩（兩腳的小腿肚肉）相對應。

[^62]: （1）𨄔＝踹【元】【明】。（大正25，88d，n.21）

（2）𨄔（ㄕㄨㄢˋ）：同"腨"。脛骨後肉。俗稱"腿肚子"。（《漢語大字典》（六），p.3733）

[^63]: （1）臗（ㄎㄨㄢ）：同「髖」。1.臀部。2.股骨。（《漢語大字典》（三），p.2121）

（2）髖（ㄎㄨㄢ）：1.臀部。《說文‧骨部》："髖，髀上也。"桂馥
義證："髀上也者，《一切經音義》二引同。又十四引《廣雅》：'髖，臀也。'（《漢語大詞典》（十二），p.422）

（3）案：從注61知髀指大腿，髀上就是大腿以上。參合《康熙字典》和《說文解字》例，臗應指臋。這裡指割臋上（屁股上）的肉。

[^64]: 項（ㄒㄧㄤˋ）：1.頸的後部。亦泛指頸。（《漢語大詞典》（十二），p.229）

[^65]: 脊（ㄐㄧˇ）：1.人或動物背部中間的骨肉，脊骨。（《漢語大詞典》（六），p.1254）

[^66]: 物＝人【石】。（大正25，88d，n.28）

物（ㄨˋ）：3.泛指萬物。《詩‧大雅‧烝民》："天生烝民，有物有則。"《禮記‧中庸》："誠者物之終始。"鄭玄注："物，萬物也。"12.人，眾人。《左傳‧昭公十一年》："
晉荀吳謂韓宣子曰：'不能救陳，又不能救蔡，物以無親。'"楊伯峻注引顧炎武曰："物，人也。"南朝宋劉義慶《世說新語‧方正》："
盧志於眾坐問陸士衡：' 陸遜、陸抗是君何物？'"北魏
酈道元《水經注‧洛水》："既神遊自得，不與物交。"（《漢語大詞典》（六），p.249）

[^67]: 怠＝迷【石】。（大正25，88d，n.32）

[^68]: 〔念我〕－【元】【明】【聖】【石】。（大正25，88d，n.36）

[^69]: 終＝眾【宋】【元】【明】【宮】【聖】【石】。（大正25，88d，n.37）

[^70]: 一切智：從慈悲生。（印順法師，《大智度論筆記》〔D029〕p.279）

[^71]: 參見Lamotte（1944, p.260,
n.1）：這是非常著名之本生，其中，須陀須摩（Sutasoma）就是佛陀，而劫磨沙波陀（Kalmāṣapāda）就是央掘摩羅（Aṅgulimāla）。參見《六度集經》卷4（41經）（大正3，22b-24b）；《賢愚經》（52經）（大正4，425c-427a）；《舊雜譬喻經》卷下（40經）（大正4，517a-c）。

[^72]: 匃（ㄍㄞˋ）：丐之異體字。1.求，乞求。《文選‧劉孝標〈廣絕交論〉》："攀其鱗翼，丐其餘論。"李周翰注："丐，乞也。"2.給予。《魏書‧食貨志》："靈太后曾令公卿已下任力負物而取之，又數賚禁內左右，所費無貲，而不能一丐百姓也。"（《漢語大詞典》（一），p.341）

匃＝自【宮】。（大正25，89d，n.2）

[^73]: 搔擾：動亂不安，擾亂。（《漢語大詞典》（六），p.785）

[^74]: 止＝山【宋】【元】【明】【宮】【聖】【石】。（大正25，89d，n.8）

[^75]: 參見Lamotte（1944, p.262,
n.1）：依《賢愚經》（大正4，426a）及《佛說仁王般若波羅蜜經》（大正8，830b），劫磨沙波陀共捕捉九九九王。

[^76]: 周（ㄓㄡ）：1、周密，謹嚴。2、遍，遍及。《易‧繫辭上》："知周乎萬物而道濟天下，故不過。"《左傳‧隱公十一年》："瑕叔盈又以蝥弧登，周麾而呼曰：'君登矣。'"杜預注："周，遍也。"（《漢語大詞典》（三），p.293）

[^77]: 物＝初【宋】【宮】。（大正25，89d，n.18）

[^78]: 《大正藏》原作「已」，今依《高麗藏》作「己」（第14冊，413a12）。

[^79]: 信：2.守信用，實踐諾言。《左傳‧宣公二年》："賊民之主，不忠；棄君之命，不信。"《國語‧晉語二》："吾聞之，申生甚好信而彊，又失言於眾矣，雖欲有退，眾將責焉。"韋昭注："信，言必行之。"（《漢語大詞典》（一），p.1414）

[^80]: 要（ㄧㄠ）：5.指所訂立的誓約、盟約。漢荀悅《漢紀‧高后紀》："陵讓平勃曰：'諸君背要，何面目見高帝於地下？'"（《漢語大詞典》（八），p.753）

[^81]: 《大正藏》原作「麁足」，今依《高麗藏》作「鹿足」（第14冊，413b2）。

[^82]: （九百）＋九【聖】。（大正25，89d，n.29）

[^83]: 百＝九百九十九【聖】。（大正25，89d，n.30）

[^84]: 參見Lamotte（1944, p.264,
n.1）：參見《大智度論》卷14（大正25，166c）；《六度集經》卷5（44經）（大正3，25a-c）；《僧伽羅剎所集經》（大正4，119a）；《大莊嚴論經》卷11（63經）（大正4，320a）；卷12（65經）（大正4，325c）；《賢愚經》卷2（12經）（大正4，359c-360b）；《金剛般若波羅蜜經》（大正8，750b）；《大般涅槃經》卷31（大正12，551a-b）；《大方等大集經》卷50（大正13，330b）；《阿育王傳》卷5（大正50，119b）；《大唐西域記》卷3（大正51，882b）；《經律異相》卷8（大正53，40b-c）。

[^85]: 勤＝勢【聖】（大正25，89d，n.32）

[^86]: 參見Lamotte（1944, p.265,
n.1）：大施菩薩之事蹟，在《大智度論》卷12，將有詳細之說明見（大正25，151a-152a）。同見Mahāvastu（梵本《大事》）,
II,
pp.89-91；《六度集經》卷1（9經）（大正3，4a-5a）；《賢愚經》卷8（40經）（大正4，404b-409c）；《經律異相》卷9（大正53，47b-48a）；《生經》卷1（8經）（大正3，75b-76a）。

[^87]: 參見Lamotte（1944, p.266,
n.1）：另參見《大智度論》卷4（大正25，87c）。

[^88]: 參見Lamotte（1944, p.266,
n.2）：另參見《大智度論》卷17（大正25，188a-b）。

[^89]: 參見Lamotte（1944, p.266,
n.3）：此段摘引自《大典尊經》（Mahāgovīnḍīyasūtra），此經收於Dīgha（《長部》）,
II, pp.220-252; Mahāvastu（梵本《大事》）, III,
pp.197-240；《長阿含經》卷5（3經）《典尊經》（大正1，30b-34b）；《大堅固婆羅門緣起經》（大正1，207c-213c）。

[^90]: 參見《大毘婆沙論》卷178（大正27，892c12-893a10）。

[^91]: 大＝若【宮】。（大正25，89d，n.38）

[^92]: 中邊：佛常居中道。（印順法師，《大智度論筆記》〔D015〕p.258）

[^93]: 上三：兜率天位於「四天王天、三十三天、焰摩天」三天之上，或兜率天之上有「樂變化天、他化自在天、梵眾天」三天。

[^94]: 下三：兜率天位於「樂變化天、他化自在天、梵眾天」三天之下，或兜率天之下有「四天王天、三十三天、焰摩天」三天。

[^95]: 中國，對邊地而說。參見Lamotte（1944, p.268,
n.2）：此處所說之「中國」（Madhyadeśā），其範圍遠較婆羅門教古傳文獻所說之「中國」寬廣。就後者而言，它僅是指Aryāvarta，但就佛教之「中國」來說，它涵蓋十六大國（Mahājanapada）中之十四個。

[^96]: 參見《大毘婆沙論》卷178（大正27，893b3-17）

[^97]: 參見Lamotte（1944, p.269, n.1）：根據Dīgha, II,
pp.2-7之記載，在「七佛」時，人壽分別為：

1、毘婆尸佛（Vipaśyin, Vipassi）：八萬歲。

2、尸棄佛（Śikhin, Sikhi）：七萬歲。

3、毘舍浮佛（Viśvabhū, Vessabhu）：六萬歲。

4、拘樓孫佛（Krakucchanda, Kakusandha）：四萬歲。

5、拘那含牟尼佛（Kanakamuni, Konāgamana）：三萬歲。

6、迦葉佛（Kāśyapa, Kassapa）：二萬歲。

7、釋迦牟尼佛：百歲。

此等數目可由不同之典籍得到確認：《長阿含經》（大正1，1c）；《七佛經》（大正1，150a）；《七佛父母姓字經》（大正1，159b）；《增壹阿含經》卷45（大正2，790b-c）〔但該處說毘婆尸佛時人壽八萬四千歲，而不是八萬歲〕；《出曜經》卷2（大正4，615c）。而《大毘婆沙論》卷135（大正27，700c）及《俱舍論》卷12（大正29，64a16-21）則認為諸佛是在「減劫」時出世，按人歲就是從八萬歲每經百年減一歲。

[^98]: 參見Lamotte（1944, p.269,
n.2）：那羅延（Nārāyaṇa）是具有那羅延力者。這是在一序列比喻菩薩之力的事物中之第七個，在該序列中，後者之力較前者強過十倍。詳見《大毘婆沙論》卷30（大正27，155a）；《俱舍論》卷27（大正29，140c）。

[^99]: 參見《大毘婆沙論》卷178（大正27，893a10-18）。

[^100]: 六＝五【石】。（大正25，90d，n.1）

[^101]: 正慧入胎：入住出胎如實知、不於父母生倒心。（印順法師，《大智度論筆記》〔C010〕p.201）

[^102]: 〔有〕－【聖】。（大正25，90d，n.2）

[^103]: 參見《大毘婆沙論》卷60（大正27，309a1-9）卷171（大正27，863c26-864a12）。

[^104]: 《一切經音義》卷26：「歌羅羅時（受胎七日不淨和合之時也）。」（大正54，473c）

[^105]: 《翻譯名義集》卷6：「頞部曇，或遏蒲曇，或頞浮陀，此云疱，狀如瘡疱，胎二七日。」（大正54，1160b21-22）

[^106]: 《翻譯名義集》卷6：「蔽尸，或閉尺，或伽那，此云凝結，狀如就血，或云聚血，或云耎肉，胎三七日。」（大正54，1160b23-24）

[^107]: 《修行道地經》卷1：「又二七日其胎稍轉譬如薄酪，至三七日似如生酪；又四七日精凝如熟酪，至五七日胎精遂變猶如生酥；又六七日變如息肉，至七七日轉如段肉；又八七日其堅如坏，至九七日變為五皰，兩肘兩髀及其頸項而從中出也；又十七日復有五皰，手腕脚腕及生其頭；十一七日續生二十四皰，手指足指眼耳鼻口此從中出。」（大正15，187a）

[^108]: 參見《大毘婆沙論》卷177（大正27，888a6-889a9），《大智度論》卷88（大正25，681a-683a）。

[^109]: 輞（ㄨㄤˇ）：1.車輪的外框。（《漢語大詞典》（九），p.1287）

[^110]: 轂（ㄍㄨˇ）：1.車輪的中心部位，周圍與車輻的一端相接，中有圓孔，用以插軸。2.車輪的代稱。（《漢語大詞典》（六），p.1509）

[^111]: 《大毘婆沙論》卷177：

二者，千輻輪相。謂佛於雙足下有文如輪，千輻具足，轂輞圓滿，分明巧妙，妙業天子雖極作意不能擬之而別化作。所以者何？

妙業天子所化作事是無覆無記智所引，此相是純淨業所引故。

復次，彼天所作是生得智所引，此相是增上加行智所引故。

復次，彼天所作是一生所習智所引，此相是無量生所習智所引故。（大正27，888a10-18）

[^112]: 𦟛＝嚴【聖】。（大正25，90d，n.24）

[^113]: 手足柔軟相，又作手足如兜羅綿相、手足細軟相，即手足極柔軟，如細劫波毳之相。

[^114]: 《翻譯名義集》：「劫波育，或言劫具，即木綿也；正言迦波羅，此樹華名也，可以為布，高昌名㲲。罽賓國南，大者成樹；已北形小，狀如土蔡，有殼剖以出華如柳絮，可紐（女真）以為布。」（大正54，1172a18-21）

[^115]: 毳（ㄘㄨㄟˋ）：3.指毛皮或毛織品所製衣服。（《漢語大詞典》（六），p.1012）

[^116]: （1）《大正藏》原作「膊」，今依《高麗藏》作「膞」（第14冊，414c15）。

（2）膊（ㄅㄛˊ）：上肢近肩之處。（《漢語大字典》（三），p.2101）\
案：膊，身體肩以下手腕以上的部位。近肩部分稱為「上膊」，近手部分稱為「下膊」。

（3）膞（ㄔㄨㄣˊ）：《集韻‧諄韻》："膞，股骨也。"《類篇‧肉部》："膞，腓腸也。"（《漢語大字典》（三），p.2106）

（4）腓腸：小腿肚。（《漢語大詞典》（六），p.1331）

[^117]: （1）《大正藏》原作「膊」，今依《高麗藏》作「膞」（第14冊，414c16）。

（2）《一切經音義》卷22云：「伊尼延鹿王腨：伊尼者，鹿名也。其毛色多黑，腨形𦟛纖，長短得所。其鹿王最勝，故取為喻。」（大正54，448a23-24）

（3）腨（ㄕㄨㄢˋ）：脛肉。小腿肚子。《說文‧肉部》："腨，腓腸也。"（《漢語大字典》（三），p.2096）

（4）脛（ㄐㄧㄥˋ）：從膝蓋到腳跟的部分。（《漢語大字典》（三），p.2077）

[^118]: （1）𦟛（ㄔㄨㄥ）：同"傭"。均等，公平，齊整。（《漢語大字典》（三），p.2108）

（2）傭（ㄔㄨㄥ）：均，公平。（《漢語大詞典》（一），p.1656）

（3）纖：1.細小，微細。（《漢語大詞典》（九），p.1046）

（4）《一切經音義》卷14：「傭纖（丑龍反。《考聲》：上下均也。《韻英》：直也。《說文》：均直也。從人，庸聲。經從月作𦟛，俗字也。下，相閻反。《廣雅》：纖，微也。《說文》：細也，從糸韱聲也。或從女作孅，韱音。經從截，非也）。」（大正54，391a20-21）

[^119]: 參見Lamotte（1944, p.275,
n.1）：《大智度論》卷26（大正25，251c-251a）。

有婆羅門仰觀如來身，具見諸相，唯不見「廣長舌相、陰馬藏」二相。佛為斷其疑，令生淨信，而以悲心示此二相令彼得見。相關文獻參見《長阿含經》卷13（20經）《阿摩晝經》（大正1，87c）；Dīgha（《長部》）,
I,
p.106。《中阿含經》卷41（161經）《梵摩經》（大正1，688b）；Majjhima（《中部》）,
II,
p.143；《梵摩渝經》（大正1，885b）。Suttanipāta（《經集》）《施羅經》（Selasutta）,
III, No.7; Majjhima（《中部》）, II. No.92。

另參見《根本說一切有部毘奈耶雜事》卷35：「爾時世尊作如是念：此樹生摩納婆遍於我身欲觀三十二相，已見三十，於二有疑，陰舌二相未能得見，我今方便現陰藏相令彼見已，即舒舌相長至髮際廣覆面門，彼既見已作如是念：沙門喬答摩眾相具足，有二種業：在俗作輪王，出家成正覺，乃至名聞無不周遍。時，摩納婆生大歡喜辭佛而去。」（大正24，379c7-13）

[^120]: （1）穉（ㄓˋ）：1.幼，後作「稚」。（《漢語大字典》（四），p.2633）

（2）稚：2.幼小，年幼。5.細小。（《漢語大詞典》（八），p.98）

[^121]: 靡＝旋【元】【明】【聖】。（大正25，90d，n.32）

[^122]: （1）靡（ㄇㄧˇ）：3.親順，順服。5.華麗，精美。6.細緻，細密。（《漢語大詞典》（十一），p.787）

（2）施靡：連綿不斷貌。（《漢語大詞典》（六），p.1582）

（3）《十住毘婆沙論》卷8：「毛上向右旋故名毛上旋相。」（大正26，65a）

（4）案：「施靡」，相連貌也，則右靡向上猶言向右連延向上之意，如同《十住毘婆沙論》說言「上向右旋」。

[^123]: 比：11.近，靠近。（《漢語大詞典》（五），p.258）

[^124]: 《大毘婆沙論》卷177：「十四者，身真金色相。謂佛身真金色，映奪世間一切金光，令不復現。如今時人所用鐵等，於今時所用金邊威光不現；今時所用金至佛在世時所用金邊威光不現；佛在世時所用金若至大海轉輪王路金砂贍部捺陀金邊威光不現；此金砂金若至七金山金邊威光不現；七金山金至妙高山王金邊威光不現；妙高山王金至三十三天莊嚴具金邊威光不現；如是展轉乃至樂變化天莊嚴具金至他化自在天莊嚴具金邊威光不現；此他化自在天莊嚴具金若至佛身金邊威光不現。是故佛身金色最勝，映奪一切世間金色。」（大正27，888b11-23）

[^125]: 參見Lamotte（1944, p.277,
n.1）：「丈光相」是佛陀之「常光」（prakṛtiprabhā）。在《般若經》之幻現中，佛陀首先從身體的每一部分放光，接著是毛孔放光，最後則是放出常光，長度一丈，以使與會者能觀視：見《大智度論》卷8（大正25，114c）。

[^126]: 隆＝平【元】【明】【聖】【石】。（大正25，90d，n.37）

[^127]: 項：1.頸的後部。亦泛指頸。（《漢語大詞典》（十二），p.229）

[^128]: 治：18.較量，匹敵。《戰國策‧趙策四》："齊秦交重趙，臣必見燕與韓魏亦且重趙也，皆且無敢與趙治。"《漢書‧韓安國傳》："甲肉袒謝，安國笑曰：'公等足與治乎？'"顏師古注："治謂當敵也，今人猶云對治。"（《漢語大詞典》（五），p.1122）

[^129]: 參見Lamotte（1944, p.278,
n.1）：《大智度論》此處的說法，與《大毘婆沙論》卷177之解釋不同：「問：餘人但有三十二齒，而說彼身中有一百三骨，佛具四十齒，何故亦言身中有一百三骨，而不增耶？答：餘人頭骨九分合成，世尊頭骨但有一段，是以俱有一百三骨。」（大正27，888c12-16）

[^130]: 參見Lamotte（1944, p.278,
n.2）：依《大乘理趣六波羅蜜多經》卷4（大正8，883c）之說明：所有飲食及諸毒藥，至此牙（指四顆犬齒）時變成甘露。

[^131]: 好＝厚【宋】【宮】【聖】。（大正25，91d，n.16）

[^132]: 舒（ㄕㄨ）：7.伸，伸展，展開。（《漢語大詞典》（八），p.1085）

[^133]: 參見《大毘婆沙論》卷177（大正27，889b24-28）

[^134]: 菩薩七事勝輪王。（印順法師，《大智度論筆記》〔D007〕p.248）

[^135]: 參見《大毘婆沙論》卷177（大正27，889a10-11）。

[^136]: 參見《大毘婆沙論》卷177（大正27，889a12-19）。

[^137]: 參見《大毘婆沙論》卷177（大正27，889a28-b15）。

[^138]: 綩（ㄨㄢˇ）：網。晉陸翽《鄴中記》："花中懸金箔織成綩囊。"（《漢語大詞典》（九），p.914）

[^139]: （1）綖（ㄧㄢˊ）：1.古代覆在冠冕上的裝飾。（《漢語大詞典》（九），p.824）

（2）《一切經音義》卷4：「綩綖（上，鴛遠反；下，餘㫋反。經言綩綖者，即妙綺錦筵、繡褥、舞筵，地衣之類也）。」（大正54，332a1）

（3）《一切經音義》卷15：「綩綖（上音宛，下音延。經云：綩綖者，花氈錦褥舞筵之類。案禮傳及字書說，綩綖乃是頭冠綺飾也；甚乖經義，亦宜改作婉筵二字，以合經義也）。」（大正54，401c14-15）

[^140]: 《大正藏》原作「慢」，今依《高麗藏》作「幔」（第14冊，416a14）。

[^141]: 「十六功德石蜜乳糜」或作「十六德香蜜乳糜」（《阿毘達磨大毘婆沙論》（大正27，532b15），或作「十六轉甘味乳糜」（《阿毘達磨大毘婆沙論》（大正27，680a8-9），或作「十六轉乳糜」（《阿毘達磨大毘婆沙論》（大正27，913c17），或作「十六倍乳糜」（《根本說一切有部毘奈耶》（大正23，717a6），或作「十六轉乳粥」（《根本說一切有部毘奈耶破僧事》（大正24，121c17-18）。

關於「十六功德」（或作「十六轉」），《根本說一切有部毘奈耶破僧事》云：「十六轉者：（1）一千牛乳飲一千牛，（2）復以一千飲五百，（3）復以五百飲五百，（4）復以五百飲二百五十，（5）復以二百五十飲二百五十，（6）復以二百五十飲一百二十五，（7）復以一百二十五飲一百二十五，（8）復以一百二十五飲六十四，（9）復以六十四飲六十四，（10）復以六十四飲三十二，（11）復以三十二飲三十二，（12）復以三十二飲十六，（13）復以十六飲十六，（14）復以十六飲八，（15）復以八飲八，（16）復以八飲四。作是念已，即取此乳，頗璃器中煮為粥。當煮之時，淨居諸天觀見菩薩食此粥已，即成菩提道。」（大正24，121c18-28）

[^142]: 佛陀：小〔乘〕：得盡、無生智故，具十力等德故，總別相知諸法故。

眾法寶成。（印順法師，《大智度論筆記》〔D024〕p.273）

[^143]: 參見Lamotte（1944, p.282,
n.1）：此二種智即是菩提：前者在於確實知道應作之事已完成；後者是知道不必再作。（《俱舍論》：「云何盡智？謂無學位，若正自知我已知苦，我已斷集，我已證滅，我已修道；由此所有智、見、明、覺、解、慧、光、觀，是名盡智。云何無生智？謂正自知我已知苦，不應更知，廣說乃至我已修道，不應更修；由此所有廣說乃至是名無生智。」（大正29，135a23-28））。但是吾人應知菩提有三種，而只有佛陀具有無上正等正覺。

[^144]: ［唐］湛然述，《法華文句記》卷10云：「三達者，三明居極，故得達名。」（大正34，339c2-3）

[^145]: 參見《大毘婆沙論》卷176。（大正27，887a24-b12）

[^146]: 渠（ㄑㄩˊ）：1.人工開鑿的水道，濠溝。（《漢語大詞典》（五），p.1359）

[^147]: 參見Lamotte（1944, p.284,
n.3）：參見《賢愚經》卷10（50經）（大正4，421c-422b）；《六度集經》卷6（67經）（大正3，36b）；《大悲經》卷4（大正12，963b-c）。

[^148]: 參見Lamotte（1944, p.286,
n.1）：難陀有三十相，《大智度論》卷29（大正25，273a），《十誦律》卷18（大正23，130b28-29）；《根本說一切有部毘奈耶雜事》卷11（大正24，251a15-16）以及《佛本行集經》卷56（大正3，912b）。

[^149]: 參見Lamotte（1944, p.286,
n.2）：提婆達多有三十相。《大智度論》在下文同樣會提及卷14（大正25，164c28）。

[^150]: 參見Lamotte（1944, p.286,
n.3）：婆跋隸有三相，參見《大智度論》卷29：「彌勒菩薩白衣時，師名跋婆犁有三相：一、眉間白毛相，二、舌覆面相，三、陰藏相。」（大正25，273a24-26）

[^151]: 青黛：1.中藥名。也稱靛花。馬藍、木藍、蓼藍、菘藍等。2.青黑色的顏料。（《漢語大詞典》（十一），p.560）

[^152]: 參見Lamotte（1944, p.287,
n.2）：《大智度論》，卷29（大正25，273a）；《佛五百弟子自說本起經》（大正4，199b）；《根本說一切有部毘奈耶藥事》卷17（大正24，87b）；《佛本行集經》卷57（大正3，917a-918a）；《根本說一切有部毘奈耶雜事》，卷12（大正24，260c-262a）。

[^153]: 參見《大毘婆沙論》卷177（大正27，889b15-24）

[^154]: 發心以來心不顛倒。（印順法師，《大智度論筆記》〔C010〕p.201）

阿遮羅（不動）菩薩於長手佛邊初發心：出典待考。

《翻梵語》卷2：「阿遮羅菩薩（譯曰不動）。」（大正54，991b15）

[^155]: 授記：四種授記。（印順法師，《大智度論筆記》〔C010〕p.201）

參見《佛說首楞嚴三昧經》卷2（大正15，638c12-639b11）。

[^156]: 《摩訶般若波羅蜜經》卷4〈13
金剛品〉：「須菩提！菩薩摩訶薩應生如是心：我當代十方一切眾生──若地獄眾生、若畜生眾生、若餓鬼眾生受苦痛，為一一眾生無量百千億劫代受地獄中苦，乃至是眾生入無餘涅槃，以是法故為是眾生受諸懃苦，是眾生入無餘涅槃已，然後自種善根，無量百千億阿僧祇劫當得阿耨多羅三藐三菩提。須菩提！是為菩薩摩訶薩生大心，不可壞如金剛，住是心中為必定眾作上首。」（大正8，243c4-12）

[^157]: （1）反復：7.再三考慮，再三研究。（《漢語大詞典》（二），p.865）

（2）案：「反復」可理解為「念恩報恩」。參見《雜阿含經》卷1（23經）：「身為無有反復，身不念恩。」（大正2，498a27）

[^158]: 三十二相：

小〔乘〕：過三祇種業因，欲種非上二，人道非餘趣，南洲非三洲，男人非女人，佛時非無佛時，緣佛身非緣餘，意業非身口，意識非五識，一思非多思。

大〔乘〕：欲、色種，非無色，人道亦餘趣，三洲除北洲，多思種非一思。（印順法師，《大智度論筆記》〔D007〕p.248）

[^159]: 參見Lamotte（1944, p.295,
n.2）：《大智度論》在下文會引述卷10（大正25，135b）。

[^160]: 《大智度論》卷40中同樣說到釋迦菩薩超九劫一事，如說：「成就眾生者，有二種：有先自成功德然後度眾生者，有先成就眾生後自成功德者。如寶華佛欲涅槃時，觀二菩薩心，所謂彌勒、釋迦文菩薩：『彌勒菩薩自功德成就，弟子未成就；釋迦文菩薩弟子成就，自身未成就。成就多人難，自成則易。』作是念已，入雪山谷寶窟中，身放光明。是時釋迦文菩薩見佛，其心清淨，一足立，七日七夜以一偈讚佛。以是因緣，故超越九劫。」（大正25，349c29-350a8）此處並未對此作評論。

[^161]: 三種布施：下：財寶施，中：身布施，上：施心不著。（印順法師，《大智度論筆記》〔A022〕p.45）

參見Lamotte（1944, p.297,
n.2）：最上之布施即所謂布施波羅蜜，本質上與無分別智相應，而無分別智使布施波羅蜜三輪清淨：於所施物、施者及受施者不生任何分別。

[^162]: 非直：不但，不僅。《史記‧淮南衡山列傳》："今吾國雖小，然而勝兵者可得十餘萬，非直適戍之眾，鐖鑿棘矜也。"（《漢語大詞典》（十一），p.780）

[^163]: 三事心著不淨施：不知己身無我，不知受者無人，不知施物實性非一異。

（印順法師，《大智度論筆記》〔A022〕p.42）

[^164]: 〔別〕－【宋】【元】【明】【宮】。（大正25，92d，n.41）

[^165]: 般若：無量無邊如大海水。（印順法師，《大智度論筆記》〔C004〕p.186）

[^166]: 般若：二乘、初行不知，十地乃知。（印順法師，《大智度論筆記》〔C004〕p.186）

[^167]: 般若：世俗般若。（印順法師，《大智度論筆記》〔C004〕p.186）

[^168]: 說教：一相種種名說。（印順法師，《大智度論筆記》〔C007〕p.194）

[^169]: 正＝止【宋】【元】【明】【宮】。（大正25，93d，n.7）

[^170]: （若燈）＋明【宮】，（明若燈之）＋明【聖】【石】。（大正25，93d，n.13）

[^171]: 時＝國【元】【明】，〔時〕－【宋】【宮】【聖】。（大正25，93d，n.14）

[^172]: ┌ 一、十方皆有身心苦故 ┬──┬─ 有十方佛之理

│ 二、阿含亦說有十方故 ┘ │

應有十方佛之理 ┤ 三、一佛應度一切生故 │┌ 例如過未現應多故

└ 四、緣苦發心應非一故 └┴ 摩訶衍中說十方故

（印順法師，《大智度論筆記》〔A022〕p.42）

二乘差別：有無十方佛。（印順法師，《大智度論筆記》〔C010〕p.200）

[^173]: 參見Lamotte（1944, p.300,
n.2）：參見《雜阿含經》卷28（760經）（大正2，199c28-200a3）。

[^174]: 參見Lamotte（1944, p.301,
n.1）：所謂《長阿含》（Dīrghāgama）之經文，《大智度論》於下文會再提及卷9（大正25，126a）。

[^175]: 〔未離欲〕－【聖】。（大正25，93d，n.19）

[^176]: 〔敬愛心重〕－【聖】。（大正25，93d，n.21）

[^177]: （愛著）＋歸【聖】。（大正25，93d，n.22）

[^178]: 參見Lamotte（1944, p.302,
n.1）：《大智度論》下文還會引述此段經文卷9（大正25，125b），而且此段經文可見諸許多經典，茲列出其中數例，以資查考：Dīgha（《長部》）,
II, p.225; III, p.114; Majjhima（《中部》）, III, p.65;
Aṅguttara（《增支部》）, I, p.27; Milinda（《彌蘭王問經》）, p.236;
Mahāvastu（梵本《大事》）,III,
p.199；《長阿含經》卷5（3經）《典尊經》（大正1，31a），卷12（18經）《自歡喜經》（大正1，79a）；《中阿含經》卷47（181經）《多界經》（大正1，724a）。論書亦嘗試加以解說，例如《俱舍論》卷12（大正29，64c-65a）；《攝大乘論》卷下（大正31，151c18-20；132b）。

[^179]: 〔佛〕－【宋】【元】【明】【宮】。（大正25，93d，n.28）

[^180]: 參見Lamotte（1944, p.304,
n.1）：Saṃgraha（《攝大乘論》）多次說明（pp.272-273, p.284,
pp.328-329）何以應同時有多佛及一佛（《攝大乘論釋》卷9（大正31，370b）；又見（大正31，437a）等處）。

[^181]: 〔時〕－【宮】。（大正25，93d，n.30）

[^182]: 眾＋（多）【宋】【元】【明】。（大正25，93d，n.31）

[^183]: 答難：十方諸佛何不來度難。（印順法師，《大智度論筆記》〔C011〕p.201）

[^184]: 參見Lamotte（1944, p.307,
n.1）：關於十善業道，《大智度論》在下文會說明，參見卷8（大正25，120b）。

[^185]: 教道＝教導【宋】【元】【明】【宮】，＝導教【聖】。（大正25，93d，n.39）

[^186]: （1）二緣能生正見：從他聞法，自如法思。（印順法師，《大智度論筆記》〔A022〕p.43）

（2）內外因緣能生正見：從他聞法，內自思惟。（印順法師，《大智度論筆記》〔C012〕p.203）

（3）參見《中阿含經》卷58（211經）《大拘絺羅經》：「二因二緣而生正見。云何為二？一者從他聞，二者內自思惟，是謂二因二緣而生正見。」（大正1，791a1-3）

（4）《增壹阿含經》卷7〈15
有無品〉：「世尊告諸比丘：有二因二緣起於正見。云何為二？受法教化，內思止觀。」（大正2，578a5-6）