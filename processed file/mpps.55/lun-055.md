問曰：上已說「如幻、如夢，無說者、無聽者」，[^10]今何以故[^11]復問「應用何等人隨須菩提意聽法者」？ ^lun-55-1

答曰：諸天子先言「須菩提所說不可解」，[^12]此中須菩提說幻化人喻。 ^lun-55-2

今諸天子更作是念：「何等人聽，與須菩提所說相應，能信、受、行、得道果？」 ^lun-55-3

須菩提答：「如幻化[^13]人聽者，則與我說法相應。」 ^lun-55-4

問曰：是化人無心心數法，不能聽受，何用說法？ ^lun-55-5

答曰：非即使幻化人聽，但欲令行者於諸法用心無[^14]所著，[^15]如幻化人，是幻[^16]化人無聞亦無證。 ^lun-55-6

眾生如幻、如夢，聽法亦如幻、如夢──「眾生」者說法人，「聽法」者是受法人。 ^lun-55-7

須菩提言：「不但說法者、聽法者如幻、如夢，我乃至知者、見者皆如幻、如夢，色亦如幻、如夢，乃至涅槃如幻、如夢，即是所說法如幻、如夢。」 ^lun-55-8

一切眾生中，佛為第一；一切諸法中，涅槃第一──聞是二事如幻、如夢，心則驚疑：「佛及涅槃最上最妙，云[^17]何如幻、如夢？」 ^lun-55-9

以是故，更重問其事：「佛及（449b）涅槃審[^18]如幻、如夢耶？」 ^lun-55-10

「須菩提將無[^19]誤說？我等將無謬聽？」是以更定問。 ^lun-55-11

須菩提語諸天子：「我說佛及涅槃，正自[^20]如幻、如夢。」 ^lun-55-12

是二法雖妙，皆從虛妄法出故空。所以者何？從虛妄法故有涅槃，[^21]從福德智慧故有佛，[^22]是二法屬因緣，無有實定；如「念佛」、「念法」義中說。[^23] ^lun-55-13

須菩提作是念：「般若波羅蜜力，假令有法勝涅槃者，能令如幻[^24]，何況涅槃！」 ^lun-55-14

何以故？涅槃，一切憂愁苦惱畢竟滅，以是故，無有法勝涅槃者。 ^lun-55-15

問曰：若無法勝涅槃者，何以故說「若有法勝涅槃，亦復如幻」？ ^lun-55-16

答曰：譬喻法，或以實事、或時[^25]假設，隨因緣故說。如佛言：「若令樹木解我所說者，我亦記言得須陀洹。」[^26]但樹木無因緣可解，佛為解悟人意故，引此喻耳[^27]。 ^lun-55-17

涅槃是一切法中究竟無上法，如眾川萬流大海為上，諸山之中須彌為上，一切法\`1550\`中虛空為上。涅槃亦如是，無有老病死苦，無有邪見、貪[^28]、恚等諸衰，無有愛別離苦，無怨憎會苦，無所[^29]求不得苦，無常、虛誑、敗壞、變異等一切皆無。以要言之，涅槃是一切苦盡，畢竟常樂，十方諸佛、菩薩、弟子眾所歸處，安隱常樂，無過是者，終不為魔王、魔人所破。[^30]如《阿毘曇》中說：「有上法者，一切有為法及虛空、非智[^31]緣盡；無上法者，智緣盡，所謂涅槃。」[^32] ^lun-55-18

是故知無法勝涅槃者。 ^lun-55-19

須菩提美般若波羅蜜力大故言：「若有法勝涅槃者，是亦如幻。」 ^lun-55-20

譬如大[^33]熱鐵丸，以著擘[^34]起毳[^35]上，直燒下過，熱勢[^36]無損，但更無可燒者；般若波羅蜜智慧破一切有法，乃至涅槃，直過無礙，智力不減[^37]，直更無法可破。是故言「設有法勝涅槃，智慧力亦能破。」[^38]（449c） ^lun-55-21

者言[^57]： ^lun-55-22

是時諸大弟子舍利弗等語須菩提：「是般若波羅蜜法甚深、難解。」 ^lun-55-23

以諸法無定相故為「甚深」； ^lun-55-24

諸思惟觀行滅故「難見」； ^lun-55-25

亦不著般若波羅蜜故名「難解、難知」； ^lun-55-26

滅三毒及諸戲論故名「寂滅」； ^lun-55-27

得[^59]是智慧妙味故，常得滿足，更無所求，餘一切智慧皆麁澁[^60]叵樂，故言「微妙」。 ^lun-55-28

諸大弟子作是言：「般若[^61]波羅蜜智慧[^62]甚深，世間人智慧淺薄，但貪著福（450b）德果報，而不樂修福德。著有則情[^63]勇，破有則心怯；[^64]本所聞習邪見經書，堅著不捨──如是人常樂世樂。」以是故言：「誰能信受是深般若波羅蜜？若無信受，何用說為？」 ^lun-55-29

阿難助答：有四種人能信受，是故大德須菩提所說必有信受，不空說也。 ^lun-55-30

一者、阿鞞跋致菩薩摩訶薩──知一切法不生不滅，不取相、無所著故，是則能受。 ^lun-55-31

二者、漏盡阿羅漢──漏[^66]盡故無所著，得無為最上法，所願已滿，更無所求故[^67]，常住空、無相、無作三昧，隨順般若波羅蜜故，則能信受。 ^lun-55-32

\`1554\`三者、三種學人──正見成就，漏[^68]雖未都盡，四信[^69]力故，亦能信受。 ^lun-55-33

四者、有菩薩雖未得阿鞞跋致，福德利根，智慧清淨，常隨善知識，是人亦能信受。 ^lun-55-34

信受相──不言「是法非佛菩薩大弟子所說」；雖聞般若波羅蜜諸法皆畢竟空，不以愛[^70]先法故而言「非法」。 ^lun-55-35

問曰：自上已來，阿難都無言論，今何以代[^71]須菩提答？ ^lun-55-36

答曰： ^lun-55-37

阿難是第三轉法輪將[^72]，能為大眾師，是[^73]世尊近侍。 ^lun-55-38

雖得初道，以漏未盡故，雖有多聞智慧，自以於空智慧中未能善巧，若說空法，自未入故，皆是他事，是故無言。 ^lun-55-39

或時說諸有事，則能問能答。如後品中問佛言：「世尊何以故[^74]但讚歎般若波羅蜜，不讚[^75]五波羅蜜？」[^76] ^lun-55-40

\`1555\`此中問「人誰能信是深般若波羅蜜」者，非是空事故，阿難便答。 ^lun-55-41

須菩提常樂說空事，不喜說有。 ^lun-55-42

又以阿難是時樂說心生，是[^77]故聽答。 ^lun-55-43

阿難煩惱未盡故智慧力鈍；然信力猛利故，於甚深般若波羅蜜[^78]中能如法問答。 ^lun-55-44

問曰：般（450c）若波羅蜜無所有，無有一定法，云何「四種人信受，不言『非法』」？ ^lun-55-45

答曰：今須菩提此中自說因緣：「不以空分別色，色即是空，空即是色。」 ^lun-55-46

以是故，般若波羅蜜無所失、無所破；若無所破，則無過罪，是故不言「非法」。空即是般若波羅蜜，不以空智慧破色令空，亦不以破色因緣故有空，空即是色、色即是空故。[^79] ^lun-55-47

以般若波羅蜜中破諸戲論，有如是功德，故無不信受。 ^lun-55-48

無相、無作，無生、無滅，寂滅、遠離，亦如是。 ^lun-55-49

乃至一切種智，皆應廣說。 ^lun-55-50

問曰：諸大弟子問是義，須菩提何以乃答諸天子？ ^lun-55-51

答曰： ^lun-55-52

諸大弟子已得阿羅漢，但自為疑故問，益利[^80]事少；諸天子發心為菩薩，利益深故為說。 ^lun-55-53

復次，雖為諸天子[^81]說，即是答諸大弟子。 ^lun-55-54

上說諸法空，今說深般若波羅蜜中眾生畢竟空。以是故，般若波羅蜜中無有說者，\`1556\`何況有聽受者！ ^lun-55-55

若能如是解諸法空，心無所著則能信受。 ^lun-55-56

爾時，須菩提說深[^82]般若波羅蜜，舍利弗讚歎助成其事：「般若波羅蜜非但以空故可受，亦廣說有三乘。」 ^lun-55-57

「三乘」義，如先說。[^83] ^lun-55-58

「攝取菩薩」者，以般若波羅蜜利益諸菩薩，令得增長。 ^lun-55-59

復次，「攝取」者，是般若波羅蜜[^84]中有十地，令菩薩從一地至一地，乃至第十地。 ^lun-55-60

十地義、從六波羅蜜乃至一切種智義，如先說。[^85] ^lun-55-61

「化生」者，說般若波羅蜜行報。 ^lun-55-62

行般若波羅蜜，於一切法無礙故，得「捷疾辯[^87]」。 ^lun-55-63

有人雖能捷疾，鈍根故不能深入，以能深入故利，是「利辯」。 ^lun-55-64

說諸法實相，無邊無盡故，名「樂說無盡辯[^88]」。 ^lun-55-65

般若中無諸戲論故，（451a）無能問難斷絕者，名「不可斷辯」。 ^lun-55-66

斷法愛故，隨眾生所[^89]應而為說法[^90]，名「隨應辯」。 ^lun-55-67

說趣涅槃利益之事故，名「義辯」。 ^lun-55-68

說一切世間第一之事，所謂大乘，是名「世間最上辯」。[^91] ^lun-55-69

須菩提然[^92]其問[^93]，言：「如是！如是！」 ^lun-55-70

舍利弗作是念：「須菩提常樂說空，何以故受我所說般若波羅蜜廣說三乘之教？應當更有因緣。」 ^lun-55-71

須菩提答：「般若波羅蜜雖廣說三乘法，非有定相，皆以十八空和合故說。[^94]攝取菩薩、七種辯亦如是，以空智慧故[^95]。」 ^lun-55-72

\`1558\`〈釋散華品第二十九〉[^96] ^lun-55-73

（大正25，451a11-456c24） ^lun-55-74

[^109]釋曰： ^lun-55-75

釋提桓因及諸天聞須菩提所說般若義：一切法盡是實相，無所分別；雖說空，於諸法無所破，亦不失諸行業果報。[^110] ^lun-55-76

聲聞人於佛前能說是甚深法故，釋提桓因等皆歡喜，作是念：「須菩提所說法，無礙無障，譬如時雨。」 ^lun-55-77

如有國土，溉灌種蒔[^111]及種種用水，常苦不足；若時雨普降，無不霑[^112]洽[^113]，無不如願。 ^lun-55-78

小乘法亦如是，初種種讚歎布施、持戒、禪定、無常等諸觀，有量有限，末後說涅槃。 ^lun-55-79

此中須菩提所明──從初發心乃至佛道，唯[^114]說諸法實相，無所分別；[^115]譬如大雨遍滿閻浮提，無所不潤。 ^lun-55-80

又如地先雖有穀子，無雨則不生。行者亦如是，雖有因緣，不得法雨，發心者退，未發者住；若得法雨，發心者增長，未發者發。 ^lun-55-81

\`1560\`以是故說「如雨法雨」。 ^lun-55-82

復次，譬如惡風、塵土、諸熱、毒氣等，得雨則消滅；法雨亦如是，惡覺觀塵土、三不善毒、邪見惡風、邪師惡蟲及諸惡[^116]知識等，得般若波羅蜜法雨，則皆除滅。 ^lun-55-83

人蒙[^117]時雨，故供養天；諸天聞法雨，大利益，欲供養故，作（451c）是念：「我等寧可作華，散佛、諸大菩薩、比丘僧及須菩提，亦供養般若波羅蜜！」 ^lun-55-84

以須菩提善說般若，敬之重故，甄[^118]名供養。 ^lun-55-85

是般若波羅蜜多說諸法空，又上欲得如化人聽法，隨其相故，以化[^119]華供養。 ^lun-55-86

復次，諸天當歡喜時，便稱心[^120]供養，不容多還取，故[^121]即作化華，散佛、須菩提、諸菩薩、比丘僧及般若波羅蜜──華散佛上，是供養佛寶；散諸菩薩、須菩提及般若波羅蜜，是供養法寶；[^122]散諸比丘僧，是供養僧寶。 ^lun-55-87

作是念已，隨意變化，供養三寶。大福德成就故，心生所願，皆得如意，不從他求。 ^lun-55-88

問曰：華臺端嚴，為是誰力[^123]？ ^lun-55-89

答曰： ^lun-55-90

是諸天力。諸天福德自在故，小能為大。 ^lun-55-91

有人言：是[^124]佛神力。佛以此般若波羅蜜有大功德，因時少[^125]而果報甚大──成就\`1561\`佛道，是故現[^126]此奇特。 ^lun-55-92

須菩提即時分別，知非實華。 ^lun-55-93

釋提桓因知須菩提覺是化華，語須菩提言：「大德！是華非生華。」 ^lun-55-94

「非生華」者，言：「是華無生、空、無所出。」 ^lun-55-95

須菩提說[^127]是般若波羅蜜，諸法無生、空寂，故以無生華供養。 ^lun-55-96

「意樹」者，諸天隨意所念則得。 ^lun-55-97

以要言之，天樹隨意所欲，應念則至，故言「意樹」。 ^lun-55-98

釋提桓因難須菩提故，言「是華無生」，何以言「是華不從樹生」？ ^lun-55-99

須菩提反[^128]質言：「若不生，何以名華？」 ^lun-55-100

不生法中無所分別，所謂是「華」，是「非華」。 ^lun-55-101

是時釋提桓因心伏[^129]而問：「但是華無生，諸法亦無生？」 ^lun-55-102

須菩提答：「非但是華不生，色亦不生。」 ^lun-55-103

何以故？若一法空，則一切法皆空；若行者於一法中了了決定知空，則一切法中皆亦明了。若五眾不生，則非（452a）五眾相。 ^lun-55-104

乃至一切種智亦如是。▼[^130] ^lun-55-105

釋曰： ^lun-55-106

釋提桓因歡喜言：「須菩提其智甚深，不壞假名而說諸法實相。」 ^lun-55-107

爾時，佛讚須菩提言：「如是！如是！如釋[^157]所言。」 ^lun-55-108

問曰：佛何故讚須菩提？ ^lun-55-109

答曰： ^lun-55-110

示師不自高，弟子承順師法故。有人師所說，弟子不受；弟子所說，師不聽。如凡夫人處眾說法時，破一切語不受。 ^lun-55-111

以佛無吾[^158]我心故，讚須菩提言：「如是！如是！」 ^lun-55-112

復次，佛以大悲心，欲令眾生信受須菩提所說故，讚言：「其智甚深。」 ^lun-55-113

▲五眾從因緣和合生，無有定性，但有假名。[^159] ^lun-55-114

「假名實相」者，所謂五眾「如、法性、實際」。 ^lun-55-115

須菩提所說，不違此理。 ^lun-55-116

何以故？聖人知名字是俗諦、實相是第一義諦；[^160] ^lun-55-117

有所說者隨凡夫人，第一義諦中無彼此、亦無諍[^161]。 ^lun-55-118

乃至一切種智亦如是。 ^lun-55-119

眾生空乃至知者、見者空故，須陀洹但有假名，乃至佛亦如是。[^162] ^lun-55-120

菩薩知一切法假名，則應般若波羅蜜學。所以者何？一切法但有假名，皆隨順般若波羅蜜畢竟空相故。 ^lun-55-121

「如是學，不學色」者，假名法中無有定色；若無色者，云何「學色」？ ^lun-55-122

何以故？菩薩以五眼求色，而不見是色若我、若無我等相；乃至一切種智亦如是。 ^lun-55-123

何以故不見色者？ ^lun-55-124

答言[^163]：色中色相空，不可得故不可見，即是自相空。乃至一切種智亦如是。 ^lun-55-125

復次，「不學色」者，是色空即自不能學色空，以諸法行於他相、不行自相故；譬如人乘馬，非馬乘馬。 ^lun-55-126

問曰：若如是不學一切法，[^164]云何「學一切智」？ ^lun-55-127

\`1567\`答曰：是中說：「若能於諸法空[^165]中無所著，是為真學色空。」 ^lun-55-128

若著空者，是破諸法而不破空。 ^lun-55-129

若人破色而不著空，是則色與空不二不別，是為能學色空，以[^166]不可[^167]得空[^168]故不見空[^169]。[^170] ^lun-55-130

乃至一切種智亦如是[^171]。 ^lun-55-131

「無量無邊阿僧祇佛法」者，是讚一切種智。 ^lun-55-132

上一切種智，是菩薩心中有量有限，在佛心中則無量無（453b）限。[^172]以是故，上雖說「學佛法」，今更別說。 ^lun-55-133

若能如是學，正行菩薩道，不增減色學。 ^lun-55-134

「不[^173]增」者，若但見四大及造色和合成身者，則不生著。 ^lun-55-135

以於是身中起男女、好醜、長短相，謂為定實，生染[^174]著心，是為「增」；若破色使空，心著是空，是[^175]為「減」。[^176] ^lun-55-136

乃至一切種智亦如是。 ^lun-55-137

「不受、不滅」者，空故「不受」；業果因緣相續故「不滅」。 ^lun-55-138

是中須菩提自說因緣：「色受者，不可得故不受。」 ^lun-55-139

又以色內外空故「不受」，以色中內外空空故「不滅」。[^177] ^lun-55-140

因論生論：應十八空，何以但說內外空（印順法師，《大智度論筆記》［E005］p.294） ^lun-55-141

問曰：應以十八空空諸法，此中何以但說「內、外空」？ ^lun-55-142

答曰：受色者無故說「內空」，色不可受故名「外空」──是內、外空，則攝一切法空。 ^lun-55-143

\`1568\`乃至一切種智亦如是。 ^lun-55-144

若菩薩能如是學，則出生一切種智。 ^lun-55-145

一切種智是無障礙相，若菩薩觀一切法如虛空無障礙，則是學一切種智，因果相似故。 ^lun-55-146

舍利弗作是念：「菩薩法應當滅一切煩惱，應當受一切諸善法；今不受、不滅學，云何出至薩婆若？」作是念已，問須菩提。 ^lun-55-147

須菩提[^178]答言： ^lun-55-148

破一切法生相故「不生」，破一切法無常相故「不滅」； ^lun-55-149

觀一切法種種過罪故「不受」，觀一切法種種利益故「不捨」； ^lun-55-150

一切法性常清淨故「不垢」，一切法能生著心故「不淨」。 ^lun-55-151

一切法雖是有作無作、起滅、入出、來往等，而不多不少、「不增不減」。 ^lun-55-152

譬如大海，眾流歸之[^179]不增，火珠[^180]煎之不減；諸法亦如是，法性常住故，[^181]一切法自性不可得故。[^182] ^lun-55-153

能如是學，則出到[^183]薩婆若，不見學相、不見出相，不見菩薩相、不見般若波羅蜜相。 ^lun-55-154

此中略說故，但說「（453c）無學、無出」。 ^lun-55-155

問曰：佛、舍利弗、須菩提從上來種種因緣明般若波羅蜜相，[^204]今釋提桓因何以故問「當何處求般若波羅蜜[^205]」？ ^lun-55-156

答曰：此不問「般若體」，但問「般若言說名字可讀誦事」。[^206] ^lun-55-157

是故舍利弗言：「當於須菩提所說品中求。」 ^lun-55-158

須菩提樂說空，常善修習空故；舍利弗雖智慧第一，以無吾我嫉妬心，又斷法愛故，而言「當於須菩提所說品中求」。 ^lun-55-159

問曰：佛處處說般若波羅蜜，欲比須菩提所說，百千萬倍不可算數譬喻為比，[^207]何以不言「於佛所說品中求」？ ^lun-55-160

答曰： ^lun-55-161

釋提桓因意：「除佛一人，誰能（454b）善說者？」是以推須菩提。 ^lun-55-162

復次，佛常一日一夜六時以佛眼觀眾生，無令不聞法故墮[^209]落[^210]，是故隨眾生所應解、所應[^211]得、所應習行等說。 ^lun-55-163

或說般若波羅蜜「無常、苦、空、無我，如病、如癰」等，名為「般若波羅蜜」。 ^lun-55-164

或分別諸法總相、別相； ^lun-55-165

或說「諸法因緣和合生，無有[^212]作者、受[^213]者，無知者、見者」，名為「般若波羅蜜」。 ^lun-55-166

或時說「法空」； ^lun-55-167

或說「畢竟空」，名為「般[^214]若波羅蜜」。 ^lun-55-168

以是故，不言[^215]「佛所說品中求」。 ^lun-55-169

又[^216]釋提桓因心念：「不知何者定是般若定相？」 ^lun-55-170

是以舍利弗言：「須菩提常深入空，所說皆趣空，所說空亦空；是故言『當於須菩提所說品中求』。」[^217] ^lun-55-171

釋提桓因歡喜，讚[^218]須菩提言：「大德神力甚大！」 ^lun-55-172

須菩提謙言：「非是我力，是佛所受神力。」 ^lun-55-173

釋提桓因言：「若一切法皆無所受，云何言[^219]『是佛所受神力』？若離無受相，如來不可得；離如中，如來不可得。」 ^lun-55-174

釋提桓因作是念言：「一切法無受相，一切法空、無依止處，云何當言『定[^220]有如來』？若無如來，云何有所[^221]受神力？又復離無[^222]受相，如來亦不可得；今[^223]離是如，如來不可得。」 ^lun-55-175

問曰：「無受相」與「如」有何等異？[^224] ^lun-55-176

答曰： ^lun-55-177

諸法實相，亦名「無受」，亦名「如」。 ^lun-55-178

諸法中[^225]不可著，故名「無受」；諸戲論不能破壞，故名為「如」。[^226] ^lun-55-179

今如來，空中不可得，離空亦不可得。須菩提然[^227]其言：「如是！如是！」 ^lun-55-180

今須菩提廣說其事。 ^lun-55-181

「無受相、如相中，如來不可得」者， ^lun-55-182

或以「佛名」名[^228]為「如來」，或以「眾生名字」名為「如來」。[^229] ^lun-55-183

如先世來，後世亦如是去，是亦名「如來」，亦名「如去」。如十四置難中說：「死後如去者（454c），為有？為無？亦有亦無？亦非有非無？」[^230] ^lun-55-184

「佛」名「如來」者，如定光佛等行六波羅蜜，得成佛道；釋迦文佛亦如是來，故名[^231]「如來」。 ^lun-55-185

如錠[^232]光佛等智知[^233]諸法如，從如中來，故名「如來」；釋迦文佛亦如是來，故名「如來」。 ^lun-55-186

此二種如來中，此間說是「佛如[^234]來」。 ^lun-55-187

因解佛如來無所有，一切眾生、一切法皆如是[^235]亦無所有。 ^lun-55-188

「無受」及「如來」義，如先說。[^236] ^lun-55-189

今當更略說：無受相、如來相皆空無所有。 ^lun-55-190

無受相、如相，無定性故無如來。 ^lun-55-191

有人言： ^lun-55-192

諸法實相有二種說：一者、諸法相畢竟空，是實；二者、有人言：畢竟空，可示、可說，故非實；如涅槃相，不可示、不可說，是名為實。[^237] ^lun-55-193

於此二事，畢竟空中，如來不可得；破畢竟空實相中，如來亦不可得。 ^lun-55-194

畢竟空即是「無受相」，破畢竟空實相即是「如[^238]」。 ^lun-55-195

從此已下，廣說二義[^239]。 ^lun-55-196

於五眾乃至一切種智，如來不可得；如來不可得故，云何當有如來神力？ ^lun-55-197

如來不可得，如上說。[^240] ^lun-55-198

是五眾非如來，離五眾非如來；五眾不在如來中，如來不在五眾中；如來亦不有五眾。 ^lun-55-199

五眾生[^242]滅無常、苦、空、無我相故，非是如來；若是如來者，如來亦應是生滅。 ^lun-55-200

復次，五眾是五法，如來是一，云何五法作一？ ^lun-55-201

若五即是一，一亦應即是五；若爾者，世間法、出世間法，一切亂壞！ ^lun-55-202

如是種種因緣故，五眾非如來。 ^lun-55-203

若「離五眾有如來」者，如來應無見、無聞[^243]、無知、無識，亦不覺苦樂。所以者何？知覺[^244]等是五眾法故。 ^lun-55-204

問曰：如來用眼、耳、智慧等能知見者，有何咎？ ^lun-55-205

答曰：能見是眼，非是如來。 ^lun-55-206

若如來非見相（455a）用眼能見者，未取色[^245]時，云何知用是眼？亦可用耳見！ ^lun-55-207

問曰：如來用智慧分別能知──眼是能見[^246]，餘不能見；以是故[^247]用眼，不取餘根[^248]！ ^lun-55-208

答曰：知亦如眼過──知是五眾，非是如來。 ^lun-55-209

若用「知」知眼，復用何事能知此「知」？ ^lun-55-210

問曰：如來用「知」知眼，以眼知色；若欲知如來，以何得知？若以如來知如來，是則無窮！ ^lun-55-211

答曰：知相知中住。如來若知[^249]，即是知相；若是知相，則是無常；若無常者，則無後世！ ^lun-55-212

復次，「離五眾有如來」者，如來應是常，如虛空相不應變異受苦受樂，亦應無縛無解──有如是等過罪。 ^lun-55-213

破異故，五眾不在如來，如來不在五眾，亦非如來有五眾。 ^lun-55-214

問曰：應以五眾因緣故有如來；若無五眾，則無如來。 ^lun-55-215

答曰：若以五眾因緣有如來者，則如來無自性；若無自性，何得從他性生？[^250] ^lun-55-216

於五眾中，五種求如來不可得，是故無如來。 ^lun-55-217

但以戲論故，說有如來；以斷戲論故，無如來。 ^lun-55-218

\`1578\`如來是不生不滅法，云何當以戲論求於如來？ ^lun-55-219

若以戲論求如來者，則不見如來。 ^lun-55-220

若當都無如來，則墮[^251]邪見！ ^lun-55-221

是故，若以有、無[^252]戲論求如來，是則不然！ ^lun-55-222

如來相即是一切法相，一切法相即是如來相[^253]； ^lun-55-223

如來相即是畢竟空相，畢竟空相即是一切法相。 ^lun-55-224

問曰：此中何以但說二事，言「五眾如中無如來如，如來如中無五眾如」？ ^lun-55-225

答曰： ^lun-55-226

此是略說；說二，則五事[^254]都攝。 ^lun-55-227

復次，二十種我見[^255]，雖一切凡夫人有，不能一時起。 ^lun-55-228

\`1579\`今是會中，或[^256]此二事，以是故，但說二事。 ^lun-55-229

如（455b）五眾，乃至一切種智亦如是。 ^lun-55-230

五眾法相乃至一切種智法相亦如[^257]是。 ^lun-55-231

五眾如，即是法相。[^258] ^lun-55-232

問曰：若「如」即是「法相」，何以重說？ ^lun-55-233

答曰：行者既到五眾如，心驚：「法相[^259]何以畢竟空無所有！」是故說：「五眾法法[^260]相自[^261]爾。」 ^lun-55-234

如人觸火燒手，則無慍[^262]心，以其火相自爾故；若人執火燒之，則忿然而怒，以其執火燒故。 ^lun-55-235

「如來五眾如中、五眾法相中，不合不散」者， ^lun-55-236

除五眾如無如來，即[^263]是一相，所謂「無相」。所以者何？一法無合無散故，二法故有合有散。 ^lun-55-237

離五眾法相，亦無合無[^264]散。所以者何？離五眾法相，如來不可得故。 ^lun-55-238

如來如、法相，五眾如、法相無二無別，故言：「離五眾如、五眾法相，亦不合不散。」 ^lun-55-239

乃至一切種智亦如是。 ^lun-55-240

能如是知諸法如、法相不合不散故，有是神力。 ^lun-55-241

「當於何處求」者，上來因佛神力說般若相，今直說「云何求般若」。 ^lun-55-242

論者言[^265]： ^lun-55-243

五眾虛誑無常，本無今有，已有還無，如幻如夢；般若波羅蜜是諸佛實智慧，[^266]云何當[^267]於五眾中求？譬如求重寶，必於大海寶山中求，不應在溝瀆[^268]臭穢處求。 ^lun-55-244

離五眾，則無生無滅、無作無起[^269]、無有法相，是中云何可求？ ^lun-55-245

復次，五眾、般若波羅蜜，不一不異、不合不散，無色、無形、無對，一相──所謂「無相」。 ^lun-55-246

問曰：般若波羅蜜，是智慧心數法故，可應「無色、無形、無對」；五眾中色眾，云何當說「無形、無對」？ ^lun-55-247

答曰： ^lun-55-248

聖人以慧眼觀諸法平等皆空，一相──所謂「無相」；以是故，色眾無形、無對。 ^lun-55-249

復次，凡夫人所見色非實，種種如先破。[^270] ^lun-55-250

復次，有因緣，般若波羅蜜不即是如凡夫人所見五眾； ^lun-55-251

破凡（455c）夫人所見五眾故，即是般若波羅蜜，故言「不離」。[^271] ^lun-55-252

乃至一切種智亦如是。 ^lun-55-253

如相、法相相，如先說。[^272] ^lun-55-254

問曰：釋提桓因是須陀洹人，云何能問深般若波羅蜜？ ^lun-55-255

答曰： ^lun-55-256

如須菩提是具足阿羅漢，以利益菩薩、憐愍眾生故，問菩薩所行事。 ^lun-55-257

釋提桓因雖是[^288]聲聞人，是諸天主，有利智慧、憐愍眾生故，問般若波羅蜜，亦如是。 ^lun-55-258

復次，有人言：三千大千世界中，有百億釋提桓因。《中阿含》中說釋提桓因得須陀洹者，異今釋提桓因。[^289] ^lun-55-259

\`1584\`今釋提桓因是大菩薩，憐愍眾生故，三種讚般若波羅蜜，所謂「摩訶波羅蜜、無量波羅蜜、無邊波羅蜜，是般若波羅蜜；是般若波羅蜜[^290]中學成諸聖道故」。[^291] ^lun-55-260

須菩提然釋提桓因讚，而廣解其讚言。 ^lun-55-261

以五眾大故，般若波羅蜜大。「五眾大」者，所謂三際不可得故。 ^lun-55-262

亦以無量、無邊故言「大」；破是無量無邊五眾，將一切眾生入無餘涅槃中，故言「般若波羅蜜大」。 ^lun-55-263

乃至一切種智亦如是。 ^lun-55-264

「無量」者亦爾，但以虛空譬喻為異。 ^lun-55-265

有法雖大，不必無量，是故不得以空為喻。 ^lun-55-266

如須彌山，於諸山中雖大而有量，所謂八萬四千由旬。 ^lun-55-267

「無邊」者， ^lun-55-268

以五眾廣大無量，故言「無邊」；亦以五眾有邊則有始，有始則有終，即是無因無緣，墮斷滅等種種過故。 ^lun-55-269

復次，五眾，三世中不可得故言「無邊」。 ^lun-55-270

「緣無邊」者，所謂── ^lun-55-271

一切法四緣：因緣──生一切有為法；次第緣──過去、現在心心數法；緣緣、增上緣──一切法。[^292] ^lun-55-272

\`1585\`是四種（456c）緣，一切處、一切時皆有，故說「緣無邊」；緣無邊故，般若波羅蜜無邊。 ^lun-55-273

復次，「緣無邊」者，四緣法虛誑無實、畢竟空故無邊。 ^lun-55-274

復次，緣「如、法性、實際」無邊故，般若波羅蜜無邊。 ^lun-55-275

「如、法性、實際」，是自然無為相，故無量無邊；五眾無邊，是觀力故，強作無邊。 ^lun-55-276

復次，「眾生無邊」者，以眾生多故；無量阿僧祇三世十方眾生，無人能知數，故言「無邊」。 ^lun-55-277

復次，是中說眾生空，故言「無邊」，但強為作名。 ^lun-55-278

「亦無所趣」者，以眾生無有定法可趣向故；如火定有所趣，而眾生名，無實眾生可趣。 ^lun-55-279

「於汝意云何，般若波羅蜜中頗說實有眾生不？」 ^lun-55-280

「不也！大德！」 ^lun-55-281

「若眾生實無，云何有邊？」 ^lun-55-282

譬如諸佛是一切實語人[^293]中第一，於無量恒河沙劫壽[^294]說眾生名字，是眾生法不以說故有生、有滅，何況餘人顛倒虛誑少時說！生我心故，當有眾生。 ^lun-55-283

是眾生不以入般若波羅蜜中故言「無」，從本已來常清淨、無所有，有無等戲論滅故。[^295] ^lun-55-284

是以說：「眾生無邊故，般若波羅蜜無邊。」 ^lun-55-285

問曰：「無邊」中何以故廣說？而「大」及「無量」何以略說？ ^lun-55-286

答曰：以眾生因緣故，一切凡夫起諸煩惱，於五眾中作諸邪行，難破故，是以廣說。若破眾生相，餘一切易破[^296]。 ^lun-55-287

---

[^1]: （大智度論釋幻人聽法品第二十八卷五十五）十八字＝（大智度論卷第五十五，釋幻聽品第二十八）十七字【宋】，＝（大智度論卷第五十五，釋幻聽品第二十八品）十八字【宮】，＝（大智度論卷第五十五，釋如幻品第二十八）十七字【元】，＝（大智度論卷第五十五，釋如幻品第二十八經作幻聽品）二十二字【明】，＝（大智度經論卷第五十五，釋第二十七品，訖第二十八品）二十二字【聖】，＝（摩訶般若波羅蜜□□□法品二十七，五十七）【石】。（大正25，448d，n.43）

[^2]: 〔子〕－【聖】。（大正25，448d，n.45）

[^3]: 《大般若波羅蜜多經》卷426〈26
信受品〉：「時，諸天子復作是念：『尊者善現今者欲為何等有情樂說何法？』具壽善現知彼所念便告之言：『諸天子！我今欲為如幻、如化、如夢有情樂說如幻、化、夢之法。何以故？諸天子！如是聽者於所說中，無聞、無解、無所證故。』」（大正7，139c13-17）

[^4]: 〔是〕－【聖】。（大正25，448d，n.46）

[^5]: ［胡］吉藏，《大品經義疏》卷6：「眾生如幻下第六，破『聽者說者皆如幻』疑。疑意未能雙幻，或可聽者如幻，說者不必如幻，故釋云：說者、聽者亦皆如幻也。」（卍新續藏24，263a4-6）

[^6]: 果＋（如幻如夢）【石】。（大正25，449d，n.1）

[^7]: 天＝人【聖】。（大正25，449d，n.2）

[^8]: 子＋（言）【石】。（大正25，449d，n.3）

[^9]: 《大般若波羅蜜多經》卷426〈26
信受品〉：「善現答言：『諸天子！我不但說我等、色等乃至無上正等菩提如幻、如化、如夢所見，亦說涅槃如幻、如化、如夢所見。諸天子！設更有法勝涅槃者，我亦說為如幻、如化、如夢所見。何以故？諸天子！幻、化、夢事與一切法乃至涅槃，悉皆無二無二處故。』」（大正7，140a7-13）

[^10]: 參見《摩訶般若波羅蜜經》卷7〈27 問住品〉（大正8，275b20-c13）。

[^11]: 〔故〕－【宋】【元】【明】【宮】。（大正25，449d，n.5）

[^12]: 《摩訶般若波羅蜜經》卷7〈27
問住品〉：「爾時會中有諸天子作是念：『諸夜叉語言字句所說尚可了知，須菩提所說語言論議解釋般若波羅蜜了不可知。』

須菩提知諸天子心所念，語諸天子：『不解不知耶？』

諸天子言：『大德！不解不知。』」（大正8，275b15-20）

[^13]: （如）＋化【石】。（大正25，449d，n.6）

[^14]: 〔無〕－【聖】。（大正25，449d，n.7）

[^15]: 如幻：令於諸法心無所著。（印順法師，《大智度論筆記》〔E017〕p.315）

[^16]: 〔幻〕－【宮】【聖】。（大正25，449d，n.8）

[^17]: 妙云＝第一【聖】。（大正25，449d，n.9）

[^18]: （1）審＝悉【宋】【元】【明】【宮】。（大正25，449d，n.10）

（2）審：5.真實。12.副詞。確實，果真。（《漢語大詞典》（三），p.1628）

[^19]: 將無：莫非。（《漢語大詞典》（七），p.810）

[^20]: 正自：1.正是，恰好是。（《漢語大詞典》（五），p.309）

[^21]: 涅槃：從妄而有故（如幻）空。（印順法師，《大智度論筆記》〔E008〕p.300）

[^22]: 佛亦如幻：福慧緣合有故。（印順法師，《大智度論筆記》〔E009〕p.302）

[^23]: 《正觀》（6），p.153：參見《摩訶般若波羅蜜經》卷23〈75
三次品〉（大正8，385b18-c29），《放光般若經》卷17〈75
無堅要品〉（大正8，120c27-121a25）。

[^24]: 幻＋（如）【聖】。（大正25，449d，n.11）

[^25]: 時＝以【石】。（大正25，449d，n.12）

[^26]: （1）《雜阿含經》卷33（936經）：「此堅固樹，於我所說能知義者，無有是處！若能知者，我則記說，況復百手釋氏而不記說得須陀洹？」（大正2，240b5-8）

（2）《別譯雜阿含經》卷8（160經）：「我今若說娑羅樹林能解義味，無有是處；假使解義，我亦記彼得須陀洹。」（大正2，434c15-17）

[^27]: 耳＝也【石】。（大正25，449d，n.13）

[^28]: 貪＝含【聖】。（大正25，449d，n.14）

[^29]: 〔所〕－【石】。（大正25，449d，n.15）

[^30]: 涅槃：相。（印順法師，《大智度論筆記》〔E008〕p.300）

[^31]: 智＝知【聖】。（大正25，449d，n.16）

[^32]: （1）《眾事分阿毘曇論》卷4：「云何有上法？謂一切有為法及虛空非數滅。云何無上法？謂數滅法。」（大正26，648b29-c1）

（2）阿毘曇：有上法、無上法。（印順法師，《大智度論筆記》〔H011〕p.399）

[^33]: 大＝火【聖】。（大正25，449d，n.17）

[^34]: （1）擘＝𨐯【宮】【聖】【石】。（大正25，449d，n.18）

（2）擘（ㄅㄛˋ）：1.分開，剖裂。2.砍，劈擊。（《漢語大詞典》（六），p.905）

[^35]: 毳（ㄘㄨㄟˋ）：1.鳥獸的細毛。2.指獸毛皮。3.指毛皮或毛織品所製衣服。（《漢語大詞典》（六），p.1012）

[^36]: 熱勢＝勢熱【宋】【元】【明】【宮】。（大正25，449d，n.19）

[^37]: 減＝滅【宋】【元】【明】【宮】【聖】。（大正25，449d，n.20）

[^38]: 破：破諸有法顯乎如幻。（印順法師，《大智度論筆記》〔E017〕p.315）

[^39]: 揵＝犍【明】。（大正25，449d，n.21）

[^40]: 〔及諸菩薩......諸〕九字－【聖】。（大正25，449d，n.22）

[^41]: 人＝又【石】。（大正25，449d，n.23）

[^42]: （1）《放光般若經》卷6〈29
如幻品〉：「般若波羅蜜者是深妙法，甚廣難見、難解難了、不可思議。唯有阿惟越致菩薩摩訶薩、具足見諦、阿羅漢、前世於無央數諸佛所而作功德與善知識相隨者，善男子、善女人有大智慧，如是輩人，聞深般若波羅蜜乃能信樂，終不能遏絕。」（大正8，40b14-20）

（2）《光讚經》卷10〈26
法師如幻品〉：「須菩提謂諸弟子及諸菩薩：『阿惟越致菩薩摩訶薩，乃能受是深奧無念無思議行，出於玄遠，難及難了、寂然巍巍，止於賢聖、知明識慧，乃能受此般若波羅蜜。見諦之人為^※^阿羅漢，志願具足；於過去佛已造之行，供養無數百千諸佛，殖眾德本，為善知識所見將護善男子、善女人，乃能受是深般若波羅蜜，聽受此教。』」（大正8，213a21-28）

※為：39.連詞。與，和。《孟子‧公孫丑下》："得之為有財，古之人皆用之。"王引之《經傳釋詞》卷二："為，猶與也......言得之與有財也。"（《漢語大詞典》（六），p.1105）

（3）《大般若波羅蜜多經》卷426〈26
信受品〉：「時，阿難陀聞彼語已，白大聲聞及諸菩薩摩訶薩言：『有不退轉諸菩薩摩訶薩，於此所說甚深、難見、難覺、寂靜、微細、沈密、殊妙般若波羅蜜多能深信受。復有無量已見聖諦，於諸深法能盡源底，諸阿羅漢所願已滿，於此所說甚深、難見、難覺、寂靜、微細、沈密、殊妙般若波羅蜜多亦能信受。復有無量菩薩摩訶薩，已於過去多俱胝佛所親近供養，發弘誓願植眾德本，於此所說甚深、難見、難覺、寂靜、微細、沈密、殊妙、般若波羅蜜多亦能信受。復有無量諸善男子、善女人等，已於過去無數佛所發弘誓願種諸善根，聰慧利根善友所攝，於此所說甚深、難見、難覺、寂靜、微細、沈密、殊妙、般若波羅蜜多亦能信受。』」（大正7，140a19-b19）

[^43]: （1）《大般若波羅蜜多經卷》卷426（第二分）〈26
信受品〉：「如是人等，不以空、無相、無願、無生、無滅、寂靜、遠離分別色乃至識；亦不以色乃至識，分別空、無相、無願、無生、無滅、寂靜、遠離。如是不以空、無相、無願、無生、無滅、寂靜、遠離，分別眼乃至意，色乃至法，眼識乃至意識，眼觸乃至意觸，眼觸為緣所生受乃至意觸為緣所生受，布施波羅蜜多乃至般若波羅蜜多，內空乃至無性自性空，四念住廣說乃至十八佛不共法，一切三摩地門、一切陀羅尼門，預流果乃至阿羅漢果、獨覺菩提，一切菩薩摩訶薩行、諸佛無上正等菩提，一切智、道相智、一切相智，有為界、無為界。亦不以眼乃至無為界，分別空、無相、無願、無生、無滅、寂靜、遠離。由此因緣，如是人等於此所說甚深、難見、難覺、寂靜、微細、沈密、殊妙般若波羅蜜多皆能信受。」（大正7，140b4-19）

（2）《大般若波羅蜜多經》卷499（第三分）〈4
天帝品〉：「謂不以空、不空分別色乃至識，亦不以色乃至識分別空、不空。」（大正7，541c7-8）

[^44]: （諸）＋陀【宋】【元】【明】【宮】。（大正25，449d，n.24）

[^45]: （種）＋智【石】。（大正25，449d，n.25）

[^46]: 法＝無【聖】。（大正25，449d，n.26）

[^47]: 攝取＝護持【石】。（大正25，449d，n.27）

[^48]: 般若：攝取菩薩之法。（印順法師，《大智度論筆記》〔E002〕p.288）

[^49]: 〔國〕－【聖】。（大正25，450d，n.1）

[^50]: 捷：6.迅速，敏疾。（《漢語大詞典》（六），p.650）

[^51]: 疾：18.快速，急速。19.敏捷，敏銳。（《漢語大詞典》（八），p.296）

[^52]: 《大般若波羅蜜多經》卷426〈26
信受品〉：「爾時，具壽舍利子問善現言：『豈不於此所說般若波羅蜜多甚深教中，廣說三乘相應之法，謂聲聞乘、獨覺乘、無上乘法？廣說攝受諸菩薩摩訶薩從初發心乃至十地諸菩薩道，所謂布施波羅蜜多乃至般若波羅蜜多，四念住，廣說乃至十八佛不共法，一切三摩地門、一切陀羅尼門。廣說攝受諸菩薩摩訶薩神通勝事，謂菩薩摩訶薩於此般若波羅蜜多勤修行故，隨所生處常受化生，不退神通自在遊戲，能善通達無量法門，從一佛國至一佛國，供養恭敬、尊重讚歎諸佛世尊，隨所願樂，種種善根皆能修集速得圓滿，於諸佛所聞持正法乃至無上正等菩提常不忘失，恒居勝定離散亂心，由此為緣得無礙辯、無斷盡辯、應辯、迅辯、無踈謬辯、諸所演說豐義味辯、一切世間最勝妙辯。』」（大正7，140b25-c11）

[^53]: 《大般若波羅蜜多經》卷426〈26
信受品〉：「善現答言：『如是！如是！誠如所說。於此般若波羅蜜多甚深教中，以無所得而為方便，廣說三乘相應之法，乃至廣說攝受諸菩薩摩訶薩神通勝事，乃至令得一切世間最勝妙辯，以無所得為方便者，此於何法無所得為方便？謂於我乃至見者無所得為方便，於色乃至識無所得為方便，於眼乃至意無所得為方便，於色乃至法無所得為方便，於眼識乃至意識無所得為方便，於眼觸乃至意觸無所得為方便，於眼觸為緣所生受乃至意觸為緣所生受無所得為方便，於布施波羅蜜多乃至般若波羅蜜多無所得為方便，於內空乃至無性自性空無所得為方便，於四念住廣說乃至十八佛不共法無所得為方便，如是乃至於一切智、道相智、一切相智無所得為方便。』」（大正7，140c11-27）

[^54]: 故＋（言）【石】。（大正25，450d，n.3）

[^55]: 〔故〕－【宋】【元】【明】【宮】。（大正25，450d，n.4）

[^56]: 〔故〕－【宋】【元】【明】【宮】【聖】。（大正25，450d，n.5）

[^57]: 者言＝論者言【元】【明】，＝釋曰【石】。（大正25，450d，n.6）

[^58]: （1）甚深難見難解難知。（印順法師，《大智度論》筆記〔B009〕p.303）

（2）寂滅。（印順法師，《大智度論》筆記〔B009〕p.302）

[^59]: 得＝待【聖】。（大正25，450d，n.7）

[^60]: 澁＝淴【聖】，＝忽【石】。（大正25，450d，n.8）

[^61]: 〔若〕－【聖】。（大正25，450d，n.9）

[^62]: 〔慧〕－【宋】【元】【明】【宮】。（大正25，450d，n.10）

[^63]: 情：6.意願，欲望。（《漢語大詞典》（七），p.576）

[^64]: 凡夫著有怖空。（印順法師，《大智度論筆記》〔E017〕p.315）

[^65]:
┌阿鞞跋致菩薩

│漏盡羅漢

四人能信受般若 ┤正見成就三種學人

└利根初心，多見佛，多種善根，近善知識［有新發意者不能受］

（印順法師，《大智度論筆記》〔B018〕p.144）

[^66]: 〔漏〕－【聖】。（大正25，450d，n.11）

[^67]: 〔故〕－【石】。（大正25，450d，n.12）

[^68]: 漏＝滿【聖】。（大正25，450d，n.13）

[^69]: （1）四信：又稱四不壞淨、四不壞信，即佛不壞信、法不壞信、僧不壞信、聖戒不壞信。

（2）參見《別譯雜阿含經》卷8（159經）：「如來所說須陀洹人有四支不壞信，所謂於佛不壞信、於法不壞信、於僧不壞信、聖所授戒得不壞信。」（大正2，434a14-16）

（3）《雜阿含經》卷37（1031經）：「時，尊者阿難告長者言：『勿恐怖！若愚癡無聞凡夫不信於佛，不信法、僧，聖戒不具，故有恐怖，亦畏命終及後世苦。汝今不信已斷、已知，於佛淨信具足，於法、僧淨信具足，聖戒成就。』長者白尊者阿難：『我今何所恐怖？我始於王舍城寒林中丘塜間見世尊，即得於佛不壞淨，於法、僧不壞淨，聖戒成就。』」（大正2，269b23-c1）

（4）《成實論》卷6：「如四信中，於佛等生淨心。」（大正32，288a19）

[^70]: 愛＝受【元】【明】【聖】。（大正25，450d，n.14）

[^71]: 原文作「伐」，今依【宋】【元】【明】【宮】【聖】【石】改為「代」。

[^72]: （1）《根本說一切有部毘奈耶》卷35：「其舍利子是第二大法將，助佛轉法輪。」（大正23，818a17-18）

（2）《大智度論》卷3〈1
序品〉：「大德阿難第三師，大眾法將，種涅槃種已無量劫，常近佛，持法藏。」（大正25，83a19-20）

（3）《大智度論》卷38〈4
往生品〉：「舍利弗於一切聲聞中為第一大法將。」（大正25，336c21）

（4）《大智度論》卷100〈90
囑累品〉：「阿難常侍佛左右，供給所須，得聞持陀羅尼，一聞常不失。既是佛之從弟，又多知多識，名聞廣普，四眾所依，是能隨佛轉法輪第三師。佛知舍利弗壽短早滅度故，不囑累。又阿難是六神通、三明、共解脫五百阿羅漢師，能如是多所利益，是故囑累。」（大正25，754b2-8）

（5）參見Lamotte（1944, p.223,
n.1）：釋迦牟尼在滅度前，囑付迦葉守護［傳佈］其教法，迦葉再傳法囑付阿難。

[^73]: 是＝皆【聖】。（大正25，450d，n.16）

[^74]: 〔故〕－【宋】【元】【明】【宮】【聖】【石】。（大正25，450d，n.17）

[^75]: 讚＋（嘆）【石】。（大正25，450d，n.18）

[^76]: 《大智度論》卷58〈36 阿難稱譽品〉：

今佛讚歎般若波羅蜜，亦讚歎行者，是故阿難白佛言：「世尊！何以不稱歎餘波羅蜜及諸法而獨稱歎般若波羅蜜？」

問曰：佛從初以來，常說六波羅蜜名，今阿難何以言不稱說？

答曰：雖說名字，不為稱美，皆為入般若中故說。佛語阿難：「一切有為法中，智慧第一；一切智慧中，度彼岸，般若波羅蜜第一。」譬如行路，雖有眾伴，導師第一；般若亦如是，雖一切善法各各有力，般若波羅蜜能示導出三界、到三乘。若無般若波羅蜜，雖行布施等善法，隨受業行，果報有盡；以有盡故，尚不能得小乘涅槃，何況無上道！（大正25，472a26-b9）

[^77]: 〔是〕－【聖】。（大正25，450d，n.19）

[^78]: 〔波羅蜜〕－【石】。（大正25，450d，n.20）

[^79]: 無所失無所破：即本來如是，色即是空、空即是色義。（《大智度論筆記》［E017］p.315）

[^80]: 益利＝利益【宋】【元】【明】【宮】。（大正25，450d，n.21）

[^81]: 〔子〕－【宋】【元】【明】【宮】。（大正25，450d，n.22）

[^82]: 〔深〕－【聖】。（大正25，450d，n.23）

[^83]: 參見《大智度論》卷18（大正25，191a-c）。

[^84]: 〔波羅蜜〕－【宋】【元】【明】【宮】【聖】。（大正25，450d，n.24）

[^85]: （1）參見《正觀》（6），pp.153-154：

十地義：《摩訶般若波羅蜜》在此以前，雖然已經有多次提到「共十地」，但並沒有給予解說（實際上《摩訶般若波羅蜜》也從未解說）；而《大智度論》一直要到第75卷才解說「共十地」（大正25，585c28-586a24），所以此處所說的十地義，應該不是指「共十地」。另一方面，《摩訶般若波羅蜜》〈20
發趣品〉，則詳細說明「沒有名稱的十地」，《大智度論》也有解說，所以此處應該是指〈20
發趣品〉（大正25，409c-419c）的經文及論文。

（2）參見《正觀》（6），p.90：

六波羅蜜義，參見《大智度論》卷11-18（大正25，139a-197b）。

（3）參見《正觀》（6），p.207：

一切種智義，參見《大智度論》卷27（大正25，258c27-259b5，260a1-6）、卷84（大正25，649b16-27）。

[^86]: 七辯。（印順法師，《大智度論》筆記〔E009〕p.303）

[^87]: 辯＝辨【聖】。（大正25，450d，n.25）

[^88]: 〔辯〕－【宋】【元】【明】【宮】【聖】【石】。（大正25，450d，n.26）

[^89]: 〔難斷絕...所〕十七字－【聖】。（大正25，451d，n.1）

[^90]: 〔法〕－【聖】。（大正25，451d，n.2）

[^91]: 七辯。（印順法師，《大智度論筆記》〔E009〕p.303）

[^92]: 然：4.正確，認為正確。5.常作表示肯定的答語。（《漢語大詞典》（七），p.169）

[^93]: 問＝間【宮】。（大正25，451d，n.3）

[^94]: 般若說三乘法皆空和合。［蓋就菩薩般若正觀境上而談，豈通化耶？］（印順法師，《大智度論筆記》〔E017〕p.315）

[^95]: 故＋（釋第二十七品竟）【石】。（大正25，451d，n.4）

[^96]: （大智度論釋散華品第二十九）十二字＝（釋第二十八品）六字【聖】，＝（摩訶般若波羅蜜經散華品第二十八）十五字【石】，〔大智度論〕－【明】。（大正25，451d，n.5）

[^97]: 寧＝曼【聖】。（大正25，451d，n.8）

[^98]: 〔可〕－【宮】。（大正25，451d，n.9）

[^99]: 殊＝姝【聖】。（大正25，451d，n.10）

[^100]: 〔諸〕－【宮】【聖】。（大正25，451d，n.11）

[^101]: 比：3.類，輩。（《漢語大詞典》（五），p.25~~9~~8）

[^102]: 《大般若波羅蜜多經》卷426〈27
散花品〉：「爾時，善現覩斯事已作是念言：『今所散花於諸天處曾未見有，是花微妙定非草樹水陸所生，應是諸天為供養故從心化出。』」（大正7，141a22-25）

[^103]: 語＝諸【聖】。（大正25，451d，n.12）

[^104]: 《大般若波羅蜜多經》卷426〈27
散花品〉：「時，天帝釋既知善現心之所念，謂善現言：『此所散花實非草樹水陸所生，亦不從心實能化出，但是變現。』」（大正7，141a25-27）

[^105]: 是＋（華）【宋】【元】【明】【宮】。（大正25，451d，n.13）

[^106]: 《大般若波羅蜜多經》卷426〈27
散花品〉：「爾時，善現語帝釋言：『憍尸迦！汝言此花實非草樹水陸所生，亦不從心實能化出，既非生法則不名花。』」（大正7，141a27-29）

[^107]: 畢竟不生，不名為色。（印順法師，《大智度論筆記》〔E008〕p.301）

[^108]: 案：《大正藏》原作「相」，今依《高麗藏》作「想」（第14冊，930b21）。

[^109]: 〔【論】〕－【宋】【聖】。（大正25，451d，n.14）

[^110]: 無所失無所破：雖說空，于法無所破，不失諸行業果報。（印順法師，《大智度論筆記》［E017］p.315）

[^111]: （1）蒔＝殖【石】。（大正25，451d，n.15）

（2）蒔（ㄕˋ）：移栽，種植。（《漢語大詞典》（九），p.502）

[^112]: （1）霑＝沾【宋】【元】【明】【宮】【石】，＝活【聖】。（大正25，451d，n.16）

（2）霑（ㄓㄢ）：1.浸潤，沾濕。4.受益，沾光。亦指使受益。（《漢語大詞典》（十一），p.705）

[^113]: （1）洽（ㄑㄧㄚˋ）：3.浸潤，沾濕。《書‧大禹謨》："好生之德，洽于民心。"孔穎達疏："洽，謂沾漬優渥，洽於民心，言潤澤多也。"（《漢語大詞典》（五），p.1171）

（2）霑洽：1.雨水充分地使土地浸潤。（《漢語大詞典》（十一），p.705）

[^114]: 唯＝雖【宋】【元】【明】【宮】【聖】【石】。（大正25，451d，n.17）

[^115]: 發心畢竟二不別。（印順法師，《大智度論筆記》［E009］p.302）

[^116]: 〔惡〕－【聖】。（大正25，451d，n.18）

[^117]: 蒙＝家【聖】。（大正25，451d，n.19）

[^118]: 甄（ㄓㄣ）：5.鑒別，選拔。6.彰明，表彰。（《漢語大詞典》（五），p.291）

[^119]: 化＋（共）【聖】。（大正25，451d，n.20）

[^120]: 稱心：遂心適意。（《漢語大詞典》（八），p.112）

[^121]: 〔故〕－【宋】【元】【明】【宮】。（大正25，451d，n.21）

[^122]: （1）菩薩、善現入法寶中。（印順法師，《大智度論筆記》［E017］p.315）

（2）〔唐〕道宣撰，《四分律刪繁補闕行事鈔》卷3：「《智論》供養說法人是供養法寶。」（大正40，146，a11-12）

（3）〔後唐〕景霄纂，《四分律行事鈔簡正記》卷16：「法寶者以法假人弘，其人既能說法，若供之，即供養法寶故。」（卍新續藏43，455b2-3）

[^123]: 《大正藏》原作「方」，今依《高麗藏》作「力」（第14冊，931a27）。

[^124]: 〔是〕－【宋】【元】【明】【宮】。（大正25，451d，n.22）

[^125]: 少＝小【聖】。（大正25，451d，n.23）

[^126]: 現＋（敢現）【聖】。（大正25，451d，n.24）

[^127]: 〔說〕－【宋】【元】【明】【宮】。（大正25，451d，n.25）

[^128]: 反＝友【聖】。（大正25，451d，n.26）

[^129]: 伏（ㄈㄨˊ）：12.通"服"。佩服，服氣。14.通"服"。降服，屈服，服從。（《漢語大詞典》（一），p.1180）

[^130]: （1）如是＋（此處舊有六行半文今依校正移入于後）夾註【元】。（大正25，452d，n.1）

（2）〔五眾從...如是〕一百九字－【元】。（大正25，452d，n.2）

（3）印順法師，《大智度論》（標點本），p.2075校勘：

「是」下原有一百零九字，今移於後「其智甚深」下。《大智度論》卷55：「五眾從因緣和合生，無有定性，但有假名。假名實相者，所謂五眾如、法性、實際。須菩提所說，不違此理；何以故？聖人知名字是俗諦，實相是第一義諦；有所說者隨凡夫人，第一義諦中無彼此，亦無諍；乃至一切種智亦如是。眾生空，乃至知者、見者空故。須陀洹但有假名，乃至佛亦如是。」（大正25，452a1-8）

（4）另參見下文《大正藏》校勘（大正25，453d，n.2、n.3）。

（5）案：此下原有論文「五眾從......乃至佛亦如是」共109字，今依【元】與印順法師，《大智度論》（標點本）之校勘移至下段論文「讚言其智甚深」之後。

[^131]: 〔是〕－【宋】【宮】【聖】【石】。（大正25，452d，n.5）

[^132]: 〔實〕－【宋】【宮】。（大正25，452d，n.6）

[^133]: （1）《大般若波羅蜜多經》卷426〈27
散花品〉：「時，天帝釋竊作是念：『尊者善現智慧甚深，不違假名而說法性。』」（大正7，141b13-14）

（2）印順法師，《般若經講記》，pp.4-5：

實相──約理性邊說，是空還是有？《中論》說：「空則不可說，非空不可說，共不共叵說，但以假名說。」實相非凡常的思想、世俗的語言可表達，這如何可以說是空是有，更因此而諍論？然而，實相非離一切而別有實體，所以不應離文字而說實相。同時，不假藉言說，更無法引導眾生離執而契入，所以「不壞假名而說法性」，即不妨以「有」、「空」去表示他。

[^134]: 知＝智【聖】。（大正25，452d，n.7）

[^135]: 〔實〕－【宋】【宮】【聖】。（大正25，452d，n.8）

[^136]: 《大般若波羅蜜多經》卷426〈27
散花品〉：「佛言：『憍尸迦！色但是假名，具壽善現不違色假名而說色法性；受、想、行、識但是假名，具壽善現不違受、想、行、識假名而說受、想、行、識法性。所以者何？色等法性無違順故，善現所說亦無違順。』」（大正7，141b18-22）

[^137]: 但假名＝假名但【宋】【宮】。（大正25，452d，n.9）

[^138]: 《大般若波羅蜜多經》卷426〈27
散花品〉：「爾時，具壽善現語天帝釋言：『憍尸迦！如是！如是！如佛所說，諸所有法無非假名。憍尸迦！諸菩薩摩訶薩知一切法但假名已，應學般若波羅蜜多。』」（大正7，141c9-12）

[^139]: 〔如〕－【石】。（大正25，452d，n.10）

[^140]: 《大般若波羅蜜多經》卷426〈27
散花品〉：「憍尸迦！諸菩薩摩訶薩如是學時，不於色學，不於受、想、行、識學。何以故？憍尸迦！是菩薩摩訶薩不見色可於中學，不見受、想、行、識可於中學故。」（大正7，141c12-15）

[^141]: 何以＝不可得【聖】。（大正25，452d，n.11）

[^142]: 《大般若波羅蜜多經》卷426〈27
散花品〉：「憍尸迦！諸菩薩摩訶薩不見色故不於色學，乃至不見一切相智故不於一切相智學。何以故？憍尸迦！不可色空見色空，乃至不可一切相智空見一切相智空；亦不可色空於色空學，乃至亦不可一切相智空於一切相智空學故。」（大正7，142a1-7）

[^143]: 〔以〕－【宋】【元】【明】【宮】【聖】。（大正25，452d，n.12）

[^144]: 《大般若波羅蜜多經》卷426〈27
散花品〉：「憍尸迦！若菩薩摩訶薩不於空學，是菩薩摩訶薩為於空學。何以故？以無二故。憍尸迦！諸菩薩摩訶薩不於色空學為於色空學，以無二故；乃至不於一切相智空學為於一切相智空學，以無二故。憍尸迦！若菩薩摩訶薩以無二為方便於色空學，乃至以無二為方便於一切相智空學，是菩薩摩訶薩能以無二為方便學布施波羅蜜多乃至般若波羅蜜多，......能以無二為方便學一切智、道相智、一切相智。憍尸迦！若菩薩摩訶薩能以無二為方便學布施波羅蜜多乃至一切相智，是菩薩摩訶薩能以無二為方便學無量、無數、無邊不可思議清淨佛法。」（大正7，142a7-24）

[^145]: 減＝咸【聖】。（大正25，452d，n.13）

[^146]: 《大般若波羅蜜多經》卷426〈27
散花品〉：「憍尸迦！若菩薩摩訶薩能學無量、無數、無邊不可思議清淨佛法，是菩薩摩訶薩不為色增故學，亦不為色減故學，乃至不為一切相智增故學，亦不為一切相智減故學。」（大正7，142a24-28）

[^147]: 色受＝受色【石】。（大正25，452d，n.14）

[^148]: 色滅＝滅色【石】。（大正25，452d，n.15）

[^149]: 種＋（種）【聖】。（大正25，452d，n.16）

[^150]: 菩薩＝菩提【石】。（大正25，452d，n.17）

[^151]: 《大般若波羅蜜多經》卷426〈27
散花品〉：「善現對曰：『諸菩薩摩訶薩不見有色是可攝受及可壞滅，亦不見有能攝受色及壞滅者，乃至不見有一切相智是可攝受及可壞滅，亦不見有能攝受一切相智及壞滅者。何以故？舍利子！以色等法若能若所內外空故。』」（大正7，142b15-20）

[^152]: 《大般若波羅蜜多經》卷426〈27
散花品〉：「舍利子！若菩薩摩訶薩於一切法，不見是可攝受及可壞滅，亦不見有能攝受及壞滅者而學般若波羅蜜多，是菩薩摩訶薩能成辦一切智智。」（大正7，142b20-23）

[^153]: 〔能〕－【聖】。（大正25，452d，n.18）

[^154]: 減＝滅咸【聖】。（大正25，452d，n.19）

[^155]: 減＝滅【石】。（大正25，452d，n.20）

[^156]: 《大般若波羅蜜多經》卷426〈27
散花品〉：「善現對曰：『舍利子！是菩薩摩訶薩修行般若波羅蜜多時，不見色若生若滅、若取若捨、若染若淨、若增若減，乃至不見一切相智若生若滅、若取若捨、若染若淨、若增若減。何以故？以色乃至一切相智皆自性無所有、不可得故。如是，舍利子！諸菩薩摩訶薩修行般若波羅蜜多時，於一切法不見若生若滅、若取若捨、若染若淨、若增若減，以無所學無所成辦為方便故而學般若波羅蜜多，則能成辦一切智智。』」（大正7，142c1-10）

[^157]: 案：「釋」，即指帝釋。

[^158]: 吾＝五【聖】。（大正25，453d，n.1）

[^159]: 但名：緣生無性之義。（印順法師，《大智度論筆記》〔E017〕p.315）

[^160]: 二諦：名字，實相。（印順法師，《大智度論筆記》［E002］p.286）

[^161]: 諍＝諦【聖】。（大正25，452d，n.3）

[^162]: （1）深＋（五眾從因緣和合生，無有定性，但有假名。假名實相者，所謂五眾如、法性、實際。須菩提所說，不違此理；何以故？聖人知名字是俗諦，實相是第一義諦；有所說者隨凡夫人，第一義諦中無彼此，亦無諍；乃至一切種智亦如是。眾生空，乃至知者，見者空故。須陀洹但有假名，乃至佛亦如是。）【元】。（大正25，453d，n.2）

（2）（已上一百九字，舊藏在前釋，依下竺本校移入于此。）夾註＋菩薩【元】。（大正25，453d，n.3）

（3）案：以上「五眾...佛亦如是」共109字，依【元】及印順法師，《大智度論》（標點本）校勘，由上文移至此。

[^163]: 言＝曰【石】。（大正25，453d，n.4）

[^164]: 不學真學。（印順法師，《大智度論筆記》［E017］p.315）

[^165]: 〔空〕－【石】。（大正25，453d，n.5）

[^166]: 〔以〕－【宋】【元】【明】【宮】。（大正25，453d，n.6）

[^167]: 〔可〕－【宋】【宮】。（大正25，453d，n.7）

[^168]: 〔空〕－【宋】【元】【明】【宮】【聖】。（大正25，453d，n.8）

[^169]: 〔空〕－【宋】【宮】【聖】。（大正25，453d，n.9）

[^170]: ┌著　──破法不破空

法空 ┴不著──破法能破空──色空不二──真學法空

（印順法師，《大智度論筆記》［B018］p.144）

[^171]: 是＋（如是）【石】。（大正25，453d，n.10）

[^172]: 
一切種智：菩薩心有量，佛心無量。（印順法師，《大智度論筆記》［E017］p.315）

[^173]: 〔不〕－【宋】【元】【明】【宮】【聖】。（大正25，453d，n.12）

[^174]: 染＝深【石】。（大正25，453d，n.13）

[^175]: 〔是〕－【石】。（大正25，453d，n.15）

[^176]: 增執、減執。（印順法師，《大智度論筆記》〔E017〕p.315）

[^177]: 不：不增不減，不受不滅。（印順法師，《大智度論筆記》［E010）p.303）

[^178]: 〔須菩提〕－【聖】。（大正25，453d，n.16）

[^179]: 之＝趣【石】。（大正25，453d，n.18）

[^180]: ［隋］慧遠，《大乘義章》卷18：「火珠雖能出火，要須見日；亦如水珠雖能出水，要須見月。」（大正44，820a6-8）

[^181]: 法性常住。（印順法師，《大智度論筆記》［E005）p.295）

[^182]: 不：不生不滅不受不取，不垢不淨，不增不減。（印順法師，《大智度論筆記》〔E010〕p.303）

[^183]: 到＝至【宮】【聖】。（大正25，453d，n.19）

[^184]: ［胡］吉藏，《大品經義疏》卷6：「第二、明學得果。『當於何求』下，第三、示學處。前明無所得學，今示所得處，將三種般若是所學處，謂文字、實相、正觀。」（卍新續藏24，264a22-24）

[^185]: 言＝語【宋】【元】【明】【宮】。（大正25，453d，n.20）

[^186]: 案：上面這一段討論「是誰神力」之內容，如依吉藏《大品經義疏》之科判屬於「文字般若」之範圍。不過，《摩訶般若波羅蜜經》卷8〈29
散花品〉談「實相般若」時，最後說到：「如是等一切法中不合不散，是佛神力，用無所受法故。」（大正8，278b24-25）為方便計，此處之科判，將討論「神力」之內容，納入「實相般若」之範圍。

[^187]: ［胡］吉藏，《大品經義疏》卷6：「『天主云一切皆無受相』下，第二、因破神力，明實相般若果。」（卍新續藏24，264b13-14）。

[^188]: 〔故〕－【宋】【宮】【聖】。（大正25，453d，n.21）

[^189]: 《大般若波羅蜜多經》卷426〈27
散花品〉：「天帝釋言：『大德！諸法皆無依持，如何可言是佛神力為所依持？』」（大正7，142c18-20）

[^190]: 《大般若波羅蜜多經》卷426〈27
散花品〉：「善現告言：『憍尸迦！如是！如是！如汝所說。一切法無依持，是故如來非所依持，亦無依持，但為隨順世俗施設說為依持。

憍尸迦！非離無依持如來可得，非離無依持真如如來可得，非離無依持法性如來可得，非離無依持如來真如可得，非離無依持如來法性可得，非離無依持真如如來真如可得，非離無依持法性如來法性可得。

憍尸迦！非無依持中如來可得，非如來中無依持可得；非無依持真如中如來可得，非如來中無依持真如可得；非無依持法性中如來可得，非如來中無依持法性可得；非無依持中如來真如可得，非如來真如中無依持可得；非無依持中如來法性可得，非如來法性中無依持可得；非無依持真如中如來真如可得，非如來真如中無依持真如可得；非無依持法性中如來法性可得，非如來法性中無依持法性可得。』」（大正7，142c20-143a8）

[^191]: 《大般若波羅蜜多經》卷426〈27
散花品〉：「憍尸迦！非離色如來可得，非離受、想、行、識如來可得；非離色真如如來可得，非離受、想、行、識真如如來可得；非離色法性如來可得，非離受、想、行、識法性如來可得；非離色如來真如可得，非離受、想、行、識如來真如可得；非離色如來法性可得，非離受、想、行、識如來法性可得；非離色真如如來真如可得，非離受、想、行、識真如如來真如可得；非離色法性如來法性可得，非離受、想、行、識法性如來法性可得。

憍尸迦！非色中如來可得，非如來中色可得，非受、想、行、識中如來可得，非如來中受、想、行、識可得；非色真如中如來可得，非如來中色真如可得，非受、想、行、識真如中如來可得，非如來中受、想、行、識真如可得；非色法性中如來可得，非如來中色法性可得，非受、想、行、識法性中如來可得，非如來中受、想、行、識法性可得；非色中如來真如可得，非如來真如中色可得，非受、想、行、識中如來真如可得，非如來真如中受、想、行、識可得；非色中如來法性可得，非如來法性中色可得，非受、想、行、識中如來法性可得，非如來法性中受、想、行、識可得；非色真如中如來真如可得，非如來真如中色真如可得，非受、想、行、識真如中如來真如可得，非如來真如中受、想、行、識真如可得；非色法性中如來法性可得，非如來法性中色法性可得，非受、想、行、識法性中如來法性可得，非如來法性中受、想、行、識法性可得。」（大正7，143a8-b6）

[^192]: （1）《放光般若經》卷6〈30
雨法雨品〉：「拘翼！若佛與五陰法不合亦非不合者，亦不離五陰法有合不合，亦不離五陰如有合不合；乃至薩云若薩云若法如亦不合亦不不合，亦不離薩云若薩云若法如亦不合亦不不合。」（大正8，42a22-26）

（2）《大般若波羅蜜多經》卷426〈27
散花品〉：「憍尸迦！如來於色非相應非不相應，於受、想、行、識亦非相應非不相應；如來於色真如非相應非不相應，於受、想、行、識真如亦非相應非不相應；如來於色法性非相應非不相應，於受、想、行、識法性亦非相應非不相應；如來真如於色非相應非不相應，於受、想、行、識亦非相應非不相應；如來真如於色真如非相應非不相應，於受、想、行、識真如亦非相應非不相應；如來法性於色非相應非不相應，於受、想、行、識亦非相應非不相應；如來法性於色法性非相應非不相應，於受、想、行、識法性亦非相應非不相應。

憍尸迦！如來於離色非相應非不相應，於離受、想、行、識亦非相應非不相應；如來於離色真如非相應非不相應，於離受、想、行、識真如亦非相應非不相應；如來於離色法性非相應非不相應，於離受、想、行、識法性亦非相應非不相應；如來真如於離色非相應非不相應，於離受、想、行、識亦非相應非不相應；如來真如於離色真如非相應非不相應，於離受、想、行、識真如亦非相應非不相應；如來法性於離色非相應非不相應，於離受、想、行、識亦非相應非不相應；如來法性於離色法性非相應非不相應，於離受、想、行、識法性亦非相應非不相應。」（大正7，143c10-144a5）

[^193]: 《大般若波羅蜜多經》卷426〈27
散花品〉：「憍尸迦！舍利子所說，是於一切法非即非離、非相應非不相應，如來神力為所依持，以無依持為依持故。」（大正7，144b4-6）

[^194]: ［胡］吉藏，《大品經義疏》卷6：「『當何處求』下，第三、明觀照般若，即是正明求學。論云『上因佛神力說般若』；今正明求實相，即發正觀，故是觀照波若。然息一切觀是正觀，息一切求故是正求。」（卍新續藏24，265a1-3）

[^195]: 〔應〕－【石】。（大正25，453d，n.22）

[^196]: （1）《放光般若經》卷6〈30 雨法雨品〉：

須菩提言：「如是，拘翼！如來亦不於餘處中見，亦不於異處如中見；......如拘翼向之所問，當於何所求般若波羅蜜？亦不於五陰中求，亦不離五陰中求。何以故？拘翼！般若波羅蜜、五陰，是法亦不同亦不異，亦無有形亦不可見，亦無有礙一相，一相者則無相。」（大正8，42a15-b2）

（2）《光讚經》卷10〈27 雨法寶品〉：

向者拘翼而復問言：『菩薩摩訶薩當於何所求般若波羅蜜？』不求於色、不求異色，不求痛痒思想生死識、不求異識。」（大正8，215b5-8）

（3）《大般若波羅蜜多經》卷427〈27 散花品〉：

復次，憍尸迦！汝先所問「諸菩薩摩訶薩所學般若波羅蜜多當於何求」者，憍尸迦！諸菩薩摩訶薩所學般若波羅蜜多，不應於色求，不應離色求，不應於受、想、行、識求，不應離受、想、行、識求。如是乃至不應於一切智求，不應離一切智求，不應於道相智、一切相智求，不應離道相智、一切相智求。（大正7，144b15-21）

[^197]: 《大般若波羅蜜多經》卷427〈27
散花品〉：「憍尸迦！若般若波羅蜜多、若求、若色，廣說乃至一切相智，如是一切皆非相應非不相應，無色、無見、無對，一相──所謂無相。」（大正7，144b21-24）

[^198]: 非＝不【石】。（大正25，454d，n.1）

[^199]: 《大般若波羅蜜多經》卷427〈27
散花品〉：「諸菩薩摩訶薩所學般若波羅蜜多，非色，不離色，非受、想、行、識，不離受、想、行、識；如是乃至非一切智，不離一切智，非道相智、一切相智，不離道相智、一切相智。」（大正7，144b24-28）

[^200]: 《大般若波羅蜜多經》卷427〈27
散花品〉：「非色真如，不離色真如，非受、想、行、識真如，不離受、想、行、識真如；如是乃至非一切智真如，不離一切智真如，非道相智、一切相智真如，不離道相智、一切相智真如。」（大正7，144b28-c2）

[^201]: 案：羅什此處譯的「色法」，玄奘譯《大般若經》作「法性」，應即前文中的「法相」。

參見《大智度論》卷55〈29
散華品〉：「色法相中如來法相不可得，如來法相中色法相不可得；受、想、行、識法相中，乃至一切種智亦如是。」（大正25，453c15-17）

[^202]: 《大般若波羅蜜多經》卷427〈27
散花品〉：「非色法性，不離色法性，非受、想、行、識法性，不離受、想、行、識法性；如是乃至非一切智法性，不離一切智法性，非道相智、一切相智法性，不離道相智、一切相智法性。」（大正7，144c2-5）

[^203]: 〔非一切種智如〕－【聖】。（大正25，454d，n.2）

[^204]: 《正觀》（6），p.154：

（1）佛明般若波羅蜜：如《摩訶般若波羅蜜經》〈1 初品〉～〈4
往生品〉，〈12 句義品〉，〈13 摩訶薩品〉等。

（2）舍利弗明般若波羅蜜：如《摩訶般若波羅蜜經》〈14 斷見品〉等。

（3）須菩提明般若波羅蜜：如《摩訶般若波羅蜜經》〈7 三假品〉、〈8
勸學品〉、〈9 集散品〉、〈25 十無品〉～〈28 幻人聽法品〉等。

[^205]: 〔波羅蜜〕－【宋】【元】【明】【宮】【聖】。（大正25，454d，n.3）

[^206]: 文字般若。（印順法師，《大智度論筆記》［E010］p.303）

[^207]: 佛說般若之量。（印順法師，《大智度論筆記》［E017］p.315）

[^208]: 如來隨眾生應解、應得、應行故說法。（印順法師，《大智度論筆記》［B018］p.145）

┌或說無常苦空無我等......... ┐

應解 │或說分別諸法總相別相 │

如來隨眾生應得說法 ┤或說法從緣生無有作者 ├名為般若

應行 │或說空 │

└或說畢竟空..................... ┘

（印順法師，《大智度論筆記》［B018］p.145）

[^209]: 墮＝隨【聖】。（大正25，454d，n.4）

[^210]: 落＝洛【石】。（大正25，454d，n.5）

[^211]: 〔解所應〕－【石】。（大正25，454d，n.6）

[^212]: 〔有〕－【石】。（大正25，454d，n.7）

[^213]: （無）＋受【石】。（大正25，454d，n.8）

[^214]: 〔名為般〕－【石】。（大正25，454d，n.9）

[^215]: 言＝示【宋】【元】【明】【宮】【聖】。（大正25，454d，n.10）

[^216]: 〔又〕－【宮】【聖】。（大正25，454d，n.11）

[^217]: 一切法趣空。（印順法師，《大智度論筆記》〔E010〕p.305）

[^218]: 讚＋（嘆）【石】。（大正25，454d，n.12）

[^219]: 〔云何言......不〕十七字－【聖】。（大正25，454d，n.13）

[^220]: 言定＝定言【宮】。（大正25，454d，n.14）

[^221]: 〔所〕－【宋】【元】【明】【宮】。（大正25，454d，n.15）

[^222]: 無＋（所）【宋】【元】【明】【宮】。（大正25，454d，n.16）

[^223]: 今＝令【元】【明】。（大正25，454d，n.17）

[^224]: ［胡］吉藏，《大品經義疏》卷6：「問：『如與無受，云何異？』答曰：『皆是實相異名。即諸法不可著，故名無受；取戲論不能破，故名如也。又云：畢竟空實相名如也。』」（卍新續藏24，264b17-19）

[^225]: 〔中〕－【宋】【元】【明】【宮】。（大正25，454d，n.18）

[^226]: ┌亦名無受.........諸法不可著故。

實相 ┴亦名如............戲論不能壞故。
（印順法師，《大智度論筆記》［B019］p.145）

[^227]: 然＝無【宋】，然＋（可）【石】。（大正25，454d，n.19）

[^228]: 〔名〕－【聖】。（大正25，454d，n.20）

[^229]:  （1）《中論》卷4〈22
觀如來品〉（青目釋）：「我有種種名，或名眾生、人、天、如來等。」（大正30，30a17-18）

（2）印順法師，《如來藏之研究》，pp.13-14：

如來，在佛教中是佛的別名，解說為「從如中來」，就是悟入真如而來成佛的（「乘如實道來」）。在一般人，如來是眾生的別名，所以說：「我有種種名，或名眾生、人、天、如來等。」換言之，如來就是「我」的別名。在釋尊當時的印度宗教界，對於眾生的從生前到死後，從前生到後世，都認為有一生命主體；這一生命自體，一般稱之為我（ātman）。「我」從前世來，又到後世去，在生死中來來去去，生命自體卻是如是如是，沒有變異。如如不變，卻又隨緣而來去，所以也稱「我」為「如來」，也可以說「如去」。

（3）二種如來。（印順法師，《大智度論筆記》［E010］p.303）

[^230]: 《正觀》（6），p.154：參見《大智度論》卷2（大正25，74c8-16）、卷7（109c25）、卷9（124a20）、卷15（170a8）、卷25（243b15-16）、卷26（253b13-c12）、卷28（266a15-23）、卷35（321c7-9）、卷73（574b）。

[^231]: 來故名＝如來故【宮】。（大正25，454d，n.21）

[^232]: 錠＝定【宋】【元】【明】【宮】【石】。（大正25，454d，n.22）

[^233]: 〔知〕－【聖】。（大正25，454d，n.23）

[^234]: 如＝佛【聖】。（大正25，454d，n.24）

[^235]: 〔是〕－【宮】【聖】。（大正25，454d，n.25）

[^236]: 《正觀》（6），p.155：

（1）「無受相」，參見《大智度論》卷55（大正25，454b21-23）。

（2）「如來」，參見《大智度論》卷55（大正25，454b26-c6）、卷2（大正25，71b16-19）、卷29（大正25，273a26）、卷48（大正25，408c10）、卷21（大正25，219b3-12）。

[^237]: 實相：有二種說。（印順法師，《大智度論筆記》［E001］p.285）

[^238]: 如＋（來）【石】。（大正25，454d，n.26）

[^239]: 案：依經文與論本處問答，此所說「二義」應指「無受相」與「如」二義。

[^240]: 《正觀》（6），p.155：稍前《大智度論》卷55（大正25，454b26）以下之解說。

[^241]: （1）參見《中論》卷4〈22
觀如來品〉：「非陰不離陰，此彼不相在，如來不有陰，何處有如來？」（大正30，29c10-11）

（2）參見印順法師，《中觀論頌講記》，pp.404-406。

[^242]: 〔生〕－【聖】。（大正25，454d，n.27）

[^243]: 聞＝間【元】。（大正25，454d，n.28）

[^244]: 覺＝學【石】。（大正25，454d，n.29）

[^245]: 色＝眼【宮】【聖】【石】。（大正25，455d，n.1）

[^246]: 見＋（者）【石】。（大正25，455d，n.2）

[^247]: 以是故＝是以【宋】【元】【明】【宮】【聖】。（大正25，455d，n.3）

[^248]: 根＝相【聖】。（大正25，455d，n.4）

[^249]: 知＝欲【聖】。（大正25，455d，n.5）

[^250]: 《中論》卷4〈22
觀如來品〉：「又所受五陰，不從自性有，若無自性者，云何有他性？」（大正30，30b6-7）另參見印順法師，《中觀論頌講記》，pp.402-403。

[^251]: 墮＝隨【聖】。（大正25，455d，n.7）

[^252]: 有無＝無有【聖】。（大正25，455d，n.8）

[^253]: 〔相〕－【宋】【元】【明】【宮】【聖】。（大正25，455d，n.9）

[^254]: 案：五事即是五眾如非如來如，離五眾如非如來如，五眾如不在如來如中，如來如不在五眾如中，如來如亦不有五眾如。

[^255]: （1）《大智度論》卷12〈1
序品〉：「復次，五眾因緣生故空無我，從無明因緣生二十身見，是我見，自於五陰相續生。以從此五眾緣生故，即計此五眾為我，不在他身，以其習故。」（大正25，148b20-24）

（2）《阿毘達磨大毘婆沙論》卷8：「於勝義中無我我所，云何此見實有所緣？答：薩迦耶見，緣五取蘊計我我所。如緣繩杌謂是蛇人，行相顛倒非無所緣，以五取蘊是實有故。此二十句薩迦耶見，幾我見？幾我所見耶？答：五我見，謂等隨觀色是我，受、想、行、識是我。十五我所見，謂等隨觀我有色，色是我所，我在色中。我有受、想、行、識；受想、行、識是我所；我在受、想、行、識中。」（大正27，36a21-29）

（3）《阿毘曇毘婆沙論》卷4〈1
世第一法品〉：「此二十種身見，幾是我見？幾是我所見？答曰：五種是我見，十五種是我所見。」（大28，26a25-27）

（4）《大智度論疏》卷15：「色即是我、色是我所有、色中我、我中色。如是五陰上各各有四，四五則成二十我見也」（卍新續藏46，845b1-2）

（5）印順法師，《中觀今論》，p.248：「（一）色（五蘊之一）不即是我，（二）不離色是我，（三）色與我不相在。不即觀，如說色不是我，以色無分別而我有分別，色不自在而我自在，色是無常而我非無常。不離觀，如以我為如何如何，我是不能離色等而有的。不相在觀，如觀我不在色中，色不在我中，這仍是對治從執離中分出來的。如說：我不即是識，也不能離識，但識不是我，或說識在我中，或說我在識中，不即不離，相依而實不即。對治此「相在」執，即作不相在觀。此三句，或分為四句：（一）色不即我，（二）不離我，（三）色不在我中，（四）我不在色中。一是我見；後三是我所見。約五蘊說，即成為二十種我我所見。」

[^256]: 或＝惑【宋】【元】【明】【宮】。（大正25，455d，n.10）

[^257]: 〔如〕－【聖】。（大正25，455d，n.11）

[^258]: 法相：五眾如即法相。（印順法師，《大智度論筆記》［E008］p.301）

[^259]: 〔相〕－【宋】【宮】。（大正25，455d，n.12）

[^260]: 〔法〕－【宋】【元】【明】【宮】【聖】【石】。（大正25，455d，n.13）

[^261]: 自：1.自己。5.自然，當然。6.本來。（《漢語大詞典》（八），p.1306）

[^262]: 慍＝慢【聖】，＝怨【石】。（大正25，455d，n.14）

[^263]: 即＝如即【元】【明】，＝則【宮】。（大正25，455d，n.16）

[^264]: 〔無〕－【宋】【元】【明】【宮】【聖】。（大正25，455d，n.17）

[^265]: 言＝說【宋】【元】【明】【宮】。（大正25，455d，n.18）

[^266]: 般若：般若是諸佛實智慧。（印順法師，《大智度論筆記》［E002］p.288）

[^267]: 〔當〕－【宋】【元】【明】【宮】。（大正25，455d，n.19）

[^268]: 瀆＝濁【石】。（大正25，455d，n.20）

[^269]: 無作無起＝無起無作【石】。（大正25，455d，n.21）

[^270]: 《正觀》（6），p.155：參見《大智度論》卷12（大正25，147b8-148a22）、卷15（171c21-24）、卷31（291c21-292a28）、卷31（294b4-14）、卷36（326b20-c29）、卷41（358a17-c8）、卷42（364b24-28），365c22-27）、卷45（382a23-27）、卷89（691a1-b8）。

[^271]: 不：不即不離。（印順法師，《大智度論筆記》〔E010〕p.303）

[^272]: 《正觀》（6），p.155：

（1）「如相」，參見《大智度論》卷32（大正25，297b24-c5）。

（2）「法相相」，參見《大智度論》卷6（大正25，102c26-29）、卷15（169c3-29，171a7-18）、卷18（194b1-195a13）、卷25（246a23-b11）、卷31（293a25-294c10）、卷32（298c）、卷53（436b15-18）、卷67（528b16-28）、卷70（550c10-15）。

[^273]: 是＋（為）【石】。（大正25，455d，n.23）

[^274]: 果＋（是果）【石】。（大正25，455d，n.24）

[^275]: 世界＝國土【元】【明】【石】。（大正25，455d，n.25）

[^276]: 《大般若波羅蜜多經》卷427〈27
散花品〉：「諸預流者於此中學得預流果，諸一來者於此中學得一來果，諸不還者於此中學得不還果，諸阿羅漢於此中學得阿羅漢果，諸獨覺者於此中學得獨覺菩提，諸菩薩摩訶薩於此中學，成熟無量百千俱胝那庾多有情，隨其所應置三乘道及能嚴淨種種佛土，證得無上正等菩提。」（大正7，144c16-23）

[^277]: 〔前際...訶〕三十五字－【聖】。（大正25，455d，n.26）

[^278]: 《大般若波羅蜜多經》卷427〈27
散花品〉：「憍尸迦！色無邊故，諸菩薩摩訶薩所學般若波羅蜜多亦無邊；受、想、行、識無邊故，諸菩薩摩訶薩所學般若波羅蜜多亦無邊。如是乃至一切智無邊故，諸菩薩摩訶薩所學般若波羅蜜多亦無邊；道相智、一切相智無邊故，諸菩薩摩訶薩所學般若波羅蜜多亦無邊。何以故？憍尸迦！以色乃至一切相智邊不可得。譬如虛空邊不可得，色等亦爾，故說無邊。」（大正7，145a16-24）

[^279]: 邊＋（故）【宋】【元】【明】【宮】【石】。（大正25，456d，n.4）

[^280]: 《大般若波羅蜜多經》卷427〈27 散花品〉：

「復次，憍尸迦！所緣無邊故，諸菩薩摩訶薩所學般若波羅蜜多亦無邊。」

天帝釋言：「云何所緣無邊故，諸菩薩摩訶薩所學般若波羅蜜多亦無邊？」

善現答言：「一切智智所緣無邊故，諸菩薩摩訶薩所學般若波羅蜜多亦無邊。

復次，憍尸迦！法界所緣無邊故，諸菩薩摩訶薩所學般若波羅蜜多亦無邊。」

天帝釋言：「云何法界所緣無邊故，諸菩薩摩訶薩所學般若波羅蜜多亦無邊？」

善現答言：「法界無邊故，所緣亦無邊；所緣無邊故，法界亦無邊。法界所緣無邊故，諸菩薩摩訶薩所學般若波羅蜜多亦無邊。復次，憍尸迦！真如所緣無邊故，諸菩薩摩訶薩所學般若波羅蜜多亦無邊。」

天帝釋言：「云何真如所緣無邊故，諸菩薩摩訶薩所學般若波羅蜜多亦無邊？」

善現答言：「真如無邊故，所緣亦無邊；所緣無邊故，真如亦無邊。真如所緣無邊故，諸菩薩摩訶薩所學般若波羅蜜多亦無邊。」（大正7，145a26-b14）

[^281]: 〔中〕－【宋】【宮】【聖】。（大正25，456d，n.8）

[^282]: 實不說＝不說實【元】【明】。（大正25，456d，n.9）

[^283]: 《大般若波羅蜜多經》卷427〈27
散花品〉：「善現復言：『於意云何？於此般若波羅蜜多甚深經中，為亦顯示有實有情不？』天帝釋言：『不也！大德！』善現告言：『於此般若波羅蜜多甚深經中，既不顯示有實有情故說無邊，以彼中、邊不可得故。』」（大正7，145b21-26）

[^284]: 佛＋（壽如）【石】。（大正25，456d，n.10）

[^285]: 〔壽〕－【石】。（大正25，456d，n.11）

[^286]: 〔眾生〕－【石】。（大正25，456d，n.12）

[^287]: 《大般若波羅蜜多經》卷427〈27
散花品〉：「憍尸迦！於意云何？若諸如來、應、正等覺經殑伽沙等劫住說諸有情名字，此中頗有有情有生有滅不？」（大正7，145b26-28）

[^288]: 〔是〕－【宋】【元】【明】【宮】【聖】。（大正25，456d，n.13）

[^289]: 中阿含本末經：釋提桓因證須陀洹。（印順法師，《大智度論筆記》〔H004〕p.392）

[^290]: 〔是般若波羅蜜〕－【宮】【聖】【石】。（大正25，456d，n.14）

[^291]: 般若名大：三乘聖果從是學成［利益大］。（印順法師，《大智度論筆記》［E018］p.316）

[^292]: （1）《阿毘達磨大毘婆沙論》卷3：「問：世第一法為幾緣？答：為四緣，謂因、等無間、所緣、增上緣。為因緣者：謂與彼相應俱有同類等法為因緣。為等無間緣者：謂與苦法智忍為等無間緣。為所緣緣者：謂與能緣此心心所法為所緣緣。為增上緣者：謂除自性，與餘一切有為法為增上緣。」（大正27，11a6-16）

（2）印順法師，《中觀論頌講記》，p.66：「『因緣』，在大乘唯識學上，說唯有種子生現行，現行熏種子是因緣。但有部說因緣，體性是一切有為法，在有為法作六因中的前五因（同類因，俱有因，相應因，遍行因，異熟因）時，都名因緣。意義是能為親因的緣。

『次第緣』就是等無間緣，體性是一分的心心所法。前念的心心所法，能為次第的後念心心所法生起之緣，所以叫次第緣。有部的因緣，是通於三世的，次第緣則限於過去現在，因為未來世的心心所法，是雜亂的，還沒有必然的次第性。過去現在中，還要除去阿羅漢的最後心，因為剎那滅後，不再引生後念的心心所，所以也不是次第緣。『緣緣』，就是所緣緣。心心所的生起，必有他的所緣境，這所緣境，能為心心所生起之緣，所以叫（所）緣緣。像滅諦無為等，都是所緣的，可知的，所以緣緣通於一切法。

『增上緣』，不論那一法，凡是有生起他法的勝用，或者不礙其他法的生起，都叫增上緣。」

[^293]: 語人＝悟入【聖】。（大正25，456d，n.18）

[^294]: 壽＋（命）【石】。（大正25，456d，n.19）

[^295]: 眾生本空：本性清淨，有無戲論滅故言無。（印順法師，《大智度論筆記》［E001］p.286）

[^296]: 破＋（釋第二十八品竟）【石】。（大正25，456d，n.21）