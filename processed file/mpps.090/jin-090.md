^【經】 ^jin-090-1

須菩提白佛言：「世尊！若眾生畢竟不可得，菩薩為誰故行般若波羅蜜？」 ^jin-090-2

佛告須菩提：「菩薩為實際故行般若波羅蜜。 ^jin-090-3

須菩提！實際、眾生際異者，菩薩不行般若波羅蜜。 ^jin-090-4

須菩提！實際、眾生際不異，以是故，菩薩摩訶薩為利益眾生故行般若波羅蜜。 ^jin-090-5

復次，須菩提！菩薩摩訶薩行般若波羅蜜時，以不壞實際法，立眾生於實際中。」 ^jin-090-6

須菩提白佛言：「世尊！若實際即是眾生際，菩薩則為建立實際於實際。 ^jin-090-7

世尊！若建立實際於實際，則為建立自性於自性。 ^jin-090-8

世尊！不得建立自性於自性。 ^jin-090-9

世尊！云何菩薩摩訶薩行般若波羅蜜時，建立眾生於實際？」[^2] ^jin-090-10

佛告須菩提：「實際不可建立於實際，自性不可建立於自性。 ^jin-090-11

須菩提！今菩薩摩訶薩行般若波羅蜜時，以方便力故，建立眾（693a）生於實際；實`2619`際亦不異眾生際，實際、眾生際無二無別。」[^3] ^jin-090-12

須菩提白佛言：「世尊！何等是諸菩薩摩訶薩方便力？用是方便力，菩薩摩訶薩行般若波羅蜜時，建立眾生於實際，亦不壞實際相？」 ^jin-090-13

佛告須菩提：「若菩薩摩訶薩行般若波羅蜜時，以方便力故，建立眾生於布施。 ^jin-090-14

建立已，說布施先後際相[^5]，作是言：『如是布施，前際空、後際空、中際亦空，施者亦空、施報亦空、受者亦空。 ^jin-090-15

諸善男子！是一切法實際中不可得，汝等莫念布施異、施者異、施報異、受者異。 ^jin-090-16

若汝等不念布施異、施者異、施報異、受者異，是時，布施能取甘露味、得甘露味果。[^6] ^jin-090-17

汝善男子！以是布施故，莫著色，莫著受、想、行、識。 ^jin-090-18

何以故？是布施、布施相空，施者、施者空，施報、施報空，受者、受者空，空中布施不可得、施者不可得、施報不可得、受者不可得。 ^jin-090-19

何以故？是諸法畢竟自性空故。』 ^jin-090-20

復次，須菩提！菩薩摩訶薩行般若波羅蜜時，以方便力故，教眾生持戒；語眾生言：『汝善男子！除捨殺生法，乃至除捨邪見[^7]。 ^jin-090-21

`2620`何以故？善男子！如汝所分別法，是諸法無如是性。[^8] ^jin-090-22

汝善男子當諦思惟：何等是眾生而欲奪命？用何等物奪命？乃至邪見亦如是。』 ^jin-090-23

須菩提！菩薩摩訶薩如是方便力成就眾生。 ^jin-090-24

是菩薩摩訶薩即為眾生說布施、持戒果報，是布施、持戒果報自性空；知布施、持戒果報自性空已，是中不著；不著故心不散，能生智慧；以是智慧斷一切結使煩惱[^9]，入無餘涅槃。 ^jin-090-25

是世俗法，非第一實義。何以故？空中無有滅、亦無使滅者。 ^jin-090-26

諸法畢竟空，即是涅槃。[^10]（693b） ^jin-090-27

復次，須菩提！菩薩摩訶薩見眾生瞋恚惱心，教言：『汝善男子！來修行忍辱，作忍辱人，當樂忍辱。 ^jin-090-28

汝所瞋者自性空故。 ^jin-090-29

汝來！善男子！如是思惟：「我於何所法中瞋？誰為瞋者？所瞋者誰？」是法皆空，是性空法無不空時。[^11]是空非諸佛作，非辟支佛、聲聞作，非菩薩摩訶薩作，非諸天、鬼神、龍王、阿修羅、緊那羅、摩睺羅伽，非四天王天乃至非他化自在天、非梵眾天乃至非淨居天、非無邊空處乃至非有想非無想處諸天所作。 ^jin-090-30

汝當如是思惟：「所瞋誰？誰是瞋者？何等是瞋事？」是一切法性空，性空法中無有所瞋。』[^12] ^jin-090-31

如是，須菩提！菩薩摩訶薩行般若波羅蜜時，以是因緣，建立眾生於性空，次第漸漸示、教、利、喜，令得阿耨多羅三藐三菩提。 ^jin-090-32

是世俗法，非第一實義。何以故？是性空中無有得者、無有得法、無有得處。 ^jin-090-33

須菩提！是名實際性空法。 ^jin-090-34

菩薩摩訶薩為眾生故行是法，眾生亦不可得。何以故？一切法離眾生相。[^13] ^jin-090-35

復次，須菩提！菩薩摩訶薩行般若波羅蜜時，方便力故，見眾生懈怠，教令身精進、心精進；作是言：『諸善男子！諸法性空中無懈怠法、無懈怠者、無懈怠事；是一切法性皆空，無過性空者。 ^jin-090-36

汝等生身精進、心精進，為生善法故，莫懈怠！善男子[^14]！若布施、若持戒、若忍辱、若精進、若禪定、若智慧，若諸禪定、解脫、三昧，若四念處乃至八聖道分，若空解脫門，無相、無作解脫門，乃至十八不共法中，莫懈怠！[^15] ^jin-090-37

諸善男子！是一切法性空中，當知無礙相，無礙法中無懈怠者、無懈怠法。』 ^jin-090-38

如是，須菩提！菩薩摩（693c）訶薩行般若波羅蜜時，教眾生令住性空，不墮二法。 ^jin-090-39

何以故？是性空無二無別故，是無二法則無可著[^16]處。[^17] ^jin-090-40

復次，須菩提！菩薩摩訶薩行性空般若波羅蜜時，教眾生令精進，作是言：『諸善男子！勤精進，若布施、若持戒、若忍辱、若精進、若禪定、若智慧，若禪定、解脫、三昧，若四念處乃至八聖道分，若空解脫門，無相、無作解脫門，若佛十力、若四無所畏、若四無礙智、若十八不共法、若大慈大悲。是諸法，汝等莫念二相、莫念不二相。 ^jin-090-41

何以故？是法性皆空，是性空法不應用二相念、不應用不二相念。』 ^jin-090-42

如是，須菩提！菩薩摩訶薩行般若波羅蜜，以方便力故，成就眾生。成就眾生已，次第教令得須陀洹果、斯陀含果、阿那含果、阿羅漢果、辟支佛道，入[^18]菩薩位，令得阿耨多羅三藐三菩提。 ^jin-090-43

復次，須菩提！菩薩摩訶薩行般若波羅蜜時，見眾生亂心，以方便力，為利益眾生故，作是言：『諸善男子！當修禪定！汝莫生亂想，當生一心。[^19] ^jin-090-44

何以故？是法性皆空，性空中無有法可得若亂、若一心。[^20] ^jin-090-45

汝等住是三昧，所有作業若身、若口、若意，若布施、若持戒、若行忍辱、若勤精進、若行禪定、若修智慧，若行四念處乃至若行八聖道分，若諸解脫[^21]、次第定，若行佛十力、四無所畏、四無礙智、十八不共法、大慈大悲、三十二相、八十隨形好，若聲聞道、若辟支佛道、若菩薩道、若佛道，若須陀洹果、斯陀含果、阿那含果、阿羅漢果、辟支佛道、若一切種智，若成就眾生、若淨佛國土，汝等皆當應隨所願得；行[^22]性空故。』 ^jin-090-46

如是，須菩提！若菩薩摩（694a）訶薩行般若波羅蜜方便力，為利益眾生故，從初發意，終不懈廢，常求善法，利益眾生；從一佛國至一佛國，供養諸佛，從諸佛聞法，捨身、受身，乃至阿耨多羅三藐三菩提，終不忘失。 ^jin-090-47

是菩薩常得諸陀羅尼，諸根具足，所謂身根、語根、意根。 ^jin-090-48

何以故？是菩薩摩訶薩常修一切種智；修一切種智故，一切諸道皆修──若聲聞道、若辟支佛道、若菩薩神通道；行神通道菩薩，常利益眾生，終不忘失。 ^jin-090-49

是菩薩住報得神通，利益眾生，入生死五道，終不耗減。 ^jin-090-50

如是，須菩提！菩薩摩訶薩行般若波羅蜜住性空，以禪定利益眾生。 ^jin-090-51

復次，須菩提！菩薩摩訶薩行般若波羅蜜，住性空，以方便力故，利益眾生，作是言：『汝等諸善男子！觀一切法性空！ ^jin-090-52

善男子！汝等當作諸業──若身業、若口業、若意業，取甘露味，得甘露果。[^23] ^jin-090-53

性空中無有法退。何以故？性空不退，亦無退者；以性空非法亦非非法，於無所有法中，云何當有退？』[^24] ^jin-090-54

須菩提！菩薩摩訶薩行般若波羅蜜時，如是教眾生常不懈廢。 ^jin-090-55

是菩薩自行十善，亦教他人行十善；五戒、八戒亦如是。 ^jin-090-56

自行初禪，亦教他人令行初禪；乃至第四禪亦如是。 ^jin-090-57

常自行慈心，亦教他人令行慈心；乃至捨心亦如是。 ^jin-090-58

自行無邊空處，亦教他人令行無邊空處；乃至非有想非無想處亦如是。 ^jin-090-59

自行四念處，亦教他人令行四念處；乃至八聖道分，佛十力乃至八十隨形好亦如是。 ^jin-090-60

自於須陀洹果中生智慧，亦不住是中，亦教他人令得須陀洹果；乃至阿羅漢果亦如是。 ^jin-090-61

自於辟支佛道中生（694b）智慧，亦不住是中，亦教他人令得辟支佛道。 ^jin-090-62

自生阿耨多羅三藐三菩提道，亦教他人令得阿耨多羅三藐三菩提道。 ^jin-090-63

如是，須菩提！菩薩摩訶薩行般若波羅蜜方便力故，終不懈怠。」 ^jin-090-64

須菩提白佛言：「世尊！若諸法性常空，常空中眾生不可得，法、非法亦不可得，菩薩摩訶薩云何求一切種智？」 ^jin-090-65

佛告須菩提：「如是！如是！如汝所言：『諸法性皆空，空中眾生不可得，法、非法亦不可得。』 ^jin-090-66

須菩提！若一切法性不空，菩薩摩訶薩不依性空成阿耨多羅三藐三菩提、為眾生說性空法。[^26] ^jin-090-67

`2625`須菩提！色性空，受、想、行、識性空；菩薩摩訶薩行般若波羅蜜時，說五陰性空法，說十二入、十八界性空法；說四禪、四無量心、四無色定、四念處乃至八聖道分性空法；說三解脫門、八背捨、九次第定、佛十力、四無所畏、四無礙智、十八不共法、大慈大悲、三十二相、八十隨形好性空法；說須陀洹果、斯陀含果、阿那含果、阿羅漢果、辟支佛道，一切種智斷煩惱習性空法。 ^jin-090-68

須菩提！若內空性不空、外空乃至無法有法空性不空者，則壞空性。 ^jin-090-69

是性空不常不斷。何以故？是性空無住處，亦無所從來，亦無所從去。 ^jin-090-70

須菩提！是名[法住相]{.underline}。 ^jin-090-71

是中無法，無聚無散、無增無減、無生無滅、無垢無淨，是為諸法相。[^27] ^jin-090-72

菩薩摩訶薩住[^28]是中發阿耨多羅三藐三菩提心，不見法有所發，無發無住，是名法住相。[^29] ^jin-090-73

是菩薩摩訶薩行般若波羅蜜時，見一切法性空，不轉阿耨多羅三藐三菩提。何以故？是菩薩不見有法能障礙，當何處生疑？是名阿耨多羅三藐（694c）三菩提。[^30] ^jin-090-74

性空不得眾生、不得我、不得人、不得壽、不得命，乃至不得知者、見者；性空中色不可得，受、想、行、識不可得，乃至八十隨形好不可得。 ^jin-090-75

須菩提！譬如佛化作四眾：比丘、比丘尼、優婆塞、優婆夷，常為是諸眾說法，千萬億劫不斷。」 ^jin-090-76

`2626`佛告須菩提：「是諸化眾，當得須陀洹果、斯陀含果、阿那含果、阿羅漢果，得阿耨多羅三藐三菩提記不？」 ^jin-090-77

須菩提言：「不也！世尊！何以故？是諸化眾無有根本實事[^31]故。一切諸法性空，亦無根本實事，何等是眾生得須陀洹果乃至阿羅漢果、得阿耨多羅三藐三菩提記？」 ^jin-090-78

「須菩提！菩薩摩訶薩亦如是，為眾生說性空法，是眾生實不可得，以眾生墮顛倒故，拔眾生令住不顛倒。[^32] ^jin-090-79

顛倒即是無顛倒；顛倒、不顛倒雖一相，而多顛倒、少不顛倒。[^33] ^jin-090-80

無顛倒處中，則無我、無眾生，乃至無知者、見者；無顛倒處中，亦無色，無受、想、行、識，無十二入，乃至無阿耨多羅三藐三菩提──是為諸法性空。 ^jin-090-81

菩薩摩訶薩住是中，行般若波羅蜜時，於眾生相顛倒中拔出眾生，所謂無眾生有眾生相中拔出，乃至知者、見者相中拔出。於無色色相中、無受想行識受想行識相中拔出眾生。[^34]十二入、十八界乃至一切有漏法亦如是。 ^jin-090-82

須菩提！亦有諸無漏法，所謂四念處、四正勤、四如意足、五根、五力、七覺分、八聖道分；如是等法，雖無漏，亦不如第一義相。 ^jin-090-83

第一義相者，無作、無為、無生、無相、無說，是名第一義，亦名性空，亦名諸佛道。[^35] ^jin-090-84

`2627`是中不得眾生，乃至不得知者、見者；不得色、受、想、行、識，乃至不得八十隨（695a）形好。 ^jin-090-85

何以故？菩薩摩訶薩非為道法故求阿耨多羅三藐三菩提心，為諸法實相性空故求阿耨多羅三藐三菩提。[^36] ^jin-090-86

是性空，前際亦是性空，後際亦是性空，中際亦是性空；常性空，無不性空時。 ^jin-090-87

菩薩摩訶薩行是性空般若波羅蜜，為眾生著眾生相欲拔出故，求道種智。求道種智時，遍行一切道──若聲聞道、若辟支佛道、若菩薩道。 ^jin-090-88

是菩薩具足一切道，拔出眾生於邪想著，淨佛國土已，隨其壽命，得阿耨多羅三藐三菩提。[^37] ^jin-090-89

須菩提！過去十方諸佛道性空，未來、現在十方諸佛道亦性空；離性空，世間無道、無道果。要從親近諸佛，聞是諸法性空，行是法，不失薩婆若。」[^38] ^jin-090-90

須菩提白佛言：「世尊！甚希有！諸菩薩摩訶薩行是性空法，亦不壞性空相──所謂色與性空異，受、想、行、識與性空異，[^39]乃至阿耨多羅三藐三菩提與性空異。 ^jin-090-91

世尊！但色即是性空，性空即是色；乃至阿耨多羅三藐三菩提，阿耨多羅三藐三菩提即是性空，性空即是阿耨多羅三藐三菩提。」[^40] ^jin-090-92

佛告須菩提：「如是！如是！若色與性空異，若受、想、行、識與性空異，乃至阿耨多羅三藐三菩提與性空異，菩薩摩訶薩不能得一切種智。 ^jin-090-93

須菩提！今色不異性空，乃至阿耨多羅三藐三菩提不異性空；以是故，菩薩摩訶薩知一切法性空，發意求阿耨多羅三藐三菩提。何以故？是中無有法若實、若常，但凡夫著色、受、想、行、識。 ^jin-090-94

凡夫取色相，取受、想、行、識相；有我心著內外物故，受後身色、受、想、行、識，是故不得脫生老病死愁憂苦惱，往來五（695b）道。 ^jin-090-95

以是事故，菩薩摩訶薩行性空波羅蜜，不壞色等諸法相若空、若不空。何以故？是色性空相不壞色，所謂是色、是空。[^41] ^jin-090-96

譬如虛空不壞虛空，內虛空不壞外虛空，外虛空不壞內虛空。 ^jin-090-97

如是，須菩提！色不壞色空相，色空相不壞色。何以故？是二法無有性能有所壞，所謂是空、是非空。[^42] ^jin-090-98

乃至阿耨多羅三藐三菩提亦如是。」 ^jin-090-99

須菩提白佛言：「世尊！若一切法空無分別，云何菩薩摩訶薩從初發意已來作是願『我當得阿耨多羅三藐三菩提』？世尊！若一切法無分別，云何菩薩發心言『我當得阿耨多羅三藐三菩提』？ ^jin-090-100

世尊！若分別諸法，不能得阿耨多羅三藐三菩提。」 ^jin-090-101

佛告須菩提：「如是！如是！若菩薩摩訶薩行二相者，無阿耨多羅三藐三菩提；若分別作二分者，無阿耨多羅三藐三菩提。若不二、不分別諸法，則是阿耨多羅三`2629`藐三菩提。 ^jin-090-102

菩提是不二相、不壞相。 ^jin-090-103

須菩提！是菩提不色中行，不受、想、行、識中行，乃至菩提亦不菩提中行。 ^jin-090-104

何以故？色即是菩提、菩提即是色，不二、不分別；乃至十八不共法亦如是。 ^jin-090-105

是菩提非取故行、非捨故行。」[^44] ^jin-090-106

須菩提白佛言：「世尊！若菩薩摩訶薩菩提非取故行、非捨故行，菩薩摩訶薩菩提何處行？」 ^jin-090-107

佛告須菩提：「於汝意云何？如佛所化人在何處行──若取中行？若捨中行？」 ^jin-090-108

須菩提言：「世尊！非取中行，非捨中行。」 ^jin-090-109

佛言：「菩薩摩訶薩菩提亦如是，非取中行、非捨中行。 ^jin-090-110

須菩提！於汝意云何？阿羅漢夢中菩提何處行──若取中行？若捨中行？」 ^jin-090-111

「不也！世尊！非取中行、非捨中行。世（695c）尊！阿羅漢畢竟不眠，云何夢中菩提若取中行、若捨中行？」[^45] ^jin-090-112

「須菩提！菩薩摩訶薩阿耨多羅三藐三菩提亦如是，非取中行、非捨中行，所謂色中行乃至一切種智中行。」 ^jin-090-113

「世尊！將無菩薩摩訶薩不行十地，不行六波羅蜜，不行三十七助道法，不行十四空，不行諸禪定、解脫、三昧，不行佛十力乃至八十隨形好、住五神通、淨佛國土、成就眾生，得阿耨多羅三藐三菩提？」 ^jin-090-114

佛告須菩提：「如是！如是！如汝所言。今菩薩雖菩提無處行，若不具足十地，六波羅蜜，四禪、四無量心、四無色定，四念處乃至八聖道分，空、無相、無作解脫，佛十力乃至八十隨形好、常捨法、不錯謬法──不具足是諸法，終不得阿耨`2630`多羅三藐三菩提。 ^jin-090-115

是菩薩摩訶薩住色相中，住受、想、行、識相中，乃至住阿耨多羅三藐三菩提相中，能具足十地，乃至得阿耨多羅三藐三菩提。是相常寂滅，無有法能增能減、能生能滅、能垢能淨、能得道、能得果。[^46] ^jin-090-116

世諦法故，菩薩摩訶薩得阿耨多羅三藐三菩提，非第一實義。 ^jin-090-117

何以故？第一實義中，無有色乃至無有阿耨多羅三藐三菩提，亦無行阿耨多羅三藐三菩提者。是一切法，皆以世諦故說，非第一義。 ^jin-090-118

須菩提！菩薩摩訶薩從初發意已來，行阿耨多羅三藐三菩提，菩提亦不增、眾生亦不減，菩薩亦無增減。 ^jin-090-119

須菩提！於意云何：若人初得道時，住無間三昧，得無漏根，若成就須陀洹果、斯陀含果、阿那含果、阿羅漢果，汝爾時有所得若夢、若心、若道、若道果不？」 ^jin-090-120

須菩提言：「世尊！不（696a）得也！」[^47] ^jin-090-121

佛告須菩提：「云何當知得阿羅漢道者？」 ^jin-090-122

「世尊！世諦法故分別名阿羅漢道。」[^48] ^jin-090-123

佛語須菩提：「世諦故說名菩薩，說名色、受、想、行、識乃至一切種智。是菩提中無法可得若增、若減，以諸法性空故。 ^jin-090-124

諸法性空尚不可得，何況得初地心乃至十地心、六波羅蜜、三十七助道法、空三昧、無相、無作三昧乃至一切佛法當有所得，無有是處！ ^jin-090-125

如是，須菩提！菩薩摩訶薩行阿耨多羅三藐三菩提，得阿耨多羅三藐三菩提，利益眾生。」[^49] ^jin-090-126

---

[^1]: 《大品經義疏》卷10：「^品為二：第一、正明為化之意，建立眾生於際^※^；第二、廣明菩薩建立之法。」（卍新續藏24，332c16-17） ※「際」上應有「實」字。（卍新續藏24，332d，n.6）
[^2]: 《大般若波羅蜜多經》卷473〈78 實際品〉： ^具壽善現復白佛言：「若有情際即是實際，云何菩薩摩訶薩行深般若波羅蜜多時，以不壞實際法，安立有情令住實際？世尊！若菩薩摩訶薩行深般若波羅蜜多時，安立有情令住實際，則為安立實際令住實際。世尊！若菩薩摩訶薩行深般若波羅蜜多時，安立實際令住實際，則為安立自性令住自性，然理不應安立自性令住自性，云何可說諸菩薩摩訶薩行深般若波羅蜜多時，以不壞實際法，安立有情令住實際？」（大正7，394b22-c2）
[^3]: 《大般若波羅蜜多經》卷473〈78 實際品〉： ^佛告善現：「不可安立實際令住實際，亦不可安立自性令住自性，然諸菩薩摩訶薩行深般若波羅蜜多時，有方便善巧故，能安立有情令住實際，而有情際不異實際，有情際與實際無二無二處。」（大正7，394c2-7）
[^4]: 《大品經義疏》卷10： ^「白佛：何等是方便力」下第二，廣明菩薩建立之法。就建立中有二：就因行以建立，令往^※^六度，第二、就果德以建立，令住種智。（卍新續藏24，333a14-16） ※案：「往」或作「住」。
[^5]: 相＝空【宋】【元】【明】。（大正25，693d，n.2）
[^6]: 《大般若波羅蜜多經》卷473〈78 實際品〉： ^佛告善現：「諸菩薩摩訶薩行深般若波羅蜜多時，成就如是方便善巧，由此方便善巧力故，安立有情令住布施。既安立已，為說布施前、後、中際無差別相，謂作是言：『如是布施前、後、中際無不皆空，施者、受者、施所得果亦復皆空，如是一切於實際中都無所有、皆不可得。汝等勿執布施、施者、受者、施果各各有異，汝等若能不執布施、施者、受者、施果各異，所修施福則趣甘露得甘露果，定以甘露而作後邊。』」（大正7，394c11-20）
[^7]: 見＋（法）【元】【明】。（大正25，693d，n.4）
[^8]: 《大般若波羅蜜多經》卷473〈78 實際品〉：「^所以者何？如是諸法都無自性，汝等不應分別執著。」（大正7，395a23-24）
[^9]: 惱＋（習）【元】【明】【石】。（大正25，693d，n.7）
[^10]: 《大般若波羅蜜多經》卷473〈78 實際品〉：「^善現！如是依世俗說不依勝義。所以者何？空中無有少法可得，若已涅槃、若當涅槃、若今涅槃、若涅槃者、若由此故得般涅槃，如是一切都無所有、皆畢竟空，畢竟空性即是涅槃，離此涅槃無別有法。」（大正7，395b6-10）
[^11]: 《大般若波羅蜜多經》卷473〈78 實際品〉：「^汝所瞋法自性皆空，云何於中而生瞋忿？汝等復應如實觀察，我由何法而生瞋忿？誰能瞋忿？瞋忿於誰？如是諸法皆本性空，本性空法未曾不空。」（大正7，395b15-18）
[^12]: 《大般若波羅蜜多經》卷473〈78 實際品〉：「^汝等復應如實觀察，如是瞋忿由何而生？為屬於誰？復於誰起？當獲何果？現得何利？是一切法皆本性空，非空性中有所瞋忿，故應安忍以自饒益。」（大正7，395b24-27）
[^13]: 《大般若波羅蜜多經》卷473〈78 實際品〉：「^善現當知！是名實際本性空理。諸菩薩摩訶薩為欲饒益諸有情故，依此實際本性空理行深般若波羅蜜多，不得有情及彼施設。何以故？善現！以一切法離有情故，有情離故法不可得，法及有情相待立故。」（大正7，395c3-8）
[^14]: （1）男子＝法者【宋】【元】【明】【宮】【聖】【石】。（大正25，693d，n.14） （2）《摩訶般若波羅蜜經》卷25〈78 實際品〉：「^為生善法故莫懈怠。善法者，若布施、若持戒。」（大正8，401c5-6） （3）案：《大正藏》原作「善男子」，【宋】【元】【明】【宮】【聖】【石】及《摩訶般若波羅蜜經》皆作「善法者」。
[^15]: 《大般若波羅蜜多經》卷473〈78 實際品〉： ^復次，善現！諸菩薩摩訶薩行深般若波羅蜜多時，成就如是方便善巧，由此方便善巧力故，見諸有情身心懈怠退失精進，方便勸導令其發起身心精進修諸善法，作如是言：「諸善男子！應深信受本性空中無懈怠法、無懈怠者、無懈怠處、無懈怠時、無由此法發生懈怠，如是一切本性皆空不越空理。汝等應發身心精進，捨諸懈怠勤修善法，謂修布施波羅蜜多乃至般若波羅蜜多，若修四靜慮、四無量、四無色定，若修四念住乃至八聖道支，若修空、無相、無願解脫門，......若修如來十力乃至十八佛不共法，若修三十二大士相、八十隨好，若修無忘失法、恒住捨性，若修一切智、道相智、一切相智，若修預流果乃至獨覺菩提，若修一切菩薩摩訶薩行，若修諸佛無上正等菩提，若修諸餘無量佛法，應勤精進勿生懈怠，若生懈怠受苦無窮。」（大正7，395c9-396a1）
[^16]: （1）瞋＝著【元】【明】。（大正25，693d，n.16） （2）《摩訶般若波羅蜜經》卷25〈78 實際品〉：「^是無二法，則無可著^※^處。」（大正8，401c13-14） ※著＝瞋【聖】。 （3）《放光般若經》卷18〈80 信本際品〉： ^佛語須菩提：「菩薩行般若波羅蜜，以空性之法勸進眾生令住空行，雖住空行不以二事。何以故？空性者一無有二，不二之法無可入處。」（大正8，131a21-24） （4）《大般若波羅蜜多經》卷473〈78 實際品〉： ^復次，善現！是菩薩摩訶薩行深般若波羅蜜多，依本性空教誡教授諸有情類令勤修學，謂作是言：「諸善男子！汝於善法當勤精進，若修布施波羅蜜多乃至般若波羅蜜多時，於此諸法不應思惟二、不二相；......若修諸餘無量佛法時，於此諸法不應思惟二、不二相。何以故？善男子！如是諸法皆本性空，本性空理不應思惟二、不二故。」（大正7，396a7-b10） （5）案：《大正藏》原作「瞋」，但《放光般若經》卷18〈80 信本際品〉（大正8，131a23-24）及《大般若波羅蜜多經》卷473〈78 實際品〉（大正7，396a7-b10）之譯文皆無「瞋」之意，故今依【元】【明】及《放光般若經》等作「著」。
[^17]: （1）《放光般若經》卷18〈80 信本際品〉： ^佛語須菩提：「菩薩行般若波羅蜜，以空性之法勸進眾生令住空行，雖住空行不以二事。何以故？空性者一無有二，不二之法無可入處。」（大正8，131a21-24） （2）《大般若波羅蜜多經》卷473〈78 實際品〉：「^如是，善現！諸菩薩摩訶薩行深般若波羅蜜多時，成就殊勝方便善巧，安立有情令住諸法本性空理，雖令安住而無二想。所以者何？本性空理無二無別，非無二法可於其中而作二想。」（大正7，396a3-7）
[^18]: （1）道＋（入）【宋】【元】【明】【宮】【聖】【石】。（大正25，693d，n.19） （2）《大般若波羅蜜多經》卷473〈78 實際品〉：「^或令住獨覺菩提，或令住菩薩勝位。」（大正7，396b14-15） （3）案：《大正藏》原作「辟支佛道，菩薩位」，今依【宋】【元】【明】【宮】【聖】【石】及《大般若波羅蜜多經》文意作「辟支佛道；入菩薩位」。
[^19]: 《大般若波羅蜜多經》卷473〈78 實際品〉： ^復次，善現！諸菩薩摩訶薩行深般若波羅蜜多時，成就如是方便善巧，由此方便善巧力故，見諸有情心多散亂，於諸欲境不攝諸根，發起種種不寂靜業；見已，方便令入勝定，謂作是言：「來！善男子！汝應修習勝三摩地，勿起散亂及勝定想。」（大正7，396b16-21）
[^20]: 《大般若波羅蜜多經》卷473〈78 實際品〉：「^所以者何？是一切法皆本性空，本性空中無法可得、可名散亂或名一心。」（大正7，396b21-22）
[^21]: 脫＋（九）【石】。（大正25，693d，n.20）
[^22]: 行＝住【元】【明】。（大正25，693d，n.21）
[^23]: 《大般若波羅蜜多經》卷473〈78 實際品〉： ^復次，善現！諸菩薩摩訶薩行深般若波羅蜜多時，成就如是方便善巧，由此方便善巧力故住本性空，見諸有情智慧薄少，愚癡顛倒造諸惡業，方便引入甚深般若波羅蜜多，作如是言：「來！善男子！應修般若波羅蜜多，觀一切法本性空寂，汝等若能修此般若波羅蜜多，觀一切法本性空寂，諸所修行身、語、意業，皆趣甘露得甘露果，定以甘露而作後邊。」（大正7，396c29-397a7）
[^24]: 《大般若波羅蜜多經》卷473〈78 實際品〉：「^諸善男子！是一切法皆本性空，本性空中有情及法雖不可得，而所修行亦無退失。何以故？善男子！本性空理非增非減，本性空中亦無增減法。所以者何？本性空理無性為性，離諸分別絕諸戲論，故於此中無增減法，由此所作亦無退失。是故汝等應修般若波羅蜜多，觀本性空作所應作。」（大正7，397a7-14）
[^25]: 《大品經義疏》卷10： ^「白佛：若諸法常空」下第二，就果明建立為二：第一、明建立眾生於一切種得實觀照，第二、建立眾生於菩提，令證平等正道。初中為二：第一、明諸法雖性空，不妨行因得果，無有斷絕；第二、明諸法雖性空，而能除顛倒虗妄，得大利益。（卍新續藏24，333a22-b2）
[^26]: 《大般若波羅蜜多經》卷473〈78 實際品〉： ^佛告善現：「如是！如是！如汝所說。諸所有法皆本性空，本性空中有情及法俱不可得，由此於中亦無非法。善現當知！若一切法非本性空，諸菩薩摩訶薩行深般若波羅蜜多時，不應安住本性空理，求證無上正等菩提、為饒益有情說本性空法。以一切法皆本性空，是故菩薩摩訶薩行深般若波羅蜜多時，住一切法本性空理，求證無上正等菩提、為饒益有情說本性空法。」（大正7，397c4-13）
[^27]: 《大般若波羅蜜多經》卷473〈78 實際品〉：「^復次，善現！若內空性本性不空，若外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空性亦本性不空者，則諸菩薩摩訶薩行深般若波羅蜜多時，不應為諸有情說一切法皆本性空，若作是說壞本性空。然本性空理不可壞，非常非斷。所以者何？本性空理無方無處，無所從來亦無所去。如是空理亦名法住，此中無法、無聚無散、無減無增、無生無滅、無淨無不淨，是一切法本所住性。」（大正7，398a13-23）
[^28]: （1）在＝住【宋】【元】【明】【宮】【聖】【石】。（大正25，694d，n.13） （2）《摩訶般若波羅蜜經》卷25〈78 實際品〉：「菩薩摩訶薩住是中發阿耨多羅三藐三菩提心。」（大正8，402c10-11） （3）案：《大正藏》原作「在」，今依【宋】【元】【明】【宮】【聖】【石】及《摩訶般若波羅蜜經》作「住」。
[^29]: 《大般若波羅蜜多經》卷473〈78 實際品〉：「^諸菩薩摩訶薩安住其中，求趣無上正等菩提，不見有法有所求趣，不見有法無所求趣，以一切法都無所住故名法住。」（大正7，398a23-26）
[^30]: 《大般若波羅蜜多經》卷473〈78 實際品〉：「^諸菩薩摩訶薩安住此中行深般若波羅蜜多，見一切法本性空已，定於無上正等菩提得不退轉。所以者何？是菩薩摩訶薩不見有法能為障礙，見一切法無障礙故，便於無上正等菩提不生疑惑，故不退轉。」（大正7，398a26-b1）
[^31]: （1）實＋（事）【宋】【元】【明】【聖】【石】。（大正25，694d，n.16） （2）《摩訶般若波羅蜜經》卷25〈78 實際品〉：「^是諸化眾無有根本實事故。」（大正8，402c24） （3）案：《大正藏》原作「實」，今依【宋】【元】【明】【聖】【石】及《摩訶般若波羅蜜經》作「實事」。
[^32]: 《大般若波羅蜜多經》卷474〈78 實際品〉：「^善現當知！諸菩薩摩訶薩雖為有情宣說空法，而諸有情實不可得，哀愍彼墮顛倒法故，拔濟令住無顛倒法。無顛倒者謂無分別，無分別者無顛倒故，若有分別則有顛倒，彼等流故。」（大正7，398c21-25）
[^33]: 《大般若波羅蜜多經》卷474〈78 實際品〉：「^善現當知！顛倒即是無顛倒法。」（大正7，398c25-26）
[^34]: 《大般若波羅蜜多經》卷474〈78 實際品〉：「^善現！此無所有即本性空，諸菩薩摩訶薩行深般若波羅蜜多時，安住此中見諸有情墮顛倒想，方便善巧令得解脫，謂令解脫無我我想、無有情有情想，廣說乃至無知者知者想、無見者見者想，亦令解脫無常常想、無樂樂想、無我我想、不淨淨想，亦令解脫無色受想行識色受想行識想。」（大正7，399a17-23）
[^35]: 《大般若波羅蜜多經》卷474〈78 實際品〉：「^亦令解脫五取蘊等諸有漏法，亦令解脫四念住等諸無漏法。所以者何？四念住等諸無漏法，非如勝義無生無滅、無相無為、無戲論無分別，是故亦應解脫。彼法真勝義者即本性空，此本性空即是諸佛所證無上正等菩提。」（大正7，399c4-9）
[^36]: 《大般若波羅蜜多經》卷474〈78 實際品〉：「^善現當知！諸菩薩摩訶薩不為無上正等菩提道故求趣無上正等菩提，但為諸法本性空故求趣無上正等菩提。」（大正7，400a4-7）
[^37]: 《大般若波羅蜜多經》卷474〈78 實際品〉：「^諸菩薩摩訶薩住本性空波羅蜜多，為欲度脫諸有情類執有情想及法想故行道相智。是菩薩摩訶薩行道相智時，即得一切道，謂聲聞道、若獨覺道、若菩薩道、若諸佛道。善現當知！是菩薩摩訶薩於一切道得圓滿已，便能成熟所化有情，亦能嚴淨所求佛土，留諸壽行趣證無上正等菩提。既證無上正等菩提，能令佛眼常無斷壞。」（大正7，400a8-15）
[^38]: 《大般若波羅蜜多經》卷474〈78 實際品〉：「^何謂佛眼？謂本性空。過去未來現在諸佛住十方界為諸有情宣說正法，無不皆以此本性空而為佛眼。善現當知！定無諸佛離本性空而出世者，諸佛出世無不皆說本性空義，所化有情要聞佛說本性空理，乃入聖道得聖道果，離本性空無別方便。是故，善現！諸菩薩摩訶薩欲證無上正等菩提，應正安住本性空理，修行六種波羅蜜多及餘菩薩摩訶薩行。若正安住本性空理，修行六種波羅蜜多及餘菩薩摩訶薩行，終不退失一切智智，常能利樂一切有情。」（大正7，400a15-26）
[^39]: 《大般若波羅蜜多經》卷474〈78 實際品〉： ^爾時，具壽善現白佛言：「世尊！諸菩薩摩訶薩甚為希有，雖行一切法皆本性空，而於本性空常無失壞，謂不執色乃至識異本性空。」（大正7，400a26-29）
[^40]: 《大般若波羅蜜多經》卷474〈78 實際品〉：「^世尊！色即是本性空，本性空即是色，如是乃至諸佛無上正等菩提即是本性空，本性空即是諸佛無上正等菩提。」（大正7，400b27-29）
[^41]: 《大般若波羅蜜多經》卷474〈78 實際品〉：「^由此因緣，諸菩薩摩訶薩住本性空波羅蜜多，行深般若波羅蜜多，不執受色，亦不壞色若空不空；不執受受、想、行、識，亦不壞受、想、行、識若空不空。如是乃至不執受一切菩薩摩訶薩行，亦不壞一切菩薩摩訶薩行若空若不空；不執受諸佛無上正等菩提，亦不壞諸佛無上正等菩提若空若不空。所以者何？色不壞空，空不壞色，謂此是色，此是空。」（大正7，401a4-12）
[^42]: 《大般若波羅蜜多經》卷474〈78 實際品〉：「^如是，善現！色不壞空，空不壞色；受、想、行、識不壞空，空不壞受、想、行、識。所以者何？如是諸法俱無自性，不可分別，謂此是空，此是不空。」（大正7，401a19-22）
[^43]: 《大品經義疏》卷10： 「^白佛：若一切行無分別」下第二，建立眾生於菩提平等正道，為二：第一、先歎菩提寂滅，離分別取捨；第二、明菩提雖寂滅，要須具於萬行方得之。（卍新續藏24，333c6-8）
[^44]: 《大般若波羅蜜多經》卷474〈78 實際品〉： ^善現當知！諸菩薩摩訶薩所求無上正等菩提，非行二相而能證得。諸菩薩摩訶薩所有菩提都無所行，謂不於色行，亦不於受、想、行、識行，如是乃至不於一切菩薩摩訶薩行行，亦不於諸佛無上正等菩提行。所以者何？諸菩薩摩訶薩所有菩提，不緣名聲執我、我所，謂不作是念：「我行於色，我行於受、想、行、識。」如是乃至不作是念：「我行於一切菩薩摩訶薩行，我行於諸佛無上正等菩提。」復次，善現！諸菩薩摩訶薩所有菩提，非取故行，非捨故行。（大正7，401b11-21）
[^45]: 《大般若波羅蜜多經》卷474〈78 實際品〉： ^善現對曰：「不也！世尊！諸阿羅漢諸漏永盡，惛沈睡眠蓋纏俱滅，畢竟無夢，云何當有夢中菩提有所行處若取、若捨？」（大正7，401b29-c2）
[^46]: 《大般若波羅蜜多經》卷474〈78 實際品〉：「^善現當知！若菩薩摩訶薩欲得無上正等菩提，應住色本性空，應住受、想、行、識本性空，如是乃至應住一切菩薩摩訶薩行本性空，應住諸佛無上正等菩提本性空，應住一切法本性空，應住一切有情本性空，修行布施波羅蜜多乃至般若波羅蜜多令得圓滿，如是乃至修行一切智、道相智、一切相智令得圓滿，修行菩薩殊勝神通成熟有情、嚴淨佛土令圓滿已，便得無上正等菩提。善現當知！是一切法本性空理及諸有情本性空理，最極寂靜，無有少法能增能減、能生能滅、能斷能常、能染能淨、能得果、能現觀。」（大正7，402a13-25）
[^47]: 《大般若波羅蜜多經》卷474〈78 實際品〉： ^佛告善現：「於意云何？汝於先時依止斷界，斷諸煩惱得無漏根，住無間定得預流果，次一來果，次不還果，後阿羅漢果，汝於彼時頗見有情若心、若道、若諸道果有可得不？」 善現對曰：「不也！世尊！」（大正7，402b12-16）
[^48]: 《大般若波羅蜜多經》卷474〈78 實際品〉： ^佛告善現：「若汝彼時依止斷界，斷諸煩惱得無漏根，於有情心、道及道果都無所得，云何言得阿羅漢果？」 善現對曰：「依世俗說，不依勝義。」（大正7，402b16-19）
[^49]: 《大般若波羅蜜多經》卷474〈78 實際品〉：「^善現！諸菩薩摩訶薩於所修住一切佛法若有所得，無有是處。如是，善現！諸菩薩摩訶薩行深般若波羅蜜多，方便修行大菩提行，證得無上正等菩提，利樂有情常無間斷。」（大正7，402c15-19）
[^50]: （1）將適：將養調適。（參見印順法師，《寶積經講記》，pp.221-223：「^『譬如有人服王貴藥，不能將適，為藥所害。』......譬如有人，服了國王所賜的名貴藥品，論理是應該病好了。但由於他雖服名藥，不能將養調適，飲食等都不如法，與藥力相違反。結果，不但無益，反為藥所害，病勢增加嚴重起來。」） （2）將養：2.調養。（《漢語大詞典》（七），p.811）
[^51]: （1）因＋（緣）【聖】。（大正25，696d，n.8） （2）案：《大正藏》原作「因」，今依【聖】及前後譯文作「因緣」。
[^52]: 色＋（名）【石】。（大正25，696d，n.11）
[^53]: 第＋（名名色）【宋】【元】【明】【宮】，（名）【聖】（名色）【石】。（大正25，696d，n.12）
[^54]: （初）＋胎【宋】【元】【明】【宮】。（大正25，696d，n.13）
[^55]: （1）《中阿含經》卷24（97經）《大因經》：「^當知所謂緣識有名色。阿難！若識不入母胎者，有名色成此身耶？答曰：無也。」（大正1，579c16-18） （2）另參見《長阿含經》卷10（13經）《大緣方便經》（大正1，61b8-10）。
[^56]: 絕：1.斷，分成兩段或幾段。（《漢語大詞典》（九），p.833）
[^57]: 刪＝那【宮】【聖】。（大正25，696d，n.15）
[^58]: （天竺語刪迦羅秦言行）九字夾註＝（天竺語刪迦羅秦言行）九字本文【宋】【元】【明】【宮】【聖】【石】。（大正25，696d，n.14）
[^59]: （1）愛＝受【宋】【元】【明】【聖】【石】。（大正25，696d，n.16） （2）案：《大正藏》原作「愛」，今依【宋】【元】【明】【聖】【石】作「受」。
[^60]: 止＝正【宋】【元】【明】【宮】【聖】【石】。（大正25，696d，n.18）
[^61]: 參見《大智度論》卷90〈80 實際品〉：「^初發意菩薩但為滅眾生苦故發大悲心，......今得一切苦惱根本，是無明。」（大正25，696a20-c3）
[^62]: 案：《大正藏》原作「己」，今依前後文意作「已」。
[^63]: 《大智度論》卷90〈80 實際品〉： ^「觸」名受等諸心數法。情、塵、識三事和合故，心中生受等心數法；根本雖三事，和合故生觸，為六情依止住處故，但說六入。（大正25，696b12-15）
[^64]: 《大智度論》卷90〈80 實際品〉：「^六入因緣，名色。」（大正25，696b15）
[^65]: 氷＝水【聖】，＝泳【石】。（大正25，696d，n.27）
[^66]: 《雜阿含經》卷12（298經）：「^彼云何無明？若不知前際、不知後際、不知前後際，不知於內、不知於外、不知內外，不知業、不知報、不知業報，不知佛、不知法、不知僧，不知苦、不知集、不知滅、不知道，不知因、不知因所起法，不知善不善、有罪無罪、習不習、若劣若勝、染污清淨，分別緣起，皆悉不知；於六觸入處，不如實覺知，於彼彼不知、不見、無無間等、癡闇、無明、大冥，是名無明。」（大正2，85a16-25）
[^67]: （1）《正觀》（6），pp.213-214：《大智度論》卷6（大正25，101c22-102a27）。 （2）參見《梵志女首意經》（大正14，940a9-27）；《有德女所問大乘經》（大正14，941a27-b13）。
[^68]: （1）如＝而【宋】【元】【明】【宮】。（大正25，697d，n.15） （2）案：《大正藏》原作「如」，今依【宋】【元】【明】【宮】作「而」。
[^69]: 參見《大智度論》卷12〈1 序品〉（大正25，147a21-150a27）；《摩訶般若波羅蜜經》卷24〈78 四攝品〉（大正8，392c7-25）；《大智度論》卷88〈78 四攝品〉（大正25，681b24-c11）。
[^70]: 《正觀》（6），p.214： （1）「破六塵」，參見《大智度論》卷31（大正25，287a18-c6）。 （2）「破色法」，參見《大智度論》卷12（大正25，147b8-148a22）、卷15（大正25，171a5-b15）、卷31（大正25，291c21-292a28）、卷36（大正25，326b20-c29）、卷41（大正25，358a17-c8）、卷89（大正25，691a1-b8）。
[^71]: 已＝以【宋】【元】【明】【宮】【石】。（大正25，697d，n.22）
[^72]: （譬）＋如【石】。（大正25，698d，n.2）
[^73]: 中＋（亦性空）【元】【明】。（大正25，698d，n.6）
[^74]: 〔後〕－【石】。（大正25，698d，n.7）
[^75]: 牟＝文【宋】【元】【明】【宮】。（大正25，698d，n.13）
[^76]: （1）《佛說首楞嚴三昧經》卷下： ^爾時堅意菩薩心大歡喜，即還娑婆世界，白佛言：「世尊！彼照明莊嚴自在王佛，壽七百阿僧祇劫，而告我言：『如我壽命，釋迦牟尼佛壽命亦復如是。』」 爾時阿難從座而起，偏袒右肩合掌向佛，白佛言：「世尊！如我解佛所說義，我謂世尊於彼莊嚴世界以異名字利益眾生。」 爾時世尊讚阿難言：「善哉！善哉！汝以佛力能知是事，彼佛身者即是我身，以異名字於彼說法度脫眾生。」（大正15，645a2-10） （2）《首楞嚴三昧》：莊嚴世界佛壽七百阿僧祇劫。（印順法師，《大智度論筆記》［H015］p.405）
[^77]: （1）《大智度論》卷30〈1 序品〉：「^經說五事不可思議，所謂眾生多少、業果報、坐禪人力、諸龍力、諸佛力。於五不可思議中，佛力最不可思議。」（大正25，283c17-20） （2）《增壹阿含經》卷21〈29 苦樂品〉（6經）（大正2，657a19-b27）說到四種不可思議，《大方便佛報恩經》卷1〈2 孝養品〉（大正3，128a15-17）、《顯揚聖教論》卷6（大正31，510c2-6）說到六種不可思議。
[^78]: 《雜阿含經》卷27（736經）：「^若比丘修習七覺分，多修習已，當得七種果、七種福利。何等為七？^（1）^是比丘得現法智證樂；^（2）^若命終時；^（3）^若不得現法智證樂及命終時，而得五下分結盡，中般涅槃；^（4）^若不得中般涅槃，而得生般涅槃；^（5）^若不得生般涅槃，而得無行般涅槃；^（6）^若不得無行般涅槃，而得有行般涅槃；^（7）^若不得有行般涅槃，而得上流般涅槃。」（大正2，196c12-19）
[^79]: 果＝福【宋】【元】【明】【宮】。（大正25，698d，n.19）
[^80]: （1）空＝定【宋】【元】【明】【宮】【聖】。（大正25，698d，n.20） （2）《大正藏》原作「空」，今依《大智度論》卷90〈80 實際品〉論義作「定」。 參見《大智度論》卷90〈80 實際品〉：「^今色等諸法實性空，菩薩知是法已，得阿耨多羅三藐三菩提。所以者何？此中無有一法定是常，但凡夫生我心故，著內外法，不得脫生、老、病、死，是故菩薩行是性空，和合六波羅蜜，不壞色等諸法相，所謂若空、若不空、若空不空、若非空非不空，不作如是示諸法相，是名不壞。」（大正25，698c5-12）
[^81]: 實性＝性實【宋】【元】【明】【宮】【石】。（大正25，698d，n.21）
[^82]: 外＝內【石】。（大正25，698d，n.23）
[^83]: 《大正藏》原作「處」，今依《高麗藏》作「提」（第14冊，1294a22）。
[^84]: （1）關於此議題，《大毘婆沙論》認為「^異生、二乘聖者皆得有夢，佛有睡眠而無夢」，但大眾部、一說部、說出世部、雞胤部則主張「^佛無睡夢」。詳見《大毘婆沙論》卷37（大正27，194a9-28），《異部宗輪論》（大正49，15c2）。 （2）佛有睡眠。（印順法師，《大智度論筆記》［H027］p.421）
[^85]: 甞命＝常命【宋】【元】【明】【宮】【石】，＝常念【聖】。（大正25，699d，n.1）
[^86]: （1）襞＝褺【元】【明】，＝擗【宮】，＝辟【石】。（大正25，699d，n.2） （2）襞（^ㄅㄧˋ）：1.摺疊衣物。2.泛指摺疊。（《漢語大詞典》（九），p.140）
[^87]: 息＝自【宋】【宮】。（大正25，699d，n.3）
[^88]: 不＝非【聖】，〔不〕－【宮】【石】。（大正25，699d，n.4）
[^89]: 案：部派思想中有針對以何三解脫門得入正性離生的異見，詳見《大毘婆沙論》卷185（大正27，927c4-928a2）。
[^90]: 當＝尚【宋】【元】【明】【宮】。（大正25，699d，n.7）