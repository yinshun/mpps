【經】 ^jin-76-1

須菩提白佛言[^3]：「世尊！若菩薩摩訶薩欲行般若波羅蜜，云何[學]{.underline}空三昧？云何入空三昧？云何學無相、無作三昧？云何入無相、無作三昧？云何學四念處？云何修四念處？乃至云何學八聖道分？云何修八聖道分？」[^4] ^jin-76-2

佛告須菩提：「菩薩摩訶薩行般若波羅蜜時，應觀色空、受想行識空，十二入、十八界[^5]，乃至應觀欲、色、無色界空。作是觀時，不令心亂。是菩薩摩訶薩若心不亂，則不見是法；若不見是法，則不作證。[^6]何以故？是菩薩摩訶薩善學自相（592b）空故，不有餘、不有分，[^7]證法、證者皆不可見。」[^8] ^jin-76-3

須菩提白佛言[^9]：「世尊！如佛所說，菩薩摩訶薩不應空法作證。世尊！云何菩薩住空法中而不作證？」 ^jin-76-4

佛告須菩提：「若菩薩摩訶薩具足觀空，先作是願：『我今不應空法作證；我今學時，非是證時。』[^10] ^jin-76-5

菩薩摩訶薩不專攝心繫[^11]在緣中，是故[^12]菩薩摩訶薩於阿耨多羅三藐三菩提中不退，亦不取漏盡證。須菩提！菩薩摩訶薩如是大善妙法成就。何以故？住是空中，作是念：『我今是學時，非是證時。』[^13] ^jin-76-6

須菩提！菩薩摩訶薩應如是念：『我是學檀波羅蜜時，非是證時；學尸羅波羅蜜、羼提波羅蜜、毘梨耶波羅蜜、禪波羅蜜時，修四念處時乃至修八聖道分時，非是證時；修空三昧、無相三昧、無作三昧時，非是證時；修佛十力、四無所畏、四無礙智、十八不共法、大慈大悲時，非是證時。我今學一切種智時，非是得須陀洹果證乃至阿羅漢[^14]、辟支佛道證時。』 ^jin-76-7

\`2183\`如是，須菩提！菩薩摩訶薩行般若波羅蜜，學空觀，住空中[^15]；學無相、無作觀，住無相、無作中；修四念處不證四念處，乃至修八聖道分不證八聖道分。是菩薩雖學三十七品、雖行三十七品，而不作須陀洹果證乃至辟支佛道。[^16] ^jin-76-8

須菩提！譬如壯夫，勁勇猛健，善於兵法、六十四能，堅持器仗，安立不動，巧諸伎術，端正淨潔，人所愛敬；少修事業，得報利多。以是因緣故，眾所恭敬、尊重、讚歎；見人敬重，倍復歡喜。少有因緣，當至他處，扶將[^17]老弱，過諸險難恐怖之處；安慰父母，曉喻[^18]妻子：『莫有恐懅[^19]！我能過（592c）此，必無所苦。』嶮難道中，多有怨賊潛伏劫害，其人智力具足故，能度惡道，還歸本處，不遇賊害，歡喜安樂。 ^jin-76-9

須菩提！菩薩摩訶薩亦如是，於一切眾生中，慈、悲、喜、捨心遍滿足。 ^jin-76-10

爾時，菩薩摩訶薩住四無量心，具足六波羅蜜，不取漏盡證；學一切種智，入空、無相、無作解脫門。是時菩薩不隨一切諸相，亦不證無相三昧；以不證無相三昧故，不墮聲聞、辟支佛地。 ^jin-76-11

須菩提！譬如有翼之鳥，飛騰虛空而不墮墜，雖在空中，亦不住空。 ^jin-76-12

須菩提！菩薩摩訶薩亦如是，學空解脫門，學無相、無作解脫門，亦不作證；以不作[^20]證故，不墮聲聞、辟支佛地；未具足佛十力、大慈大悲、無量諸佛法、一切種智，亦不證空、無相、無作解脫門。 ^jin-76-13

須菩提！譬如健人，學諸射法，善於射術，仰射空中[^21]，復以後箭射於前箭，箭[^22]箭[^23]相拄[^24]，不令箭墮，隨意自在；若欲令墮，便止後箭，爾乃墮地。 ^jin-76-14

\`2184\`須菩提！菩薩摩訶薩亦如是，行般若波羅蜜，以方便力故，為阿耨多羅三藐三菩提，諸善根未具足，不於實際作證；若善根成就，是時便於實際作證。 ^jin-76-15

以是故，須菩提！菩薩摩訶薩行般若波羅蜜時，應如是觀諸法法[^25]相！」[^26] ^jin-76-16

須菩提白佛言：「世尊！菩薩摩訶薩所為甚難！何以故？雖學是諸法相、學實際、學如、學法性、學畢竟（593a）空，乃至學自相空及三解脫門，終不中道墮落。世尊！是甚希有！」 ^jin-76-17

佛告須菩提：「是菩薩摩訶薩不捨一切眾生故，作如是願。[^27] ^jin-76-18

須菩提！若[^28]菩薩摩訶薩作是念：『我不應捨一切眾生[^29]！眾生沒在無所有法中，我應當度！』爾時，即入空解脫門、無相解脫門、無作解脫門。須菩提！當知是菩薩摩訶薩成就方便力，未得一切種智，行是解脫門，亦不中道取實際證。[^30] ^jin-76-19

復次，須菩提！菩薩摩訶薩欲觀是諸甚深法，所謂內空乃至無法有法空，四念處乃至三解脫門，爾時菩薩摩訶薩應生如是心：『是諸眾生長夜行我相乃至知者、見者相，著於得法；為眾生斷是諸相故，得阿耨多羅三藐三菩提[^31]，當說法。』[^32] ^jin-76-20

\`2185\`爾時，菩薩行空解脫門，無相、無作解脫門，亦不取實際證；以不證故，不墮須陀洹果，乃至辟支佛道。 ^jin-76-21

須菩提！是菩薩摩訶薩以是心欲成就善根故，不中道實際作證，不失四禪、四無量心、四無色定，四念處乃至八聖道分，空、無相、無作，佛十力、四無所畏、四無礙智、大慈大悲、十八不共法。 ^jin-76-22

是時，菩薩摩訶薩成就一切助道法，乃至阿耨多羅三藐三菩提，終不耗減[^33]。是菩薩有方便力故，常增益善法，諸根通利，勝於阿羅漢、辟支佛根。[^34] ^jin-76-23

復次，須菩提！若菩薩摩訶薩作是念：『眾生長夜著四顛倒[^36]──常想、樂想、我想、淨[^37]想；為是眾生故，求薩婆若。我得阿耨多羅三藐三菩提時，為說無常法、苦、不淨、無我法。』 ^jin-76-24

是菩薩成就是心，以方便力行般若波羅蜜，不得佛三昧，未具足佛十力、四無所畏、四無礙智、大慈大悲、（593b）十八不共法，亦不實際作證。爾時，菩薩修無作解脫門，雖未得阿耨多羅三藐三菩提，亦不實際作證。 ^jin-76-25

復次，須菩提！若菩薩摩訶薩作是念：『眾生長夜著得法──所謂我、眾生乃至知者、見者，是色、是受想行識、是入、是界，是四禪、四無量心、四無色定；我如是行，如我得阿耨多羅三藐三菩提時，令眾生無是得法。』 ^jin-76-26

菩薩是心成就，以方便力行般若波羅蜜，未具足佛十力、四無所畏、四無礙智、大慈大悲、十八不共法，不於實際作證。爾時，菩薩具足修空三昧。[^38] ^jin-76-27

復次，須菩提！若菩薩摩訶薩作是念：『眾生長夜行諸相──所謂男相、女相、色相、無色相；我如是行，如我得阿耨多羅三藐三菩提時，令眾生無是諸相過失！』 ^jin-76-28

是心成就以方便力行般若波羅蜜，未具足佛十力乃至十八不共法，不於實際作證。爾時，菩薩摩訶薩具足修無相三昧。 ^jin-76-29

須菩提！若菩薩摩訶薩學六波羅蜜，學內空乃至無法有法空，學四念處乃至空、無相、無作解脫門，學佛十力、四無所畏、四無礙智、大慈大悲，學十八不共法；如是智慧成就，若著作法、若住三界，無有是處！[^39] ^jin-76-30

是菩薩摩訶薩學助道法、行助道法[^40]時，應當試問：『諸菩薩摩訶薩欲得阿耨多羅三藐三菩提，云何學是法，觀空，不證實際？以不證故，不墮須陀洹果乃至辟支佛道；觀無相、無作、無起、無生、無所有，亦不取證，而修行般若波羅蜜。』應如是問。[^41] ^jin-76-31

須菩提！若諸菩薩摩訶薩若試問時，是菩薩若如是答：『菩薩摩訶薩但應觀空，但應觀[^42]無相、無作、無起、無生、無（593c）所有；是菩薩摩訶薩不應學空、無相、無作、無起、無生、無所有，不應學是助道法。』[^43]須菩提！當知是菩薩諸佛未授阿耨多羅三藐三菩提記。何以故？是人不能說阿鞞跋致菩薩所學相，不能示、不能答。[^44] ^jin-76-32

若是菩薩摩訶薩能說、能示、能答阿鞞跋致所學相，當知是菩薩摩訶薩已習學菩薩道、入薄地[^45]，如餘阿鞞跋致菩薩摩訶薩阿鞞跋致相[^46]。」[^47] ^jin-76-33

須菩提白佛言：「世尊！頗有未得阿鞞跋致菩薩能如是答不？」 ^jin-76-34

佛言：「有。須菩提！是菩薩摩訶薩，六波羅蜜若聞、若不聞，能如是答如阿鞞跋致菩薩摩訶薩。」[^48] ^jin-76-35

須菩提言：「世尊！多有菩薩求佛道，少有菩薩能如是答如阿鞞跋致菩薩摩訶薩學道、無學道[^49]中。」[^50] ^jin-76-36

佛語須菩提：「如是！如是！是菩薩甚少！何以故？菩薩摩訶薩少有如是得授記行[^51]阿鞞跋致慧[^52]地；若有得授記，是人能如是答。是人善根明了，諸天世人所不能壞。」 ^jin-76-37

【經】 ^jin-76-38

佛告須菩提[^79]：「若菩薩摩訶薩乃至夢中不貪聲聞、辟支佛地，亦不貪三界，觀諸法如夢、如幻、如嚮[^80]、如焰、如化，亦不作證。 ^jin-76-39

須菩提！當知是阿鞞跋致菩薩摩訶薩阿鞞跋致相。[^81] ^jin-76-40

復次，須菩提！菩薩摩訶薩夢中見佛與無數（595a）百千萬億比丘、比丘尼、優婆塞、優婆夷、天、龍、鬼神、甄陀羅[^82]等說法；從佛聞法，即解中義、隨法行。 ^jin-76-41

須菩提！當知是阿鞞跋致菩薩摩訶薩阿鞞跋致相。 ^jin-76-42

復次，須菩提！菩薩摩訶薩夢中見佛三十二相、八十隨形好、大光明，踊在虛空，於大比丘僧中說法；現大神力，化作化人，到他[^83]國土施作佛事。 ^jin-76-43

須菩提！當知是阿鞞跋致菩薩摩訶薩阿鞞跋致相。 ^jin-76-44

復次，須菩提！若菩薩摩訶薩夢中見兵起若[^84]破聚落、若破城邑，若失火時，若見虎、狼、師子猛害之獸，若見欲來級[^85]其頭者，若見父母喪亡，兄弟、姊妹及諸親友、知識死者──見如是等種種愁苦之事，不驚、不怖，亦不憂惱；從夢覺已，即時思惟：『三界虛妄，皆如夢耳！我得阿耨多羅三藐三菩提時，亦當為眾生說三界如夢。』 ^jin-76-45

須菩提！當知是阿鞞跋致菩薩摩訶薩阿鞞跋致相。[^86] ^jin-76-46

復次，須菩提！云何當知是阿鞞跋致菩薩摩訶薩得阿耨多羅三藐三菩提時，國中無三惡道？ ^jin-76-47

須菩提！菩薩摩訶薩若夢中見地獄、畜生、餓鬼，作是念：『我當勤精進，得阿耨多羅三藐三菩提時，令我國中無一切三惡道。』何以故？是夢及諸法，無二無別。 ^jin-76-48

須菩提！當知是阿鞞跋致菩薩摩訶薩阿鞞跋致相。[^87] ^jin-76-49

復次，須菩提！菩薩摩訶薩夢中見地獄火燒眾生，作是誓：『若我實是阿鞞跋致者，是火當滅！』是火即滅。若地獄火滅，即[^88]是阿鞞跋致相。 ^jin-76-50

復次，若菩薩晝日見城郭火起，作是念：『我夢中見阿鞞跋致行、類、相貌，我今實有是者，自立誓言：是火當滅！』若火滅者，當知是菩薩得受阿耨（595b）多羅三藐三菩提記，住阿鞞跋致地。 ^jin-76-51

若火不滅，燒一家、置[^89]一家，燒一里、置一里。須菩提！當知被燒家破法業因緣厚集，以是故，燒一家、置一家，是諸眾生今世受破法餘殃故被燒。[^90] ^jin-76-52

\`2194\`須菩提！以是因緣故，當知是阿鞞跋致菩薩摩訶薩阿鞞跋致相。」 ^jin-76-53

佛告須菩提：「今當更為汝說阿鞞跋致行、類、相貌。 ^jin-76-54

須菩提！若男子、若女人為非人所持[^91]；是時，菩薩摩訶薩作是念：『若我為過去諸佛所授記，我心清淨求阿耨多羅三藐三菩提，行清淨正道，遠離聲聞、辟支佛心，遠離聲聞、辟支佛念，應當成阿耨多羅三藐三菩提。我必得阿耨多羅三藐三菩提，非不得；十方國土中現在無量諸佛無所不知、無所不見、無所不解、無所不證。諸佛知我深心，審[^92]定必當得阿耨多羅三藐三菩提。』以是至誠誓故，是男子、女人為非人所持、為非人所惱，是非人當遠去！ ^jin-76-55

須菩提！是菩薩摩訶薩如是誓，若非人不去者，當知是菩薩摩訶薩未從過去諸佛受阿耨多羅三藐三菩提記。 ^jin-76-56

須菩提！若菩薩摩訶薩如是誓，若非人去者，當知是菩薩摩訶薩已從過去諸佛受阿耨多羅三藐三菩提記。 ^jin-76-57

須菩提！以是行、類、相貌，當知是阿鞞跋致菩薩摩訶薩阿鞞跋致相。 ^jin-76-58

復次，須菩提！菩薩摩訶薩遠離六波羅蜜及方便力[^93]，不久行四念處，乃至不久行空、無相、無作三昧，未入菩薩位，是菩薩為惡魔所嬈[^94]。 ^jin-76-59

菩薩作是誓：『若我實從諸佛受記者，是非人當去。』 ^jin-76-60

是時惡魔即作方便，勅非人令去。惡魔有威力，勝諸非人故，（595c）非人即去。 ^jin-76-61

是時，菩薩作是念：『以我誓力故，非人去。』不知是惡魔力；恃[^95]是證[^96]故，輕弄毀蔑\`2195\`[^97]諸餘菩薩，作是言：『我已從諸佛受記，汝等未得。』用是空誓，無方便力故，生增上慢。 ^jin-76-62

以是事故，遠離薩婆若，遠離阿耨多羅三藐三菩提。 ^jin-76-63

須菩提！當知是人墮於二地──若聲聞地，若辟支佛地。[^98] ^jin-76-64

以是誓因緣故，起於魔事。是人以不親近依止善知識，不問阿鞞跋致相故，為魔所縛益復堅固。所以者何？是菩薩不久行六波羅蜜，無方便力故。 ^jin-76-65

須菩提！當知是為菩薩魔事。 ^jin-76-66

須菩提！云何菩薩摩訶薩不久行六波羅蜜，乃至未入菩薩位，為惡魔所嬈？ ^jin-76-67

須菩提！惡魔變化作種種身，語菩薩言：『汝於諸佛所得受阿耨多羅三藐三菩提記：汝字某，汝父字某，汝母字某，汝兄弟、姊妹字某，汝七世父母名字如是；汝在某方、某國、某城、某聚落中生。』 ^jin-76-68

若見菩薩性行和柔，語菩薩言：『汝先世亦復柔和。』 ^jin-76-69

若見急性卒暴[^99]，便言：『汝先世亦爾。』 ^jin-76-70

若見菩薩修阿蘭若行，語言：『汝先世亦修阿蘭若行。』 ^jin-76-71

若見菩薩乞食、納衣、中後不飲漿、一坐食、一鉢他[^100]食、死屍間住、露地住、樹下住、常坐不臥、如敷坐、但受三衣、若少欲、若知足、若遠離住、若不塗腳[^101]、若少言語，便語菩薩言：『汝先世亦有是行。何以故？汝今有此頭陀功德，汝先世亦必有是功德。』 ^jin-76-72

是菩薩聞是先世事及名姓[^102]，聞今讚頭陀功德，即歡喜生慢憍[^103]心。 ^jin-76-73

是時惡魔語菩薩言：『汝有如是功德、如是相，汝實從諸佛受阿耨多羅三藐三菩提記。』 ^jin-76-74

\`2196\`須菩提！惡魔或作比丘（596a）被服[^104]、或作居士形、或作父母身，來到菩薩所，如是言：『汝已得受阿耨多羅三藐三菩提記。何以故？是阿鞞跋致功德相，汝盡具足有之。』 ^jin-76-75

須菩提！我所說實阿鞞跋致行、類、相貌，是人永無！須菩提！當知是菩薩摩訶薩為惡[^105]魔所持。何以故？是阿鞞跋致行、類、相貌，是人永無，以聞是名字故，生憍慢心，輕弄毀蔑餘人。[^106] ^jin-76-76

須菩提！是名菩薩摩訶薩為魔[^107]所持，當知是為菩薩魔事。 ^jin-76-77

復次，須菩提！菩薩摩訶薩不久行六波羅蜜，不知名字相，不知色相，不知受、想、行、識相。 ^jin-76-78

惡魔來語言：『汝當來世得阿耨多羅三藐三菩提時[^108]，有如是名字。』隨其本念，說其名號。[^109] ^jin-76-79

是無智、無方便菩薩作是念：『我先亦有是成佛名號念，是人如我所念說，是人所說合我本念，我必為諸佛所授記。』[^110] ^jin-76-80

須菩提！我所說阿鞞跋致行、類、相貌，是人永無，但以空名字輕弄毀蔑餘人；以是事故，遠離阿耨多羅三藐三菩提。[^111] ^jin-76-81

\`2197\`是菩薩摩訶薩遠離般若波羅蜜、無方便力、遠離善知識、與惡知識相得，故墮二地──若[^112]聲聞、辟支佛地；若[^113]久久往來生死中，然後還依止般若波羅蜜，若值善知識，常隨逐親近故，得阿耨多羅三藐三菩提。[^114] ^jin-76-82

是人於是身，若不即悔，當墮二地──若阿羅漢地，若辟支佛地。[^115] ^jin-76-83

須菩提！譬如比丘於四重禁法，若犯一事，非沙門、非釋子，是人現身不得四沙門果。 ^jin-76-84

須菩提！是著空名字菩薩，心亦如是，輕弄毀蔑餘人故，當知是罪重於比丘四禁。 ^jin-76-85

須菩提！置是重罪，其罪過於五逆。以受是名（596b）字故，生高心，輕弄毀蔑餘人；若生是心，當知其罪甚重！ ^jin-76-86

如是名字等微細魔事，菩薩當覺知！ ^jin-76-87

復次，須菩提！菩薩在空閑山澤[^116]曠遠[^117]之處，魔來到菩薩所，讚歎遠離法，作是言：『善男子！汝所行，是佛所稱譽遠離法。』 ^jin-76-88

須菩提！我不讚是遠離──所謂但在空閑山澤曠遠之處。」 ^jin-76-89

須菩提言：「世尊！若空閑山澤曠遠之處非遠離法者，云何更有異遠離？」 ^jin-76-90

\`2198\`佛言[^118]：「須菩提！若菩薩摩訶薩遠離聲聞、辟支佛心，住空閑山澤曠遠之處，是佛所許遠離法。須菩提！如是遠離法，菩薩摩訶薩應所修行，晝夜行是遠離法，是名遠離行菩薩。[^119] ^jin-76-91

須菩提！若惡魔所說遠離法──空閑山澤曠遠之處；是菩薩心在憒閙[^120]，所謂不遠離聲聞、辟支佛心，不勤修般若波羅蜜，是菩薩摩訶薩不能具足一切種智。[^121] ^jin-76-92

是菩薩行惡魔所說遠離法，心不清淨，而輕餘菩薩城傍心清[^122]淨，無聲聞、辟支佛憒閙心[^123]，亦無諸餘雜惡心，具足禪定、解脫、智慧、神通者。 ^jin-76-93

是遠[^124]離般若波羅蜜、無方便菩薩摩訶薩，雖在絕曠[^125]百由旬外，禽獸、鬼神、羅剎所住之處，若一歲、百千萬億歲，若過萬億歲，不知是菩薩遠離法──所謂諸菩薩以是遠離法，深心發阿耨多羅三藐三菩提不雜行。是菩薩憒閙行，而依受著是遠離法[^126]。是人所行，佛所不許！[^127] ^jin-76-94

須菩提！我所說實遠離法，是菩薩不在是中，亦不見是遠離相。何以故？但行是空遠離故。[^128] ^jin-76-95

\`2199\`爾時，惡魔來在虛空中住，讚言：『善哉！善哉！善男子！此是佛所說真遠離法，汝行是遠離，疾得阿耨多羅三藐三菩（596c）提。』 ^jin-76-96

是菩薩摩訶薩念著是遠離，而輕易[^129]諸餘求佛道清淨比丘以為憒閙，以憒閙為不憒閙，以不憒閙為憒閙，應恭敬而不恭敬，不應恭敬而恭敬。 ^jin-76-97

是菩薩作是言：『非人念我、來稱讚我，我所行者是真遠離；住城傍者，誰當稱美汝？』以是因緣故，輕餘菩薩摩訶薩。 ^jin-76-98

須菩提！當知是名菩薩旃陀羅[^130]，污染諸菩薩；是人似像菩薩，實是天上人中之大賊，亦是沙門被服中賊！如是人，諸求佛道者所不應親近、不應供養恭敬。何以故？須菩提！當知是人墮增上慢。以是故，若菩薩摩訶薩欲不捨一切智，欲得阿耨多羅三藐三菩提，一心欲求阿耨多羅三藐三菩提，欲利益一切眾生，不應親近是人恭敬、供養。[^131] ^jin-76-99

菩薩摩訶薩法──常應勤求自利，厭患世間，心常遠離三界；於是人當起慈、悲、喜、捨心：『我行菩薩道，不應生如是過罪；若生，當疾滅！』須菩提！菩薩摩訶薩當善覺是事，是事中善自免[^132]出[^133]！[^134] ^jin-76-100

復次，須菩提！菩薩摩訶薩深心，欲得阿耨多羅三藐三菩提者，當親近恭敬供養善知識[^135]。」 ^jin-76-101

須菩提白佛言：「世尊！何等是菩薩摩訶薩善知識？」 ^jin-76-102

佛告須菩提：「諸佛是菩薩摩訶薩善知識，諸菩薩摩訶薩亦是菩薩善知識。須菩提！阿羅漢亦是菩薩善知識──是為菩薩摩訶薩善知識。[^136] ^jin-76-103

復次，須菩提！六波羅蜜亦是菩薩善知識，四念處乃至十八不共法亦是菩薩善知識。須菩提！如、實際、法性亦是菩薩善知識。 ^jin-76-104

須菩提！六波羅蜜是世尊，六波羅蜜是道，六波羅蜜是大明，六波羅蜜是炬，六波羅蜜（597a）是智，六波羅蜜是慧，六波羅蜜是救，六波羅蜜是歸，六波羅蜜是洲，六波羅蜜是究竟道，六波羅蜜是父是母。[^137]四念處乃至一切種智，亦如是。 ^jin-76-105

何以故？六波羅蜜[^138]、三十七道法亦是過去諸佛父母，六波羅蜜、三十七道法亦是未來、現在十方諸佛父母。 ^jin-76-106

何以故？須菩提！六波羅蜜、三十七道法中生過去、未來、現在十方諸佛故。 ^jin-76-107

以是故，須菩提！菩薩摩訶薩欲得阿耨多羅三藐三菩提，淨佛世界、成就眾生，當學六波羅蜜、三十七道法，及四攝法攝取眾生。何等四？布施、愛語、利益、同事。 ^jin-76-108

須菩提！以是利益故，我言：『六波羅蜜及三十七道法是諸菩薩摩訶薩世尊，是道，是大明，是炬，是智，是慧，是救，是歸，是洲，是究竟道，是父，是母。』 ^jin-76-109

須菩提！以是故，菩薩摩訶薩欲不隨他人教住，欲斷一切眾生疑，欲淨佛世界、成就眾生，當學是般若波羅蜜！所以者何？是般若波羅蜜中廣說諸法，是菩薩摩訶薩\`2201\`所應學處。」[^139] ^jin-76-110

---

[^1]: （大智......六）十七字＝（大智度論卷第七十六釋學空不證品第六十）十八字【明】，＝（大智度論卷第七十六釋不證品第六十品（訖六十一品上））【宮】，＝（大智度論卷第七十六釋學空不證品第六十（訖六十一品上））【宋】【元】，＝（摩訶般若波羅蜜空中不證品第五十九）十六字【聖】，＝（摩訶般若波羅蜜品第五十九空中不證）十六字【石】。（大正25，592d，n.10）

[^2]: 觀空不證：不見有法［能證、所證、證者］。願學不證。不專攝心緣中。于一切眾生四無量心遍滿。方便力故。不捨眾生故。（印順法師，《大智度論筆記》〔E022〕p.321）

[^3]: 《大智度論疏》卷24：

「須菩提白佛言」已下，就此品中，大有三分：第一、以法喻兩周，明菩薩善入三脫而不住空。第二、明三三昧別有所益，各有所治。第三、明是驗知阿鞞跋致菩薩。此初即是第一，明善吉致問：云何菩薩能善學三空，雖學道品而不取證等義也。（卍新續藏46，901a4-8）

[^4]: （1）《放光般若經》卷14〈61 問相行願品〉：

須菩提白佛言：「世尊！菩薩摩訶薩行般若波羅蜜，云何行空三昧？......當云何行三十七品？當云何念？」（大正8，94b7-10）

（2）《大般若波羅蜜多經》卷452〈59 習近品〉：

爾時，具壽善現白佛言：「世尊！修行如是甚深般若波羅蜜多諸菩薩摩訶薩，云何習近空？云何入空三摩地？云何習近無相？云何入無相三摩地？云何習近無願？云何入無願三摩地？云何習近四念住乃至八聖道支？云何修四念住乃至八聖道支？云何習近如來十力乃至十八佛不共法？云何修如來十力乃至十八佛不共法？」（大正7，279b14-21）

[^5]: 界＋（空）【元】【明】。（大正25，592d，n.12）

[^6]: 菩薩不取涅槃：不見故不證。（印順法師，《大智度論筆記》〔E006〕p.296）

[^7]: 《大智度論疏》卷24：

菩薩不化城中止取小涅槃，故云「不有餘」；不住實際，故云「不有分」也。（卍新續藏46，901a8-10）

[^8]: 《大般若波羅蜜多經》卷452〈59 習近品〉：

佛告善現：「修行如是甚深般若波羅蜜多諸菩薩摩訶薩，應觀色空，應觀受、想、行、識、空；......應觀欲界、色界、無色界法空。

善現！是菩薩摩訶薩作此觀時不令心亂。若心不亂則不見法，若不見法則不作證。所以者何？善現！是菩薩摩訶薩善學諸法自相皆空，無法可增、無法可減，故於諸法不見不證。何以故？善現！於一切法勝義諦中，能證、所證、證處、證時及由此證，若合、若離皆不可得、不可見故。」（大正7，279b21-c21）

[^9]: 《大智度論疏》卷24：

「須菩提白佛言」已下，第二問也。當說。

上文言：不令心亂，今此中乃言：不專攝心繫在緣中者。上云「不令心亂」者，據明菩薩善解學空入三三昧；今言「不專攝心繫在緣中」者，據菩薩不專住空實際中證也。當說。（卍新續藏46，901a11-14）

[^10]: 《大般若波羅蜜多經》卷452〈59 習近品〉：

佛告善現：「諸菩薩摩訶薩觀法空時，先作是念：『我應觀法諸相皆空，不應作證。我為學故觀諸法空，不為證故觀諸法空，今是學時，非為證時。』」（大正7，279c24-27）

[^11]: 繫＝係【聖】。（大正25，592d，n.13）

[^12]: 是故＝如是【聖】【石】。（大正25，592d，n.14）

[^13]: 《大般若波羅蜜多經》卷452〈59 習近品〉：

善現！是菩薩摩訶薩未入定位，繫心於所緣；已入定時，不繫心於境。善現！是菩薩摩訶薩於如是時，不退布施波羅蜜多、不證漏盡，乃至不退般若波羅蜜多、不證漏盡；......不退無上正等菩提、不證漏盡。何以故？善現！是菩薩摩訶薩成就如是微妙大智善住法空，及一切種菩提分法，常作是念：「今時應學不應作證。」（大正7，279c27-280a21）

[^14]: 漢＋（果）【宋】【元】【明】【宮】【聖】【石】。（大正25，592d，n.15）

[^15]: 觀住空中＝觀空住空中【聖】【石】。（大正25，592d，n.16）

[^16]: 《大般若波羅蜜多經》卷452〈59
習近品〉：「善現！是菩薩摩訶薩行深般若波羅蜜多，應習近空、應安住空、應修行空三摩地，而於實際不應作證；應習近無相、應安住無相、應修行無相三摩地，而於實際不應作證；應習近無願、應安住無願、應修行無願三摩地，而於實際不應作證；應習近四念住、應安住四念住、應修行四念住，而於實際不應作證；應習近四正斷乃至八聖道支、應安住四正斷乃至八聖道支、應修行四正斷乃至八聖道支，而於實際不應作證。」（大正7，280b12-22）

[^17]: 扶將：攙扶，扶持。（《漢語大詞典》（六），p.355）

[^18]: 曉喻：明白勸導，告知。多用於上對下。（《漢語大詞典》（五），p.834）

[^19]: 懅＝懼【聖】【石】。（大正25，592d，n.21）

[^20]: 〔作〕－【宋】【元】【明】【宮】。（大正25，592d，n.23）

[^21]: 空中＝虛空【聖】。（大正25，592d，n.24）

[^22]: 箭＝前【聖】。（大正25，592d，n.25）

[^23]: 〔箭〕－【石】。（大正25，592d，n.26）

[^24]: （1）拄＝注【聖】。（大正25，592d，n.27）

（2）拄（ㄓㄨˇ）：1.支撐，頂著。（《漢語大詞典》（六），p.496）

[^25]: 〔法〕－【宋】【元】【明】【宮】。（大正25，592d，n.28）

[^26]: 《大般若波羅蜜多經》卷452〈59
習近品〉：「是故，善現！諸菩薩摩訶薩行深般若波羅蜜多，皆應如是審諦觀察，如先所說諸法實相。」（大正7，281a18-20）

[^27]: 《大般若波羅蜜多經》卷452〈59 習近品〉：

佛告善現：「諸菩薩摩訶薩於諸有情誓不捨，故謂作是願：『若諸有情未得解脫，我終不捨所起加行。』善現！諸菩薩摩訶薩願力殊勝，常作是念：『一切有情若未解脫，我終不捨。』由起如是廣大心故，於其中道必不退落。」（大正7，281a26-b2）

[^28]: 若＋（是）【宋】【元】【明】【宮】。（大正25，593d，n.1）

[^29]: 生＋（一切）【宋】【元】【明】【宮】【聖】【石】。（大正25，593d，n.2）

[^30]: 《大般若波羅蜜多經》卷452〈59 習近品〉：

善現！諸菩薩摩訶薩，恒作是念：「我不應捨一切有情，必令解脫，然諸有情行不正法，我為度彼，應數引發寂靜空、無相、無願解脫門，雖數引發而不取證。」善現！是菩薩摩訶薩成就善巧方便力故，雖數現起三解脫門，而於中間不證實際，乃至未得一切智智──要得無上正等菩提方乃取證。（大正7，281b2-9）

[^31]: 提＋（時）【元】【明】。（大正25，593d，n.3）

[^32]: 《大般若波羅蜜多經》卷452〈59 習近品〉：

復次，善現！諸菩薩摩訶薩於甚深處常樂觀察。謂樂觀察內空、外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空，亦樂觀察四念住、四正斷、四神足、五根、五力、七等覺支、八聖道支，及空、無相、無願解脫門等皆自相空。善現！是菩薩摩訶薩作此觀已，生如是念：「諸有情類由惡友力，於長夜中起我想執、有情想執，乃至知者、見者想執。由此想執，行有所得，輪迴生死受種種苦。為斷有情如是想執，應趣無上正等菩提，為諸有情說深妙法，令斷想執，離生死苦。」（大正7，281b9-21）

[^33]: （1）減＝咸【聖】。（大正25，593d，n.5）

（2）耗減：1.損耗減少。2.謂疲憊，不足。（《漢語大詞典》（八），p.595）

[^34]: 《大般若波羅蜜多經》卷452〈59
習近品〉：「善現！是菩薩摩訶薩爾時成就一切菩提分法，乃至證得無上正等菩提，於諸功德終不衰減。善現！是菩薩摩訶薩行深般若波羅蜜多，方便善巧所攝受故，於念念中白法增益，諸根猛利超過一切聲聞、獨覺。」（大正7，281c10-14）

[^35]: 三三昧：修行圓滿各有偏勝。（印順法師，《大智度論筆記》〔E003〕p.290）

[^36]: 《大智度論疏》卷24：

「眾生長夜著四顛倒」已下第二，即別明三空各有所益、各有所治也。（卍新續藏46，902b2-3）

[^37]: 我想淨＝淨相我【宋】【宮】，＝淨想我【元】【明】【聖】。（大正25，593d，n.7）

[^38]: 《大般若波羅蜜多經》卷452〈59 習近品〉：

復次，善現！若菩薩摩訶薩常作是念：「諸有情類於長夜中，為諸惡友所攝受故行有所得，謂執有我或有有情乃至執有知者、見者，或執有色、受、想、行、識，......或執有四靜慮，或執有四無量，或執有四無色定，或執有四攝事。我為如是諸有情故，應趣無上正等菩提，修諸菩薩摩訶薩行，證得無上正等覺時，令諸有情永斷如是有所得執。」善現！是菩薩摩訶薩成就此念，行深般若波羅蜜多，方便善巧所攝受故，於佛十力、四無所畏、四無礙解、大慈、大悲、大喜、大捨、十八佛不共法，及餘無量無邊佛法，若未圓滿，終不證入如來勝定。善現！是菩薩摩訶薩爾時雖學空、無相、無願解脫門，入出自在，而於實際未即作證；乃至無上正等菩提，因行功德未善圓滿，不證實際及餘功德。若得無上正等覺時，乃可證得此實際等。善現！是菩薩摩訶薩爾時雖於諸餘功德，修未圓滿，而但於空三摩地門修已圓滿。（大正7，282a4-28）

[^39]: 《大般若波羅蜜多經》卷452〈59
習近品〉：「復次，善現！若菩薩摩訶薩已善修學布施波羅蜜多乃至般若波羅蜜多，......已善修學諸佛無上正等菩提。善現！是菩薩摩訶薩成就如是功德智慧，若於生死發起樂想，或說有樂，或於三界安住執著，必無是處。」（大正7，282b18-c3）

[^40]: 《大智度論疏》卷24：

「助道、行助道法」已下第三，明不退菩薩應當驗知也。當說。（卍新續藏46，902b7-8）

[^41]: 《大般若波羅蜜多經》卷452〈59 習近品〉：

復次，善現！若菩薩摩訶薩已善修行菩提分法、一切如來應正等覺及諸菩薩摩訶薩眾法，應試問：「若菩薩摩訶薩欲證無上正等菩提，云何修學菩提分法而不證空、無相、無願、無生、無滅、無作、無為、無性、實際，由不證故不得預流、一來、不還、阿羅漢果、獨覺菩提，而勤修學甚深般若波羅蜜多，常無所執？」（大正7，282c3-10）

[^42]: 〔但應觀〕－【聖】【石】，但聖本、石本俱有「但應觀或本」五字傍註。（大正25，593d，n.10）

[^43]: 《大般若波羅蜜多經》卷452〈59習近品〉：

是菩薩摩訶薩得此問時，若作是答：「諸菩薩摩訶薩欲證無上正等菩提，但應思惟空、無相、無願、無生、無滅、無作、無為、無性、實際及餘一切菩提分法，不應修學。」（大正7，282c10-14）

[^44]: 《大般若波羅蜜多經》卷452〈59
習近品〉：「善現當知！是菩薩摩訶薩未蒙如來、應、正等覺授與無上正等菩提不退轉記。何以故？善現！是菩薩摩訶薩未能開示、記別、顯了住不退轉地菩薩摩訶薩修學法相。」（大正7，282c14-18）

[^45]: （1）《大智度論》卷75〈57 燈炷品〉：

「薄地」者，或須陀洹，或斯陀含，欲界九種煩惱分斷故。於菩薩，過阿鞞跋致地乃至未成佛，斷諸煩惱，餘氣亦薄。

「離欲地」者，離欲界等貪欲諸煩惱，是名阿那含。於菩薩，離欲因緣故，得五神通。（大正25，586a11-15）

（2）薄地 ― 過不退、未成佛，斷煩惱，薄餘習。―
諸煩惱薄。（印順法師，《大智度論筆記》〔B028〕p.168）

[^46]: 相＝地【宮】【聖】【石】。（大正25，593d，n.12）

[^47]: 《大般若波羅蜜多經》卷452〈59 習近品〉：

善現！是菩薩摩訶薩得此問時，若作是答：「諸菩薩摩訶薩欲證無上正等菩提，應正思惟空、無相、無願、無生、無滅、無作、無為、無性、實際及餘一切菩提分法，亦應方便如先所說善巧修學而不作證。」善現當知！是菩薩摩訶薩，已蒙如來、應、正等覺授與無上正等菩提不退轉記。何以故？善現！是菩薩摩訶薩已能開示、記別、顯了住不退轉地菩薩摩訶薩修學法相。

......善現！若菩薩摩訶薩已能開示、記別、顯了住不退轉地菩薩摩訶薩修學法相，當知是菩薩摩訶薩已善修學六波羅蜜多及餘一切菩提分法，已入薄地，已如其餘住不退轉地菩薩摩訶薩開示、記別、顯了安住不退轉相。（大正7，282c18-283a7）

[^48]: 《大般若波羅蜜多經》卷452〈59 習近品〉：

爾時，善現白言：「世尊！頗有未得不退轉菩薩摩訶薩能作如是如實答不？」

佛告善現：「有菩薩摩訶薩雖未得不退轉，而能於此作如實答。善現！是菩薩摩訶薩雖未得不退轉，而能修學六波羅蜜多及^※^餘一切菩提分法，已得成熟覺慧猛利，若聞、不聞能如實答如不退轉地菩薩摩訶薩。」（大正7，283a7-13）

※案：《大正藏》原作「有」，今依《高麗藏》作「及」（第4冊，14b18）。

[^49]: 《大智度論》卷76〈60
學空不證品〉：「未得無生法忍名學地，得無生法忍名無學地。」（大正25，594c17-18）

[^50]: 《大般若波羅蜜多經》卷452〈59 習近品〉：

爾時，善現復白佛言：「多有菩薩摩訶薩修行無上正等菩提，少有能如實答如不退轉地菩薩摩訶薩已善修習地、未善修習地而安住故。」（大正7，283a13-16）

[^51]: 〔行〕－【宋】【宮】。（大正25，593d，n.14）

[^52]: （乾）＋慧【宋】【元】【明】【宮】。（大正25，593d，n.15）

[^53]: 《大智度論疏》卷24：

「答曰」已下，以初攢求為學，學已深達為入也。（卍新續藏46，902b14-15）

[^54]: （1）勅＝勸【宋】【元】，明註曰「勅」，南藏作「勸」。（大正25，593d，n.17）

（2）敕（ㄔˋ）：1.誡飭，告誡。（《漢語大詞典》（七），p.457）

[^55]: 〔道〕－【宋】【元】【明】【宮】【聖】【石】。（大正25，593d，n.18）

[^56]: 〔可〕－【宋】【元】【明】【宮】。（大正25，593d，n.19）

[^57]: 〔作〕－【宋】【元】【明】【宮】【聖】。（大正25，594d，n.1）

[^58]: 菅（ㄐㄧㄢ）：1.植物名。多年生草本，葉子細長而尖，花綠色。莖可作繩織履，莖葉之細者可以覆蓋屋頂。（《漢語大詞典》（九），p.452）

[^59]: 急捉＝捉急【宋】【元】【明】【宮】。（大正25，594d，n.3）

[^60]: 小乘淺入空故作證；大乘深入空［空亦復空］不作證。（印順法師，《大智度論筆記》［E022］p.321）

[^61]: 《大智度論疏》卷24：

「不專心攝念」已下，菩薩若攝心繫在空緣，則住於空不能出空。今不爾故，所以能出入隨意也。（卍新續藏46，902c4-6）

[^62]: 〔中〕－【宋】【元】【明】【宮】。（大正25，594d，n.5）

[^63]: 初入，慧不能自出，故不專注空。久學知空亦空，深觀空，心不亂，無妨。（印順法師，《大智度論筆記》〔E022〕p.321）

[^64]: 虛空＝空虛【宋】【元】【明】【宮】。（大正25，594d，n.8）

[^65]: 〔度〕－【宋】【元】【明】【宮】。（大正25，594d，n.10）

[^66]: 《大正藏》原作「三解解」，今依《高麗藏》作「三解脫」（第14冊，1140a13）。

[^67]: 〔故〕－【宋】【元】【明】【宮】。（大正25，594d，n.11）

[^68]: 欲觀空法，先生悲心；若直觀深法，或墮二乘、或墮邪見。（印順法師，《大智度論筆記》〔E022〕p.321）

[^69]: 《大智度論疏》卷24：

「破四顛倒義」已下，釋上第二別明三三昧所益、所治不同文也。（卍新續藏46，902c18-19）

[^70]: 《正觀》（6），p.188：《大智度論》卷19（大正25，198c10-20）、卷31（大正25，285c25-287c24）、卷61（大正25，488c27-489a7）。

[^71]: 《大智度論疏》卷24：

「問曰：云何知」已下，釋上第三不退菩薩應當驗知文也。當說。唯未得無生忍、得明利順忍，亦能爾答也。當一一說。（卍新續藏46，902c20-22）

[^72]: 薄地：諸煩惱薄。（印順法師，《大智度論筆記》〔B028〕p.168）

[^73]: 言＋（有）【宋】【元】【明】【宮】【聖】【石】。（大正25，594d，n.13）

[^74]: ┌學───未得無生忍

大乘學、無學
┴無學──得無生忍　　　（印順法師，《大智度論筆記》〔B029〕p.169）

[^75]: 惟＝唯【宋】【元】【明】【宮】【聖】【石】＊。（大正25，594d，n.16）

[^76]: 懸（ㄒㄩㄢˊ）：9.指相距遙遠。《魏書‧樂陵王胡兒傳》："恆代路懸，舊都意重，故屈叔父遠臨此任"。16.先。參見"
懸談 "。（《漢語大詞典》（七），p.772）

[^77]: 《大智度論疏》卷24：「第六十品^※^釋論者，名為〈夢中不證品〉。何故次〈學空不證品〉後明於此品？不退菩薩乃至夢中尚不取證，何況晝日明白心學而當取證！故次此品後明此品也。」（卍新續藏46，902c23-903a1）

※第六十品＝釋夢中不証品第六十一。（卍新續藏46，902d，n.1）

※案：《大智度論疏》所說的「第六十品」，相當於《摩訶般若波羅蜜經》〈61
釋夢中不證品〉。

[^78]: 卷第七十七首【石】，（大智......一）十四字＝（大智論釋夢誓品第六十一上）十二字【宋】【宮】但上註一之下宮本有品字，（大智度論釋夢誓品第六十一上）十三字【元】，（釋夢誓本第六十一之上經作夢中品）十五字【明】，（摩訶般若波羅蜜夢中不證品第六十）十五字【聖】，（摩訶般若波羅蜜品第六十夢中不證品七十七）十九字【石】。（大正25，594d，n.21）

[^79]: 《大智度論疏》卷24：

「佛告須菩提」已下，就此品中大有三分：第一、明阿鞞跋致行類相貌，及非不退相，對挍而辨。第二、明脩學之來，須託善知識。第三、明波若體扶^※^脩學儀軌。

就此初分之中，復有二別：第一、有八復次，明不退相貌。第二、從「遠離六波羅蜜及方便力」已下，明非不退相。今此初則是第一復次，明菩薩不但學三脫門而不取證，乃至夢中亦無貪證，名不退相也。（卍新續藏46，903a2-8）

※案：「扶」或作「相」。參見《大智度論疏》卷24：「『爾時須菩提』已下，即是品之第三，明波若軆相脩學儀軌及校量功德等。」（卍新續藏46，904a14-15）

[^80]: 嚮＝響【宋】【元】【明】【宮】。（大正25，594d，n.23）

[^81]: 《大般若波羅蜜多經》卷452〈60 增上慢品〉：

爾時，佛告具壽善現：「若菩薩摩訶薩乃至夢中，亦不愛樂稱讚聲聞及獨覺地，於三界法亦不起心愛樂稱讚，常觀諸法如夢、如響、如像、如幻、如陽焰、如光影、如變化事、如尋香城，雖如是觀察而不證實際，當知是菩薩有不退轉相。」（大正7，283a24-29）

[^82]: 甄陀羅＝緊那羅【宋】【元】【明】【聖】【石】。（大正25，595d，n.1）

[^83]: 他＋（佛）【宋】【元】【明】【宮】【聖】【石】。（大正25，595d，n.3）

[^84]: 〔若〕－【宋】【元】【明】【宮】。（大正25，595d，n.4）

[^85]: 級（ㄐㄧˊ）：3.秦制，戰爭中斬敵首一，賜爵一級，稱為首級。4.指所斬之首。（《漢語大詞典》（九），p.725）

[^86]: 《大般若波羅蜜多經》卷452〈60 增上慢品〉：

復次，善現！若菩薩摩訶薩夢見狂賊破壞村城，或見火起焚燒聚落，或見師子、虎狼、猛獸、毒蛇、惡蝎欲來害身，或見怨家欲斬其首，或見父母、兄弟、姊妹、妻子、親友臨當命終，或見自身寒熱飢渴及餘苦事之所逼惱。見如是等可怖畏事，不驚不懼亦不憂惱，從夢覺已即能思惟：「三界非真，皆如夢見，我證無上正等覺時，當為有情說三界法一切虛妄，皆如夢境，令諸有情不生執著。」當知是菩薩有不退轉相。（大正7，283b9-18）

[^87]: （1）《放光般若經》卷14〈62 阿惟越致相品〉：

菩薩若見泥犁、薜荔、禽獸三惡趣中諸勤苦者，當發願言：「我當成阿惟三佛時，使我國中無有三惡趣。」何以故？夢中所有及一切諸法，一法無有二，當知是為阿惟越致相。（大正8，96a2-5）

（2）《大般若波羅蜜多經》卷452〈60 增上慢品〉：

若菩薩摩訶薩乃至夢中見有地獄、傍生、鬼界諸有情類，便作是念：「我當精勤修菩薩行，速趣無上正等菩提，我佛土中無有地獄、傍生、鬼界惡趣之名。」從夢覺已，亦作是念。善現！當知是菩薩摩訶薩當作佛時，彼佛土中定無惡趣。所以者何？若夢、若覺，諸法無二無二分故。當知是菩薩有不退轉相。（大正7，283b19-25）

[^88]: 滅即＝即滅【宋】【元】【明】【宮】【聖】【石】。（大正25，595d，n.5）

[^89]: 置：3.廢棄，捨棄。4.擱置，放下。（《漢語大詞典》（八），p.1024）

[^90]: （1）《放光般若經》卷14〈62
阿惟越致相品〉：「若是火焰燒一家至一家，燒一里至一里，或燒一家不燒一家，或燒一里不燒一里，中有為火所燒者，當知被燒家人斷法所致，皆是斷法餘殃。從是以來，斷法餘殃悉畢，是為罪滅福生。是為阿惟越致相。」（大正8，96a11-15）

（2）《大般若波羅蜜多經》卷452〈60 增上慢品〉：

復次，善現！若菩薩摩訶薩覺時見火燒諸城邑或燒聚落，便作是念：「我在夢中或在覺位，曾見自有不退轉相。若我所見定是實有，必獲無上正等菩提，願此大火即時頓滅，變為清涼。」是菩薩摩訶薩發此誓願誠諦言已，爾時大火不為頓滅，然燒一家越置一家，復燒一家或燒一巷，越置一巷復燒一巷，如是展轉，其火乃滅，是菩薩摩訶薩應自了知決定已得不退轉記。然被燒者，由彼有情造作增長壞正法業，彼由此業先墮惡趣，無量劫中受正苦果，今生人趣受彼餘殃；或由此業當墮惡趣，經無量劫受正苦果，今在人趣先現少殃。（大正7，283c10-22）

[^91]: 持：10.挾制。（《漢語大詞典》（六），p.547）

[^92]: 審＝當【聖】，但傍註有「審或本」三字。（大正25，595d，n.9）

[^93]: 《大智度論疏》卷24：

「遠離六波羅蜜及方便力」已下，初分中第二、明非不退相。上明是不退相即是佛事，今明非不退相即是魔事也。當一一說。（卍新續藏46，903a17-19）

[^94]: 嬈（ㄖㄠˇ）：煩擾，擾亂。（《漢語大詞典》（四），p.407）

[^95]: （1）恃＝持【聖】。（大正25，595d，n.10）

（2）恃（ㄕˋ）：1.依賴，憑藉。3.持。（《漢語大詞典》（七），p.511）

[^96]: 證：2.驗證，證實。3.憑證，證據。（《漢語大詞典》（十一），p.429）

[^97]: 蔑（ㄇㄧㄝˋ）：2.輕視，侮慢。（《漢語大詞典》（九），p.536）

[^98]: 《大般若波羅蜜多經》卷452〈60 增上慢品〉：

是菩薩摩訶薩見此事已，歡喜踊躍作是念言：「非人今去是吾威力！所以者何？非人隨我所發誓願，即便放此男子、女人無別緣故。」是菩薩摩訶薩不能覺知惡魔所作，謂是己力，妄生歡喜，恃此輕弄諸餘菩薩言：「我已從過去諸佛受得無上正等菩提不退轉記，所發誓願皆不唐捐。汝等未蒙諸佛授記，不應學我發誠諦言；設有要期^※，^必空無果。」是菩薩摩訶薩輕弄毀呰諸菩薩故，妄恃少能，於諸功德生長多種增上慢故，遠離無上正等菩提，不能證得一切智智。是菩薩摩訶薩以無善巧方便力故，生長多品增上慢故，輕蔑毀呰諸菩薩故，雖勤精進而墮聲聞或獨覺地。（大正7，284b5-18）

※案：《大正藏》原作「斯」，今依《高麗藏》作「期」（第4冊，16b22）。

[^99]: 卒暴：急促，緊迫。（《漢語大詞典》（一），p.878）

[^100]: 他＝而【元】【明】。（大正25，595d，n.12）

[^101]: （1）《大般若波羅蜜多經卷》卷453〈60
增上慢品〉：「或好廉儉，不塗其足。」（大正7，284c26）

（2）《大智度論疏》卷24：「不塗足非是頭陀法，但是省事法，故說之耳。」（卍新續藏46，903a19-20）

[^102]: 姓＝性【宋】【宮】。（大正25，595d，n.14）

[^103]: 慢憍＝憍慢【宋】【元】【明】【宮】。（大正25，595d，n.15）

[^104]: 被服：穿著。（《漢語大詞典》（九），p.57）

[^105]: 〔惡〕－【宋】【元】【明】【宮】。（大正25，596d，n.1）

[^106]: 《大般若波羅蜜多經》卷453〈60
增上慢品〉：「善現！如我所說，實得不退轉菩薩摩訶薩諸行、狀、相，是菩薩摩訶薩實皆非有。善現當知！是菩薩摩訶薩魔所執持，為魔所嬈不得自在。所以者何？是菩薩摩訶薩於得不退轉菩薩摩訶薩諸行、狀、相實皆未有，但聞惡魔矯說其德及名字等，生增上慢，凌蔑^※^毀罵諸餘菩薩。」（大正7，285a17-23）

※案：《大正藏》原作「懱」，今依《高麗藏》作「蔑」（第4冊，17c12）。

[^107]: 魔＋（事）【宋】【元】【明】。（大正25，596d，n.2）

[^108]: 〔時〕－【宋】【元】【明】【宮】。（大正25，596d，n.3）

[^109]: 《大般若波羅蜜多經》卷453〈60 增上慢品〉：

復次，善現！有菩薩摩訶薩魔所執持，為魔所嬈，但聞虛名而生憍慢。所以者何？是菩薩摩訶薩先未修學布施波羅蜜多乃至般若波羅蜜多，......先未修學一切菩薩摩訶薩行、諸佛無上正等菩提，由是因緣令魔得便。是菩薩摩訶薩不能了知四魔行相，由此因緣令魔得便。

是菩薩摩訶薩不了知色、受、想、行、識，......不了知一切智、道相智、一切相智，亦不了知有情諸法名字實相所謂無相。由此因緣令魔得便，方便化作種種形像，語此菩薩摩訶薩言：「汝所修行願行已滿，當證無上正等菩提，汝成佛時當得如是殊勝功德尊貴名號！」謂彼惡魔知此菩薩長夜思願：「我成佛時，當得如是功德名號！」隨其思願而記說之。（大正7，285a25-c5）

[^110]: 《大般若波羅蜜多經》卷453〈60 增上慢品〉：

時此菩薩遠離般若波羅蜜多，無方便善巧故，聞魔記說，作是念言：「奇哉！此人為我記說當得成佛功德名號，與我長夜思願相應。由此故知過去諸佛必已授我大菩提記，我於無上正等菩提決定當得不復退轉，我成佛時必定當得如是功德尊重名號。」是菩薩摩訶薩如是惡魔、或魔眷屬、或魔所使諸沙門等記說當來成佛名號，如是如是憍慢轉增：「我於未來定當作佛，獲得如是功德名號，諸餘菩薩無與我等。」（大正7，285c5-14）

[^111]: 《大般若波羅蜜多經》卷453〈60
增上慢品〉：「善現當知！如我所說，已得不退轉菩薩摩訶薩諸行、狀、相，此菩薩摩訶薩皆未成就，但聞魔說成佛虛名，便生憍慢，輕弄毀蔑諸餘菩薩摩訶薩眾。善現當知！是菩薩摩訶薩由起憍慢，輕弄毀蔑諸餘菩薩摩訶薩故，遠離無上正等菩提。」（大正7，285c15-20）

[^112]: 〔若〕－【宋】【元】【明】【宮】。（大正25，596d，n.5）

[^113]: 若＋（即是身悔過）【聖】【石】。（大正25，596d，n.6）

[^114]: 《大般若波羅蜜多經》卷453〈60
增上慢品〉：「善現當知！是菩薩摩訶薩遠離般若波羅蜜多，無方便善巧故，棄善友故，常為惡友所攝受故，當墮聲聞或獨覺地。

善現當知！是菩薩摩訶薩或有此身還得正念，至心悔過捨憍慢心，數數親近真勝善友。彼雖流轉生死多時，而後還依甚深般若波羅蜜多方便善巧漸次修學，當證無上正等菩提。」（大正7，285c20-26）

[^115]: （1）《大般若波羅蜜多經》卷453〈60
增上慢品〉：「善現當知！是菩薩摩訶薩若有此身不得正念，不能悔過，不捨慢心，不樂親近真勝善友，彼定流轉生死多時，後雖精進修諸善業，而墮聲聞或獨覺地。」（大正7，285c27-286a1）

（2）《大智度論疏》卷24：「此中起增上慢退墮二地者，多是輕毛；若凡夫起之，則墮地獄也。」（卍新續藏46，903a20-21）

[^116]: 山澤：1.山林與川澤。2.泛指山野。（《漢語大詞典》（三），p.795）

[^117]: 曠遠：1.猶遠離。2.遼闊。（《漢語大詞典》（五），p.846）

[^118]: 言＝告【宋】【元】【明】【宮】【聖】【石】。（大正25，596d，n.8）

[^119]: 《大般若波羅蜜多經》卷453〈60 增上慢品〉：

佛告善現：「諸菩薩摩訶薩若居山林、空澤、曠野阿練若處，若住城邑、聚落、王都喧雜之處，但能遠離煩惱惡業及諸聲聞、獨覺作意，勤修般若波羅蜜多，及修諸餘殊勝功德，是名菩薩真遠離行。此遠離行一切如來、應、正等覺共所稱讚，諸佛世尊共所開許，諸菩薩眾常應修學，若晝若夜應正思惟，精進修行此遠離法，是名菩薩修遠離行。此遠離行不雜聲聞、獨覺作意，不雜一切煩惱惡業，離諸喧雜，畢竟清淨，令諸菩薩速證無上正等菩提，利樂有情常無斷盡。」（大正7，286a23-b4）

[^120]: 憒鬧：混亂喧鬧。（《漢語大詞典》（七），p.737）

[^121]: 《大般若波羅蜜多經》卷453〈60
增上慢品〉：「惡魔所讚隱於山林、空澤、曠野阿練若處，棄勝臥具宴坐思惟，非諸菩薩真遠離行。所以者何？彼遠離行猶有喧雜，謂彼或雜惡業煩惱，或雜聲聞、獨覺作意，於深般若波羅蜜多不能精勤信受修學，不能圓滿一切智智。」（大正7，286b4-9）

[^122]: 〔清〕－【宋】【元】【明】【宮】。（大正25，596d，n.11）

[^123]: 〔心〕－【宋】【元】【明】【宮】。（大正25，596d，n.12）

[^124]: 〔遠〕－【宋】【元】【明】【宮】。（大正25，596d，n.13）

[^125]: （1）絕：13.副詞。極，最。（《漢語大詞典》（九），p.833）

（2）曠：2.空曠，開闊。3.指廣大，寬廣。10.遙遠。14.荒涼，荒蕪。（《漢語大詞典》（五），p.842）

[^126]: 〔法〕－【宋】【元】【明】【宮】。（大正25，596d，n.14）

[^127]: 《大般若波羅蜜多經》卷453〈60
增上慢品〉：「善現當知！是菩薩摩訶薩遠離般若波羅蜜多，無方便善巧故，雖居曠野百踰繕那，其中絕無諸惡禽獸、蛇蝎、盜賊，唯有鬼神、羅剎娑等遊止其中──彼住如是阿練若處，設經一年、或五、或十、或復乃至百千俱胝，若過是數，修遠離行，而不了知真遠離行──謂諸菩薩摩訶薩眾雖居憒閙而心寂靜，遠離種種煩惱惡業及諸聲聞、獨覺作意，發趣無上正等菩提。是諸菩薩雖居曠野經歷多時，而雜聲聞、獨覺作意，於彼二地深生樂著，依二地法修遠離行，復於此行深生躭染。善現！當知彼雖如是修遠離行，而不稱順諸如來心。」（大正7，286b27-c10）

[^128]: 《大般若波羅蜜多經》卷453〈60
增上慢品〉：「善現當知！我所稱讚諸菩薩摩訶薩真遠離行，是菩薩摩訶薩都不成就，彼於真勝遠離行中亦不見有相似行相。所以者何？彼於菩薩真遠離行不生愛樂，但樂勤修聲聞、獨覺空遠離行。」（大正7，286c10-15）

[^129]: 輕易：1.輕視，簡慢。（《漢語大詞典》（九），p.1262）

[^130]: 《翻梵語》卷3：

旃陀羅，舊譯曰：「又云旃荼羅，謂瞋，亦云惡。」持律者云「下賤惡人」，聲論者云「外國音」，應云旃陀羅，翻為惡人。旃陀羅謂是屠殺惡人，加此屠肉五兵等類。（大正54，1006b29-c3）

[^131]: 《大般若波羅蜜多經》卷453〈60
增上慢品〉：「善現當知！是諸菩薩於餘菩薩摩訶薩眾為旃茶羅，染污菩薩摩訶薩眾。雖似菩薩摩訶薩相，而是天上、人中大賊，誑惑天、人、阿素洛等，其身雖服沙門法衣，而心常懷盜賊意樂。諸有發趣菩薩乘者，不應親近恭敬供養、尊重讚歎如是惡人。何以故？當知是人懷增上慢，外似菩薩、內多煩惱。是故，善現！若菩薩摩訶薩真實不捨一切智智、不捨無上正等菩提，深心欲求一切智智、欲證無上正等菩提，普為利樂諸有情者，不應親近恭敬供養、尊重讚歎如是惡人。」（大正7，287a8-18）

[^132]: （1）免＝勉【宋】【元】【明】【宮】【石】。（大正25，596d，n.16）

（2）自免：1.求得脫身，自求避災免患。（《漢語大詞典》（八），p.1315）

[^133]: 出：20.捨棄，除去，丟掉。21.脫離，釋放，開脫。（《漢語大詞典》（二），p.472）

[^134]: 《大般若波羅蜜多經》卷453〈60 增上慢品〉：

善現當知！諸菩薩摩訶薩應常精進修自事業，遠離生死，不著三界，於彼惡賊旃茶羅人，常應發生慈、悲、喜、捨，應作是念：「我不應起如彼惡人所起過患，設當失念如彼暫起，即應覺知令速除滅。」是故菩薩摩訶薩眾欲證無上正等菩提，當善覺知諸惡魔事，應勤精進遠離除滅如彼菩薩所起過患，勤求無上正等菩提。（大正7，287a18-25）

[^135]: 《大智度論疏》卷24：

「當親近、恭敬、供養善知識」已下，品之第二，明脩學之來必須託善友。就此中，論主云有二：第一、明三乘聖人等為人善知識，六度及實際等屬法善知識。（卍新續藏46，903a23-b1）

[^136]: 《大般若波羅蜜多經》卷453〈60 增上慢品〉：

佛告善現：「一切如來、應、正等覺是諸菩薩真善知識，一切菩薩摩訶薩眾亦是菩薩真善知識。諸有聲聞及餘善士，能為菩薩摩訶薩眾宣說開示，分別顯了布施、淨戒、安忍、精進、靜慮、般若波羅蜜多相應義趣令易解者，亦是菩薩真善知識。」（大正7，287a29-b5）

[^137]: 《大般若波羅蜜多經》卷453〈60
增上慢品〉：「復次，善現！布施波羅蜜多乃至般若波羅蜜多，與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為舍為宅，為洲為渚，為歸為趣，為父為母。」（大正7，287b24-28）

[^138]: 蜜＋（及）【宋】【元】【明】【宮】【聖】【石】。（大正25，597d，n.1）

[^139]: 《大般若波羅蜜多經》卷453〈60
增上慢品〉：「是故，善現！諸菩薩摩訶薩欲得不隨他語行、欲得不依他語住、欲斷一切有情疑、欲滿一切有情願、欲嚴淨佛土、欲成熟有情，應學般若波羅蜜多。何以故？善現！於此般若波羅蜜多甚深經中，廣說菩薩摩訶薩眾所應學法，一切菩薩摩訶薩眾皆於其中應勤修學。」（大正7，288b26-c3）

[^140]: 《正觀》（6），p.188：參見《大智度論》〈55 阿鞞跋致品〉、〈56
轉不轉品〉。

[^141]: 所說般若義，皆是阿鞞跋致相。（印順法師，《大智度論筆記》〔E022〕p.321）

[^142]: 言＝亦【宋】【元】【明】【宮】。（大正25，597d，n.5）

[^143]: 得＋（受）【聖】【石】＊。（大正25，597d，n.6）

[^144]: 《正觀》（6），p.189：《大智度論》卷76〈62
學空不證品〉（大正25，593c8-18）。

[^145]: （1）未＝末【宋】【元】【明】【宮】。（大正25，597d，n.11）

（2）案：《大正藏》原作「未」（大正25，597b2），今依【宋】【元】【明】【宮】作「末」。

[^146]: ┌有未得記 ┌具足受記因緣──知實相、具六度

阿鞞跋致 ┤ ┌不現前授記 ┴未具足受記因緣──知實相、得般若分、未具餘五

└有已得記 ┴現前授記 （印順法師，《大智度論筆記》［B029］p.169）

┌有於佛前授記

┌生死肉身 ┴有不於佛前授記

阿鞞跋致 ┴法性生身 （印順法師，《大智度論筆記》〔B027〕p.165）

[^147]: 〔相〕－【宋】【宮】【聖】【石】。（大正25，597d，n.14）

[^148]: 菩薩二處退。（印順法師，《大智度論筆記》〔E022〕p.321）

[^149]: 佛秘密法：法身佛事。（印順法師，《大智度論筆記》〔E016〕p.313）

[^150]: 折：9.毀掉，減損。（《漢語大詞典》（六），p.374）

[^151]: 薄：2.少，薄弱。10.減輕，減損。（《漢語大詞典》（九），p.572）

[^152]: 即時＝時即【宋】【元】【明】【宮】。（大正25，597d，n.19）

[^153]: 集＝習【宋】【元】【明】【宮】。（大正25，597d，n.21）

[^154]: 生＝上【宋】【宮】。（大正25，597d，n.22）

[^155]: 《大智度論疏》卷24：

「有菩薩未得無生法忍」已下，釋上初分中第二非不退相經文也。當一一說。（卍新續藏46，903c16-17）

[^156]: 此「呪」即指菩薩所作之咒願，如《摩訶般若波羅蜜經》卷18〈61
夢誓品〉說：「菩薩作是誓：『若我實從諸佛受記者，是非人當去。』」（大正8，352b14-15）

[^157]: 失＝去【宋】【元】【明】。（大正25，597d，n.23）

[^158]: 字名＝名字【宋】【元】【明】【宮】。（大正25，597d，n.25）

[^159]: 叵（ㄆㄛˇ）：1.不，不可。（《漢語大詞典》（一），p.957）

[^160]: （1） ┌不　悔──受罪畢，墮小

輕餘菩薩
┴即世悔──受罪畢，還依大出（印順法師，《大智度論筆記》〔B029〕p.169）

（2）退大取小，不得作佛。（印順法師，《大智度論筆記》〔E016〕p.313）

[^161]: （1）莂（ㄅㄧㄝˊ）：佛家文體。《康熙字典，艸部》："佛家作詩曰偈，作文曰莂。"（《漢語大字典》（五），p.3219）

（2）記莂：見「記別」。（《漢語大詞典》（十一），p.61）

（3）記別：亦作「記莂」。指佛為弟子預記死後生處及未來成佛因果、國名、佛名等事。《菩薩處胎經‧諸佛行齊無差別品》："佛復告菩薩摩訶薩：汝等欲見如來神力化不思議道，法性純熟，無男無女，善權義說，受女人身，無佛記別，魔釋梵王無真實相，汝等欲知此四眾者受別成佛乎？"（《漢語大詞典》（十一），p.60）

[^162]: 參見《正觀》（6），p.189：《摩訶般若波羅蜜經》卷11〈41
信毀品〉（大正8，304c）；《放光般若經》卷9〈42
泥犁品〉（大正8，63a）；《大般若波羅蜜多經》卷435〈39
地獄品〉（大正7，187c）；《道行般若經》卷3〈5
泥犁品〉（大正8，441b）；《大明度經》卷3〈6
地獄品〉（大正8，488a）；《摩訶般若鈔經》卷3〈5
地獄品〉（大正8，523a）；《小品般若經》卷3〈8
泥犁品〉（大正8，550c）。

[^163]: 遠＋（離）【宋】【元】【明】【宮】。（大正25，598d，n.1）

[^164]: 參見《中阿含經》卷58（211經）：

復問曰：「賢者拘絺羅！幾因幾緣生正見耶？

尊者大拘絺羅答曰：「二因二緣而生正見。云何為二？一者從他聞，二者內自思惟。是謂二因二緣而生正見。」（大正1，790c28-791a1-3）

[^165]: 《大智度論》卷12〈1 序品〉：

問曰：云何名不到彼岸？答曰：譬如渡河未到而還，名為不到彼岸。如舍利弗於六十劫中行菩薩道，欲渡布施河。時有乞人來乞其眼，舍利弗言：「眼無所任，何以索之？若須我身及財物者，當以相與！」答言：「不須汝身及以財物，唯欲得眼。若汝實行檀者，以眼見與！」爾時，舍利弗出一眼與之。乞者得眼，於舍利弗前嗅之嫌臭，唾而棄地，又以腳蹋。舍利弗思惟言：「如此弊人等，難可度也！眼實無用而強索之，既得而棄，又以腳蹋，何弊之甚！如此人輩，不可度也。不如自調，早脫生死。」思惟是已，於菩薩道退，迴向小乘，是名不到彼岸。若能直進不退，成辦佛道，名到彼岸。（大正25，145a17-b1）

[^166]: 〔諸〕－【宋】【元】【明】【宮】。（大正25，598d，n.5）

[^167]: 退大小乘，能為說大。（印順法師，《大智度論筆記》〔E022〕p.321）

[^168]: （1）《中阿含經》卷43〈2 根本分別品〉（大正01，703a-c11）。

（2）《阿毘達磨大毘婆沙論》卷179：「云何無諍行？乃至廣說。問：何故作此論？答：為欲分別契經義故，如契經說：我弟子中善現苾芻住無諍行第一。」（大正27，898a13-15）

（3）《大智度論》卷11〈1
序品〉：「舍利弗佛弟子中智慧第一，須菩提於弟子中得無諍三昧最第一。無諍三昧相，常觀眾生不令心惱，多行憐愍。諸菩薩者，弘大誓願以度眾生，憐愍相同，是故命說。」（大正25，136c26-29）

[^169]: （1）《增壹阿含經》卷44〈十不善品〉：

世尊告迦葉曰：「吾今年已衰耗，年向八十餘。然今如來有四大聲聞堪任遊化，智慧無盡、眾德具足。云何為四？所謂大迦葉比丘、君屠鉢漢比丘、賓頭盧比丘、羅云比丘。汝等四大聲聞要不般涅槃；須吾法沒盡，然後乃當般涅槃。大迦葉亦不應般涅槃，要須彌勒出現世間。所以然者？彌勒所化弟子盡是釋迦文佛弟子，由我遺化得盡有漏。」摩竭國界毘提村中，大迦葉於彼山中住；又，彌勒如來將無數千人眾前後圍遶，往至此山中，遂蒙佛恩，諸鬼神當與開門，使得見迦葉禪窟。

是時，彌勒伸右手指示迦葉，告諸人民：「過去久遠釋迦文佛弟子，名曰迦葉，今日現在，頭陀苦行最為第一。」是時，諸人民見已，歎未曾有，無數百千眾生諸塵垢盡，得法眼淨。（大正2，788c28-789a17）

（2）另參見《根本說一切有部毘奈耶雜事》卷40（大正24，409a14-19）；《大智度論》卷3〈1
序品〉（大正25，78c7-79a28），《大智度論》卷64〈43
無作實相品〉（大正25，514a24-b11）。

（3）摩訶迦葉：入滅待彌勒出。（印順法師，《大智度論筆記》〔H023〕p.416）

[^170]: 《大智度論》卷53〈26
無生品〉：「此中佛說遠道，所謂六波羅蜜菩薩道也；近道，所謂三十七品菩提道也。六波羅蜜中布施、持戒等雜，故遠；三十七品但有禪定、智慧，故近。六波羅蜜有世間、出世間，雜，故遠；三十七品、三解脫門等乃至大慈大悲，畢竟清淨，故近。」（大正25，440c16-21）

[^171]: 《大智度論疏》卷24：「波若如日，禪如月也。」（卍新續藏46，904a9）

[^172]: ┌開菩薩道──六度..............................施戒等雜故遠......有世出世故遠

開道 ┴開 佛
道──三十七品（無得方便）......但有定慧故近......畢竟清淨故近

（印順法師，《大智度論筆記》〔B017〕p.142）

[^173]: 如是＝是如【宋】【元】【明】【宮】【聖】。（大正25，598d，n.6）

[^174]: 《正觀》（6），p.189：參見《大智度論》卷71（大正25，559a11-b21）、卷62（大正25，497c3-18）。又參見：

（1）《摩訶般若波羅蜜經》卷11〈40
照明品〉（大正8，302a19-b3）、卷15〈52
知識品〉（大正8，331c24-332c26）、卷19〈63
等學品〉（大正8，358a15-20）、卷19〈65
度空品〉（大正8，361a16-20）。

（2）《放光般若經》卷9〈41 照明品〉（大正8，61a9-18）、卷12〈53
隨真知識品〉（大正8，81c15-82b15）、卷14〈64
問等學品〉（大正8，101a26-b3）、卷15〈66
牢固品〉（大正8，103b27-c1）。

[^175]: 六度：父母。（印順法師，《大智度論筆記》〔E007〕p.298）

[^176]: 參見《正觀》（6），p.190：《大智度論》卷66（大正25，526c28-527a）。

[^177]: 〔般若〕－【宋】【元】【明】【宮】。（大正25，598d，n.7）