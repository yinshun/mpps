\`1520\`慧日佛學班第08期

**《大智度論》卷54**

**〈釋天主**[^1]**品第二十七**[^2]**〉**

**（大正25，442b7-448c4）**

釋厚觀（2010.05.08）

\^【**經**】

**\$壹、諸天來集，佛常光勝諸天光明**

> **\$（壹）諸天來集**
>
> 爾時，三千大千世界諸四天王天等[^3]，各與無數百[^4]千億諸天，俱來在會中；三千大千世界諸釋提桓因等諸忉利天、須夜魔[^5]天王等諸夜魔天、刪兜率陀天王等諸兜率陀天，須涅[^6]蜜陀[^7]天王等諸妙化天、婆舍跋提天王等諸自在行天，各與無數百千億諸天，俱來在會中；三千大千世界諸梵天[^8]王，乃至首陀婆[^9]諸天[^10]等[^11]，各與無數百千億諸天，俱來在會中。
>
> **\$（貳）佛常光勝諸天光明**
>
> 是諸四天王天乃至首陀婆諸天業報生身光明，於佛常光[^12]，百分、千分、萬[^13]億分不能及一，乃至不可以算數譬喻為比。世尊光明最勝、最妙、最上第一；諸天業報光明在佛常[^14]光邊不照不現，譬如焦炷[^15]比閻浮檀金[^16]。

**\$貳、以「深入究竟住、初入般若行、般若體」等三義說般若**

> **\$（壹）帝釋以三義問般若**
>
> \`1521\`爾時，釋提桓因白大德須菩提：「是三千大千世界諸四天王天乃至首陀婆諸天，一切和合，欲聽須菩提說般若波羅蜜義。
>
> 須菩提！^（1）^菩薩摩訶薩云何應住般若波羅蜜中？
>
> ^（2）^何等是菩薩摩訶薩般若波羅蜜？
>
> ^（3）^云何菩薩摩（442c）訶薩應行般若波羅蜜？」
>
> **\$（貳）須菩提受請為說**
>
> **\$一、說法緣起**
>
> **\$（一）仗佛力而說**
>
> 須菩提語釋提桓因言：「憍尸迦！我今當承順佛意、承佛神力，為諸菩薩摩訶薩說般若波羅蜜，如菩薩摩訶薩所應住般若波羅蜜中。
>
> **\$（二）勸發菩提心**
>
> 諸天子！今未發阿耨多羅三藐三菩提心者，應[^17]當發。[^18]
>
> 諸天子！若入聲聞正位，是人[^19]不能發阿耨多羅三藐三菩提心。何以故？與生死作障隔故。是人若發阿耨多羅三藐三菩提心者，我亦隨喜。所以者何？上人應更求上法，我終不斷其功德。[^20]
>
> **\$二、正答三問**
>
> **\$（一）釋「何等是般若波羅蜜」［並答「云何應行般若波羅蜜」］**
>
> **\$※ 須菩提重述所問而答**
>
> 憍尸迦！何等是般若波羅蜜？
>
> **\$（1）應薩婆若心，以無所得空慧觀**
>
> 菩薩摩訶薩應薩婆若心，
>
> **\$A、觀五蘊等諸法無常、寂滅等**
>
> **\$（A）觀無常等十五事**
>
> ^（1）^念色無常，^（2）^念色苦，^（3）^念色空，^（4）^念色無我，念色^（5）^如病、^（6）^如疽[^21]癰[^22]、^（7）^瘡[^23]，^（8）^如箭入身，^（9）^痛[^24]、^（10）^惱、^（11）^衰、^（12）^壞，^（13）^憂、^（14）^畏、^（15）^不安，\`1522\`以無所得故；受、想、行、識亦如是。[^25]眼、耳、鼻、舌、身、意，地種、水火風空識種，觀無常乃至憂、畏、不安，是亦無所得故。
>
> **\$（B）觀寂滅等**
>
> 觀色寂滅、離、不生不滅、不垢不淨，受、想、行、識亦如是；觀地種乃至識種寂滅、離、不生不滅、不垢不淨，亦無所得故。
>
> **\$B、觀十二因緣**
>
> 復次，憍尸迦！菩薩摩訶薩應薩婆若心，觀無明緣諸行乃至老死因緣大苦聚集，亦無所得故；觀無明滅故諸行滅乃至生滅（443a）故老死滅，老死滅故憂悲愁惱大苦聚滅，以無所得故。
>
> **\$C、修行三乘法**
>
> **\$（A）修三乘共法乃至諸佛功德**
>
> 復次，憍尸迦！菩薩摩訶薩應薩婆若心，修四念處，以無所得故；乃至修佛十力、十八不共法，以無所得故。
>
> **\$（B）行六度**
>
> **\$a、行前五度**
>
> 復次，憍尸迦！菩薩摩訶薩應薩婆若心，行檀波羅蜜，以無所得故；行尸羅[^26]波羅蜜、羼提波羅蜜、毘梨耶波羅蜜、禪波羅蜜，以無所得故。
>
> **\$b、行般若──觀諸法緣起無我**
>
> 復次，憍尸迦！菩薩摩訶薩行般若波羅蜜時，作是觀：『但諸法諸法**共相**因緣潤益增長，分別校計，是中無我、無我所。』[^27]
>
> **\$\`1523\`（2）觀初迴向心與佛心互不相在、不可得**
>
> **\$A、不以世諦說**（印順法師，《大智度論筆記》［B018］p.144）
>
> 菩薩迴向心不在阿耨多羅三藐三菩提心中，阿耨多羅三藐三菩提心不在迴向心中；迴向心於阿耨多羅三藐三菩提心中不可得，阿耨多羅三藐三菩提心於迴向心中亦[^28]不可得。
>
> 菩[^29]薩雖觀一切法，亦無法可得，是名『菩薩摩訶薩般若波羅蜜』。」
>
> **\$B、以第一義諦說──皆空非心相**（印順法師，《大智度論筆記》［B018］p.144）
>
> 釋提桓因問大德須菩提：「云何菩薩迴向心不在阿耨多羅三藐三菩提心中？云何阿耨多羅三藐三菩提心不在迴向心中？云何迴向心於阿耨多羅三藐三菩提心中不可得？云何阿耨多羅三藐三菩提心於迴向心中不可得？」
>
> 須菩提語釋提桓因言：「憍尸迦！迴向心、阿耨多羅三藐三菩提心，非心；是非心相，非心相中不可迴向。是非心相常非心相，不可思議相常不可思議相，是名菩薩摩訶薩般若波羅蜜。」[^30]
>
> **\$2、佛讚所說**
>
> 爾時，佛讚須菩提言：「善哉！善哉！須菩提！汝為諸菩薩摩訶薩說般若波羅蜜，安慰諸菩薩摩訶薩心。」
>
> **\$3、須菩提自陳說意**
>
> 須菩提白佛言：「世尊！我應報恩，不應不報恩。過去諸佛及諸弟子為諸菩薩說六波羅蜜，示、教、利、喜；世尊爾時亦在中（443b）學，得阿耨多羅三藐三菩提。我今亦當為諸菩薩說六波羅蜜，示、教、利、喜，令得阿耨多羅三藐三菩提。」\^\^

【**論**】

**\$壹、諸天來集，佛常光勝諸天光明**

> **\$（壹）諸天來集**
>
> 問曰：初品中，佛放殊勝光明，諸天大集，[^31]此間何以更說？
>
> 答曰：有人言：「此是後會。」
>
> 有人言：「即是前會。」
>
> **\$（貳）佛常光勝諸天光明**
>
> 天以須菩提善能說深般若波羅蜜，諸天歡喜；以是故佛微笑，常光益更發明，諸天光\`1524\`明不復現。如日出時，星、月、燈、燭無復光明；譬如焦炷在閻浮檀金邊。

**\$（參）別釋經文**

> **\$一、釋「欲界、色界諸天」**
>
> **\$（一）欲界天**
>
> **\$1、四天王天**
>
> 「\^四天王天\^\^」者，**東方**名提多羅吒[^32]（秦言治國）[^33]，主乾闥婆及毘舍闍；**南方**名毘流離（秦言增長）[^34]，主拘槃茶[^35]及薜荔多[^36]；**西方**名毘流波叉（秦言雜語）[^37]，主諸龍王及富多那[^38]；**北方**名鞞沙門（秦言多聞）[^39]，主夜叉[^40]及羅剎[^41]。
>
> **\$2、忉利天主──釋提桓因**
>
> 「\^釋提桓因\^\^」：「釋迦」，秦言[^42]能；「提婆」，秦言天；「因提」，秦言主──合而言之「釋提婆那民」。
>
> **\$3、夜摩天**
>
> 「\^須夜磨\^\^」[^43]，夜摩天王名也，秦言妙善。
>
> **\$4、兜率陀天**
>
> 「\^刪兜率陀\^\^」，兜率陀天王名也，秦言妙足。
>
> **\$5、化樂天**
>
> 「\^須涅[^44]蜜陀\^\^」，秦言化樂。
>
> **\$6、他化自在天**
>
> 「\^婆舍跋提\^\^」，秦言他化自在天。
>
> **\$\`1525\`（二）色界天**
>
> 此間一梵天王名尸棄，秦言火[^45]。
>
> 從梵天乃至**首陀婆**[^46]**天**[^47]**------秦言淨居天**。
>
> **\$二、諸天業報生身光**
>
> 「\^業報生身光\^\^」者，
>
> **欲界天**以燈燭、明珠等施，及布施、持戒、禪定等清淨故，身常光明，不須日月。
>
> **色界天**行禪離欲，修習火三昧故，身常出妙光，勝於日月及欲界報光明。離欲天，取要言之，是諸天[^48]光明皆由心清淨故得。
>
> **\$三、釋「佛常光」**
>
> 佛常光明者，面各一丈。
>
> 諸天光明[^49]大者，雖無量由旬，於佛光邊蔽而不現。

**\$貳、以「深入究竟住、初入般若行、般若體」等三義說般若**

> **\$（壹）帝釋以三義問般若**
>
> **\$一、諸天欲聞須菩提說般若**
>
> 釋提桓因見佛神力光明，作是念：「佛光明能蔽諸天光，智慧之明亦當[^50]能破我等[^51]愚闇。」又以佛（443c）命須菩提說般若；是故言：「\^一切諸天皆大集會，欲聽須菩提說般若義。\^\^」
>
> 今大福德諸天皆集，欲聞般若義。
>
> **\$二、釋帝釋三問**[^52]
>
> 「云何是般若波羅蜜」者，是問「般若波羅蜜體」。
>
> 「云何行」者，是問「初入方便行」。
>
> 「云何住」者，問「深入究竟住」。
>
> **\$（貳）須菩提受請為說**
>
> **\$一、說法緣起**
>
> **\$（一）須菩提仗佛力而說般若**
>
> 須菩提受其語，作是答：若人飢渴，給足飲食，感恩則深；菩薩亦如是，發心求佛道，為是人說般若，則大得利益，感恩亦深，是故說般若。
>
> **\$\`1526\`（二）勸發菩提心**
>
> 未發心者當發；已入聖道者則不堪任，以漏盡、無有後生故──如是等因緣，故言「不任」。
>
> **\$※
> 因論生論：小乘若已入聖道則不堪任發菩提心，何以故言上人更應求上法**
>
> 問曰：若是人不任者，何以故言「是人若發心者，我亦隨喜，不障其功德，上人應更求上法」？
>
> 答曰：須菩提雖是小乘，常習行空故，不著聲聞道；以是故假設言：「若發心，有何咎！」
>
> 此中須菩提自說二因緣：一者、不障其福德心，二者、上人應更求上法。
>
> 以是故，上人求阿耨多羅三藐三菩提，無咎；若上人求小法，是可恥。
>
> **\$二、正答三問**
>
> **\$（一）釋「何等是般若波羅蜜」［並答「云何應行般若波羅蜜」］**
>
> **\$1、須菩提重述所問而答**
>
> 以中間傍及餘事故更稱問。[^53]
>
> **\$（1）應薩婆若心，以無所得空慧觀**
>
> 「\^何等是般若波羅蜜\^\^」者，所謂應薩婆若心，
>
> **\$A、觀五蘊等諸法無常、寂滅等**
>
> **\$（A）觀無常等十五事**
>
> **\$a、舉五蘊說**
>
> **\$（a）釋名義**[^54]
>
> 觀色「\^無常、苦、空、無我\^\^」，如先說。[^55]
>
> 觀五眾能生諸惱，故言「\^如病\^\^」。
>
> 有人聞五眾如病，謂為輕微，故言「\^如癰疽\^\^[^56]」。
>
> 有人以癰疽雖難愈，猶或可差，故言「\^如箭鏑入體，不可得出\^\^」。
>
> 有人以箭鏑在體，雖沈深難拔，良方妙術，猶可令出，故言常「\^痛\^\^」、「\^惱\^\^」。
>
> 如人著（444a）「\^衰\^\^」，常有不吉；五眾亦如是，若人隨逐，則無安隱。
>
> 以有「衰」故常懷「\^憂怖\^\^」。
>
> 是五眾如與師子虎狼共住，常懷「\^憂畏\^\^」。
>
> 是五眾無常虛誑等過故，常「\^不安隱\^\^」。
>
> **\$（b）辨法數**
>
> 問曰：五眾但有此十五種惡，更有餘事？
>
> 答曰：略說則十五，廣說則無量無邊；如《雜阿含》中呵五眾有百種罪過。[^57]
>
> **\$\`1527\`（c）應機施教，說法不定**
>
> 問曰：何以常說無常、苦、空、無我；或時說八事──如病、如癰疽[^58]等；[^59]餘七事少有說處？
>
> 答曰：
>
> **\$Ⅰ、依根性利鈍分別**
>
> 人有上、中、下。
>
> **\$（Ⅰ）上根說苦空無常無我四**（印順法師，《大智度論筆記》［B018］p.143）
>
> 為利根故說四，即入苦諦。
>
> **\$（Ⅱ）中根說如病如癰等八事**（印順法師，《大智度論筆記》［B018］p.143）
>
> 中根者，說四，則不能生厭心；說如病、如癰等八事，則生厭心。
>
> **\$（Ⅲ）下根總說痛惱等十五**（印順法師，《大智度論筆記》［B018］p.143）
>
> 鈍根人聞是八事，猶不生厭，更為說痛、惱等七事，然後乃厭。
>
> **\$（Ⅳ）結**
>
> 利根易度故，常多說四事；鈍根人時有可度者，故希[^60]說餘事。
>
> **\$Ⅱ、依凡聖分別**
>
> 上八事名為「聖行」；餘七事，凡夫、聖人共行。
>
> 初四入十六聖行[^61]故，般若中常說；又說般若，為菩薩利根故，多說聖行。
>
> **\$※ 兼說「初入方便行」**
>
> 今問「云何是[初行法]{.underline}」故，此中都說。
>
> **\$b、例同十二入、六種、十八界**
>
> 十二入乃至六種等亦應如是呵。
>
> 十八界等亦應具說，誦者忘失。所以者何？此十八界等諸法皆是五眾別名故，不應不說。[^62]
>
> **\$（B）觀寂滅等**
>
> **\$a、菩薩觀五眾等寂離、遠離、不生不滅、不垢不淨**
>
> **\$（a）菩薩利根，觀五眾等寂離，但為般若故**
>
> 若行者觀五眾等寂滅、遠離、不生不滅、不垢不淨[^63]等，此但為般若波羅蜜故，\`1528\`不合上十五說；十五事，三乘共故。
>
> **\$（b）辨菩薩與聲聞人智力之差別**
>
> **\$Ⅰ、二乘人智力薄故，不能直觀寂滅等**
>
> 聲聞人智力薄故，初始不能觀五眾若遠離、若寂滅等，但能觀無常等；入第三諦[^64]，乃能觀寂滅。
>
> **\$Ⅱ、菩薩利根，發心即觀五眾，得寂滅相**[^65]
>
> 菩薩利根故，初觀五眾，便得寂滅相。
>
> **\$（c）兼釋「以無所得故」**
>
> 「用無所得」者，常用無所得空慧觀諸法相。
>
> **\$b、般若相：五眾實相即是涅槃**
>
> 復次，釋提桓因問般若波羅蜜相，不問五眾患厭事，但說般若相。
>
> 「般若相」者，不離五眾（444b）有涅槃，不離涅槃有五眾；五眾實相即是涅槃。[^66]
>
> 是故初發心鈍根者，先用無常等觀，然後觀五眾寂滅等。
>
> **\$B、觀十二因緣**
>
> 十二因緣亦如是。
>
> **\$C、修行三乘法**
>
> **\$（A）修三乘共法乃至諸佛功德**
>
> 復次，修四念處乃至八聖道分，是共法；**應薩婆若****心、以無所得者，是名般若波羅蜜相**。
>
> 六波羅蜜乃至十八不共法，獨是大乘法。
>
> **\$（B）釋「菩薩行般若時，觀諸法更相因緣潤益增長，諸法空無我、無我所」**
>
> 問曰：應說般若波羅蜜相行，何以故中間說：「\^諸法諸法更相[^67]因緣潤益增長\^\^」？
>
> 答曰：
>
> **\$a、須菩提先說諸法無常等過，後說諸法畢竟空而宛然有**
>
> 須菩提上先說「諸法無常等過」；後說「諸法遠離、寂滅、無所得、空」；然後說「諸法雖空，從因緣和合故有」；次說「四念處乃至十八不共法行佛道」。
>
> **\$\`1529\`b、聽者聞寂滅、空等義，疑「誰能修行得佛」**
>
> 聽者作是念：「上說遠離、寂滅、空故，知非常；說十二因緣故，知不滅。而無知者、見者，誰修行是諸法得佛？」
>
> **\$c、菩薩以智慧知一切法雖空、無有作者，而從因緣故，令果報增長**
>
> 是故說菩薩作是念：「諸法空，無我、無眾生；而從因緣故，有四大、六識，是十法各各有力，能生、能起、能有所作──如地能持，水能爛，火能消，風能迴轉，識能分別。
>
> 是十法各有所作，眾生顛倒故，謂是人作、我作；如皮骨和合故有語聲，或者謂人語。
>
> 如火燒乾竹林，出大音聲，此中無有作者；又如木人、幻人、化人，雖能動作，無有作者──此十法亦如是。
>
> 前生法，後生法，因緣[^68]──或共生因緣，或相應因緣，或報因緣等，[^69]常修常集因緣，令果報增長；如春殖[^70]果樹，隨時溉灌，華果繁茂。
>
> 以智慧分別，知一切諸法無有作者。」
>
> **\$（2）觀初迴向心與佛心互不相在、不可得**
>
> **\$A、略述**
>
> 菩薩初發意迴向與佛心作因緣；而初發意迴向時未有佛心，佛心中無初迴向心；雖無，而能作因緣。
>
> **\$B、菩提心、回向心，互不相在**（印順法師，《大智度論筆記》［F018］p.144）
>
> 問曰：若初發心迴向時無菩提心者，何所迴向？
>
> \`1530\`答曰：
>
> **\$（A）不以世諦說**（印順法師，《大智度論筆記》［B018］p.144）
>
> **\$a、諸法非常非無常，不應言「迴向心已滅，云何與菩提作因」**（［B018］p.144）
>
> 般（444c）若波羅蜜實相中，諸法非常相、非無常相，非有相、非無相，故不應難言：「迴向心已滅無所有，云何與菩提作因？」
>
> **\$b、諸法非生滅非不生滅，不應言「菩提不生不滅、無所有，何所迴向」**（［B018］p.144）
>
> 若諸法不生不滅、非不生非不滅，云何以不生不滅作難「無菩提心，何所迴向」？
>
> **\$c、菩提非三世相，不應言「未來無菩提，何所迴向」**（印順法師，《大智度論筆記》［B018］p.144）
>
> 復次，佛自說菩提相非過去、非未來、非現在，[^71]云何難言「未來無菩提故，何所迴向」？
>
> **\$d、三世互不相離，一如無二，云何說二心互不相在**（印順法師，《大智度論筆記》［B018］p.144）
>
> 復次，如〈如品〉中說：「\^過去世不離未來世，未來世不離過去世，過去世如、未來世如，一如無二。\^\^」[^72]云何說「菩提心不在迴向心中，迴向心不在菩提心中」？
>
> 但菩薩聞是[^73]讚歎佛法，發心愛樂：「我所有功德，皆迴向佛道。」從發心已來，乃至佛道，修是功德，不休不息；用如幻、如夢無所得故，是名「菩薩般若波羅蜜」；能知諸法因緣生果報而無有定相。
>
> **\$（B）以第一義諦說──皆空非心相**（印順法師，《大智度論筆記》［B018］p.144）
>
> **\$a、須菩提以第一義諦答帝釋之問**
>
> 釋提桓因難：「何以故迴向心不在菩提心中可得，菩提心不在迴向心中可得？」[^74]
>
> 須菩提不以世諦如幻、如夢說，但以第一義諦說：「是二心皆空，非心相。」[^75]
>
> 何以故？諸法畢竟空中，無是心非心。如是法，云何可有迴向？
>
> 若有二法，可有迴向；譬如乘車西行，南有止宿處，故迴[^76]車趣向。車與迴向\`1531\`處異故，可有迴向；不得但有車而言迴向，無異故。
>
> **\$b、迴向心、菩提心皆非心非心相，亦無是非心故不可思議**
>
> 「\^非心相常非心相\^\^」者，須菩提意謂：「是心相如常住，不生不滅，不垢不淨。」
>
> 以非心相故非心，亦無是非心，是故說「不可思議」；不可思議亦常不可思議，不可籌量思惟取相。
>
> **\$（C）結成：諸法緣起性空，空有無礙**
>
> 以是因緣故，阿耨多羅三藐三菩提所因心似果，不似則不能生。若初心不淨，後不能發淨心；如鍊鐵不能（445a）成金。[^77]
>
> **\$2、佛讚所說**
>
> **\$（1）歎須菩提能善說般若**
>
> 佛以須菩提深入因緣般若波羅蜜中，此是般若波羅蜜名也──以能深得諸法因緣故，即以為名；無有違錯故，於大眾中讚言：「善哉！善哉！汝是小乘人，而能善說深般若波羅蜜！」
>
> **\$（2）讚須菩提能安慰諸菩薩心**
>
> 「\^安慰諸菩薩心\^\^」者，以般若波羅蜜教[^78]諸菩薩，汝莫自以煩惱未盡，未成佛道故而自懈廢！諸法[^79]無礙，初心、後心無有異相，但勤精進，則成佛道。

**\$3、須菩提自陳說意**

> **\$（1）釋「我應報恩」**
>
> 「\^我應報恩\^\^」者，
>
> **\$A、報法恩故**
>
> 須菩提作是念：「我行此諸法實相，得脫老病死苦，我云何不念是法大恩？」以是故常樂說法[^80]。
>
> **\$B、報釋尊恩故**
>
> 復次，佛有大悲心，樂說法度眾生；我以佛恩故得道，我亦助佛說法度眾生，是為報恩。
>
> **\$C、報三寶恩故**
>
> 又知今世尊因過去諸佛得成佛道，是故我亦愛敬過去佛；如子愛敬父故，亦愛重於祖。又[^81]亦愛敬過去諸菩薩及弟子，能說法教示故，今世尊亦因此得成。
>
> 須菩提深心信三寶，故說：「我知今世尊及法，過去諸佛及弟子恩。」
>
> 法即是**法寶**，今佛、過佛即是**佛寶**，諸菩薩及弟子即[^82]是**僧****寶**。
>
> **\$（2）釋「六度」［舉如前說］**
>
> \`1532\`六波羅蜜，如先說。[^83]
>
> **\$（3）釋「示、教、利、喜」**
>
> **\$A、示**
>
> 「\^示\^\^」者，示人好醜、善不善、應行不應行；生死為醜，涅槃安隱為好。分別三乘，分別六波羅蜜──如是等名「示」。
>
> **\$B、教**
>
> 「\^教\^\^」者，教言「汝捨惡行善」──是名[^84]「教」。
>
> **\$C、利**
>
> 「\^利\^\^」者，未得善法味故，心則退沒；為說法引導令出：「汝莫於因時求果！汝今雖勤苦，果報出時，大得利益！」令其心利，故名「利」。
>
> **\$D、喜**
>
> 「\^喜\^\^」者，隨其所行而讚歎之，令其心喜；若樂布施者，讚布施則喜──故名「喜」。
>
> 以此四事，莊嚴說法。
>
> \^【**經**】
>
> **\$（二）釋「云何應住般若波羅蜜中」**
>
> 爾時，須菩提語釋提桓因言：「憍尸迦！汝（445b）今當聽菩薩摩訶薩般若波羅蜜中如所應住、所不應住。[^85]
>
> **\$1、明「應如是住」**
>
> **\$（1）五蘊空與菩薩空無二無別**
>
> 憍尸迦！色、色空，受......，想......，行......，識、識空，菩薩、菩薩空。是色空、菩薩空，不二不別；受......，想......，行......，識空、菩薩空，不二不別。
>
> 憍尸迦！菩薩摩訶薩般若波羅蜜中應如是住。
>
> **\$（2）六根空乃至十二因緣空與菩薩空無二無別**
>
> **\$A、六根**
>
> 復次，眼、眼空，乃至意、意空，菩薩、菩薩空；眼空乃至菩薩空，不二不別。
>
> **\$B、六塵**
>
> 六塵亦如是。
>
> **\$C、六大種**
>
> 地種、地種空，乃至識種、識種空，菩薩、菩薩空。
>
> 憍尸迦！地種空乃至識種空、菩薩空，不二不別。
>
> \`1533\`憍尸迦！菩薩摩訶薩般若波羅蜜中應如是住。
>
> **\$D、十二因緣**
>
> 無明、無明空，乃至老死、老死空；無明滅、無明滅空，乃至老死滅、老死滅空；菩薩、菩薩空。
>
> 憍尸迦！無明空乃至老死空，無明滅空乃至老死滅空，菩薩空，不二不別。
>
> 憍尸迦！菩薩摩訶薩般若波羅蜜中應如是住。
>
> **\$（3）六度乃至一切種智之空與菩薩空無二無別**
>
> 檀波羅蜜乃至般若波羅蜜，內空乃至無法有法空，四念處乃至十八不共法，一切三昧門、一切陀羅尼門，聲聞乘、辟支佛乘、佛乘，聲聞、辟支佛、菩薩、佛，亦如是。
>
> 一切種智、一切種智空，菩薩、菩薩空；一切種智空、菩薩空，不二不別。
>
> **\$（4）結**
>
> 憍尸迦！菩薩摩訶薩般若波羅蜜中應如是住。」
>
> **\$2、明「所不應住」**
>
> 爾時，釋提桓因問須菩提：「云何菩[^86]薩般若波羅蜜中所不應住？」
>
> **\$（1）廣說不應住**
>
> **\$A、以有所得故，於五蘊乃至一切種智皆不應住**
>
> 須菩提言：「憍尸迦！菩薩摩訶薩不應色中住，以有所得故；不應受、想、行、識中住，以有所得故。不應眼中住乃至不應意中住，不應色中住乃至不應法中住，眼識乃至意識、眼觸乃至意觸、眼觸因緣生受乃至意觸因緣生受中不應住，以有所得故。地種乃至識種中不應住，以有所得故。檀波羅蜜乃至般若波羅蜜、（445c）四念處乃至十八不共法中不應住，以有所得故。須陀洹果中不應住，以有所得故；乃至阿羅漢果、辟支佛道、菩薩道、佛道、一切種智不應住，以有所得故。
>
> **\$B、於五蘊常、無常等門不應住**
>
> 復次，憍尸迦！菩薩摩訶薩，色是常不應住，色是無常不應住；受、想、行、識亦如是。
>
> 色若樂若苦、若淨若不淨、若我若無我、若空若不空、若寂滅若不寂滅、若離若不離不應住，以有所得故；受、想、行、識亦如是。
>
> **\$C、於三乘之無為果相及其福田不應住**
>
> 復次，憍尸迦！菩薩摩訶薩，須陀洹果無為相、斯陀含果無為相、阿那含果無為相、阿羅漢果無為相不應住，辟支佛道無為相、佛道無為相不應住。須陀洹福田不應住，斯陀含、阿那含、阿羅漢、辟支佛、佛福田不應住。
>
> **\$D、於菩薩初地乃至十地不應住**
>
> 復次，憍尸迦！菩薩摩訶薩初地中不應住，以有所得故；乃至第十地中不應住，以有所得故。
>
> **\$\`1534\`E、於菩薩初發心、具足六度乃至得諸佛功德相好等皆不應住**
>
> 復次，菩薩摩訶薩住初發心中，我當具足檀波羅蜜不應住，乃至我當具足般若波羅蜜不應住。[^87]具足六波羅蜜當入菩薩位，不應住；入菩薩位已，當住阿鞞跋[^88]致地，不應住；菩薩當具足五神通，不應住，以有所得故。菩薩住五神通已，我當遊無量阿僧祇佛界[^89]，禮敬、供養諸佛，聽法；聽法已，為他人說──菩薩摩訶薩如是不應住，以有所得故。[^90]
>
> 如諸佛世界嚴淨，我亦當莊嚴世界，不應住，以有所得故。
>
> 成就眾生，令入佛道，不應住；到無量阿僧祇世界諸佛所，尊重、愛敬、供養，以香華、瓔珞、澤[^91]香、搗[^92]香、幢幡、華蓋、百千億種寶衣供養諸佛，不應住，以有所得故。
>
> 我當令無量阿僧祇眾生發阿耨多羅三藐三菩提心，如是菩薩不應住；我當生五眼：（446a）肉眼、天眼、慧眼、法眼、佛眼，不應住；我當生一切三昧門，不應住；隨所欲遊戲諸三昧，不應住；我當生一切陀羅尼門，不應住。我當得佛十力，不應住；我當得四無所畏、四無礙智、十八不共法，不應住；我當具足大慈大悲，不應住；我當具足三十二相，不應住；我當具足八十隨形好，不應住，以有所得故。
>
> **\$F、於八人乃至作諸佛事等皆不應住**
>
> 是八人──是信行人、是法行人，如是不應住；須陀洹極七世生不應住；家家不應住；須陀洹命終垢盡不應住；須陀洹中間入涅槃不應住；是人向斯陀含果證不應住；是人斯陀含，一往[^93]來入涅槃不應住；是人向阿那含果證不應住；斯陀含一種不應住；是人阿[^94]那含，彼間入涅槃，不應住；是人向阿羅漢果證不應住；是人阿羅漢今世入無餘涅槃不應住；是辟支佛不應住；過聲聞、辟支佛地，我當住菩薩地，不應住；道種智中不應住，以有所得故。一切種、一切法知已，斷諸煩惱及習，不應住；佛得阿耨多羅三藐三菩提，當轉法輪，不應住；作佛事，度無量阿僧祇眾生入涅槃，不應住。[^95]
>
> **\$\`1535\`G、修四神足住壽無量不應住**
>
> 四如意足中不應住；入是三昧，住如恒河沙等劫壽，不應住；我當得壽命無殃[^96]數劫，不應住。
>
> **\$H、於相好莊嚴乃至諸希有勝事中不應住**
>
> 三十二相，一一相百福莊嚴[^97]，不應住；我一世界如十方恒河沙等世界，不應住；我三千大千世界純是金鋼[^98]，不應住；使[^99]我菩提樹當出如是香，眾生聞者[^100]，無有婬欲、瞋恚、愚癡，亦無聲聞、辟支佛心，是一切人必當得阿耨多羅三藐三菩提；若眾生聞是香者，身病、意病皆悉除盡，不應住。
>
> **\$I、無有五蘊乃至無有諸佛功德名字，皆不應住**
>
> 當使我世界中無有色受想行識名（446b）字，不應住；當使我世界中無有檀波羅蜜名字乃至無有般若波羅蜜名字，當使我世界中無有四念處名字乃至無有十八不共法名字，亦無須陀洹名字乃至[^101]無有佛名字，不應住，以有所得故。
>
> **\$（2）釋不住因緣**
>
> 何以故？諸佛得阿耨多羅三藐三菩提時，一切諸法無所得故。[^102]
>
> **\$（3）結**
>
> \`1536\`如是，憍尸迦！菩薩於般若波羅蜜中不應住，以無所得故。」[^103]
>
> **\$3、結成：菩薩應如佛住不住法中**
>
> 爾時，舍利弗心念：「菩薩今云何應住般若波羅蜜中？」
>
> 須菩提知舍利弗心所念，語舍利弗言：「於汝意云何？諸佛何所住？」[^104]
>
> 舍利弗語須菩提：「諸佛無有住處──諸佛不色中住，不受、想、行、識中住；不有為性中住，不無為性中住；不四念處中住，乃至不十八不共法中住；不一切種智中住。」
>
> 「舍利弗！菩薩摩訶薩般若波羅蜜中應如是住──如諸佛住於[^105]諸法中，非住非不住。
>
> 舍利弗！菩薩摩訶薩般若波羅蜜中應如是學：我當**住不住法**故。」\^\^[^106]
>
> 【**論**】者言[^107]：
>
> **\$（二）釋「云何應住般若波羅蜜中──深入究竟住」**
>
> **\$1、明「應如是住」**
>
> **\$（1）五蘊空與菩薩空無二無別**
>
> **\$A、明五蘊相空**
>
> 「般若波羅蜜中住」者，所謂五眾、五眾相空。
>
> **\$B、述空因緣**
>
> **\$（A）以十八空觀故**
>
> 「五眾相空」者，以十八空觀故。
>
> **\$（B）以人法二空故**
>
> 復次，《般若波羅蜜經》中說空義，五眾相空；但凡夫顛倒故，取五眾相，五眾和合中取菩薩相。
>
> 般\`1537\`若波羅蜜中，以眾生空除眾生，即是無菩薩相；以法空除五眾，則無五眾相。
>
> 二空無有別異，故言：「五眾空、菩薩空，無二無別。」如栴檀火滅、糞草木火滅，滅法無異──取未滅時相於滅時說，故有別異；於滅中則無異。[^108]
>
> **\$（2）例餘法**
>
> 乃至一切種智亦如是。

**\$2、明「所不應住」**

> **\$（1）廣說不應住**
>
> **\$A、以有所得故，於五蘊乃至一切種智皆不應住**
>
> **\$（A）舉五蘊說**
>
> **\$a、標義**
>
> 「不應住」者，所謂五眾中不應住。
>
> **\$b、以有所得故不應住**
>
> 問曰：應說如住義，何以故說「不住」？
>
> 答曰：若能於五眾中心離不住，（446c）則是住義。[^109]是故說：「以有所得故不應住。」
>
> **\$（B）例餘法**
>
> 乃至一切種智亦如是。
>
> **\$B、於五蘊常、無常等門不應住**
>
> 先說「五眾中不應住」，不知以何門不應住；今說「常、無常等門中不應住，乃至遠離不應住」。
>
> **\$C、於三乘之無為果相及其福田不應住**
>
> **\$（A）明三乘無為果相不應住**
>
> **\$a、辨教說次第**
>
> 問曰：須陀洹果等無為相不應住，有何次第？
>
> 答曰：菩薩先觀諸法空無所有，心退沒，欲取涅槃──涅槃即是無為相，是故今說「須陀洹果等無為相不應住」。
>
> **\$b、釋經文大意**
>
> 若是須陀洹果**無為相**，則無法可著，何所愛？何所取？
>
> 若是**有為相，**有為相則虛誑無實，亦不應住。
>
> 是故說「須陀洹果無為相不應住，乃至佛無為相不應住亦如是。」
>
> **\$（B）明三乘福田不應住**
>
> **\$a、二乘福田不應住之理由**
>
> 如菩薩欲行佛道，初行檀波羅蜜，應求福田。所以者何？福田因緣功德故，所願得滿。如種良田，則所收益多；如佛說：「餘田果報有量，賢聖田無量，果報亦無量。」
>
> \`1538\`菩薩聞是須陀洹等福田果報無量故，便欲作須陀洹；以是故說：「須陀洹福田不應住，乃至辟支佛亦如是。」
>
> **\$b、佛福田不應住之理由**
>
> 問曰：二乘小故，應過不住，佛福田何故[^110]不住？
>
> 答曰：菩薩法，於諸法應平等；若以佛為大、眾生為小，則破等法相。
>
> 復次，空故，一切處不應住。
>
> 復次，菩薩應[^111]等心布施；若分別福田，則破大悲，亦破三分清淨布施。[^112]
>
> **\$D、於菩薩初地中乃十地不應住**
>
> 「\^初地中不應住\^\^」者，若不捨初地，則不得二地；求大益故，應捨小利。
>
> 復次，以著心取相故不應住。
>
> 乃至第十地[^113]亦如是。
>
> **\$E、於菩薩初發心、具足六度乃至得諸佛功德相好等皆不應住**
>
> **\$（A）釋疑：菩薩發心應行六度，得不退轉，以神通至諸佛國供養諸佛，云何言不應住**
>
> 問曰：若菩薩摩訶薩法──從初發心應行六波羅蜜，行六波羅蜜故入法位，入法位故應住阿鞞跋致地，住阿鞞跋致地已，應起五神通、供養十方諸佛──（447a）如後廣說；[^114]今何以故皆言「不應住」？
>
> 答曰：不破清淨住，但破計我邪見取相心住；譬如治田，去其穢草。[^115]
>
> 復次，為斷法愛故，不應住；不欲違諸佛說**畢竟空智慧故，不應****住**。
>
> 若以方便不著心，憐愍眾生故，雖住無咎。
>
> **\$（B）例餘得諸佛功德相好等亦不應住**
>
> 乃至八十種隨形好亦如是。
>
> **\$F、於八人乃至作諸佛事等皆不應住**
>
> **\$（A）詳釋二乘果位**[^116]
>
> ^（1）^「八人」[^117]者，所謂見諦道中信行、法行。[^118]
>
> ^\`1539\`（2）^須陀洹，極久七世生；[^119]有須陀洹今世煩惱盡，得阿羅漢。
>
> ^（3）^有家家[^120]須陀洹，三世生；三世生已，入涅槃。
>
> ^（4）^有中間須陀洹，除第三[^121]，餘中間入涅槃。
>
> 住六無礙、五解脫中者，皆是須陀洹、向斯陀含。[^122]
>
> ^（5）^斷欲界六種結，生天上，從天上來生人間入涅槃，名「斯陀含」。[^123]
>
> ^（6）^斷欲界第七分結，名「向阿那含」。
>
> ^（7）^斷第八分結，亦名「向阿那含」，又名「一種子斯陀含」──此間死，彼間生，入涅槃。[^124]
>
> ^（8）^能斷欲界一切結使，名「阿那含」──此間死，生色無色界，入涅槃，更不復來生。[^125]
>
> ^（9）^有今世滅阿那含，有中陰滅阿那含，有即生時入涅槃阿那含，有生已修起諸行入涅槃阿那含，有不勤求諸行入涅槃阿那含，有上行乃至阿迦貳吒[^126]阿那含，有生無色界入涅槃阿那含，[^127]有得身證[^128]入涅槃阿那含──是名「阿那\`1540\`含」，亦名「向阿羅漢」。[^129]
>
> ^（10）^阿羅漢[^130]有九種[^131]，漏盡捨身時，名「入無餘涅槃」。
>
> **\$（B）餘法例前說**
>
> 過聲聞、辟支佛地，住菩薩地；道種智，一切種智，知一切法；斷一切煩惱及習；成佛轉法輪；三十二相；莊嚴世界，度無量眾生；無量壽命──皆如先論議中說。[^132]
>
> **\$\`1541\`G、修四神足住壽無量不應住**
>
> 聲聞人善修四如意足，得是三昧力，能住壽若一劫、若減一劫。
>
> 菩薩善修四如（447b）意三昧，若欲如恒河沙劫壽，亦得如意。
>
> **\$H、於相好莊嚴乃至諸希有勝事中不應住**
>
> 「\^三千大千世界純是金剛\^\^」者，餘世界雖底有金剛及佛所行所坐處有金剛，而餘處皆無；是菩薩所願：世界皆是金剛。
>
> 「菩提樹香[^133]度眾生」者，如先義中說。[^134]
>
> **\$I、無有五蘊乃至無有諸佛功德名字，皆不應住**
>
> **\$（A）舉證：有世界不須分別說諸法名字之事例**
>
> 問曰：此中事雖希有，皆可信；無有色受想行識名字，無檀波羅蜜名字乃至佛名字，是難可信！
>
> 答曰：有世界，大福德智慧人生處，樹木、虛空、土地、山水等常出諸法實相之音──所有法皆是不生不滅、不淨不垢、空無相無作等；眾生生便聞是音，自然得無生法忍。如是世界中，不須分別說諸法名字，所謂是五眾、十二入等，檀波羅蜜乃至十八不共法，須陀洹乃至諸佛。
>
> 是世界中[^135]眾生皆有三十二相、八十隨形好莊嚴身，無量光明，一種道，一種果。
>
> **\$（B）明不應住之理由**
>
> 是中不應住者，菩薩自念：「我能生如是世界，則生高心，以是故不應取相住。」[^136]
>
> **\$（2）釋不住因緣**
>
> 此中須菩提自說不住因緣：「諸佛得佛道時，於諸法中不得定實相故，當何所住！」
>
> **\$3、結成：菩薩應如佛住不住法中**
>
> 今舍利弗作是念：「若都無所住，當住何處得成佛道？」
>
> 須菩提知舍利弗心之[^137]所念，語舍利弗：「諸菩薩皆是佛子，子法應如父所行。」
>
> 諸佛心於一切法中無所住，所謂色乃至一切種智；菩薩亦應如是學，用無所住心行般若波羅蜜。
>
> \`1542\`如諸佛**無所住心**中亦不住、**非****不住心**中亦不住，畢竟清淨故。[^138]
>
> 諸菩薩亦應隨佛住，畢竟清淨故，諸菩薩亦應隨佛學。

\^【**經**】

**\$參、顯般若義甚深**

> **\$（壹）般若畢竟空，無名言、無聽、無說**
>
> **\$一、諸天述般若義深甚於夜叉語**
>
> 爾時，會中有諸天子作是念：「諸夜叉言語[^139]字句所說，尚可了知；須菩提所說言語[^140]（447c）、論義解釋般若波羅蜜，了[^141]不可知！」
>
> **\$二、須菩提明一切法如幻如化，無說者、無聽者、無知者**
>
> **\$（一）標宗**
>
> 須菩提知諸天子心所念，語諸天子：「不解不知耶？」
>
> 諸天子言：「大德！不解不知。」
>
> 須菩提語諸天子：「汝等法應不知！我無所論說，乃至不說一字，亦無聽者。何以故？諸字非般若波羅蜜，般若波羅蜜中無聽者，諸佛阿耨多羅三藐三菩提無字無說。[^142]
>
> **\$（二）舉喻**
>
> **\$1、如化喻**
>
> 諸天子！如佛化作化人，是化人復化作四部眾──比丘、比丘尼、優婆塞、優婆夷，化人於四部眾中說法。於汝意云何？是中有說者、有聽者、有知者不？」
>
> 諸天子言：「不也！大德！」
>
> 須菩提言：「一切法皆如化，此中無說者、無聽者、無知者。
>
> **\$2、如夢喻**
>
> 諸天子！譬如人夢中見佛說法。於汝意云何？是中有說者、有聽者、有知者不？」
>
> 諸天子言：「不也！大德！」
>
> 須菩提語諸天子：「一切法皆如夢，無說、無聽、無知者。
>
> **\$3、如響喻**
>
> 諸天子！譬如二人在大深澗[^143]，各住一面，讚佛法眾，有二嚮[^144]出。於諸天子意云\`1543\`何？是二人[^145]嚮展轉相解不？」
>
> 諸天子言：「不也！大德！」
>
> 須菩提語諸天子：「一切法亦如是，無說、無聽、無知者。[^146]
>
> **\$4、如幻喻**
>
> 諸天子！譬如工幻師，於四衢道中，化作佛及四部眾，於中說法。於諸天子意云何？是中有說者、有聽者、有知者不？」
>
> 諸天子言：「不也！大德！」
>
> 須菩提語諸天子：「一切諸法如幻，無說者、無聽者、無知者。」
>
> **\$（貳）顯諸法、諸法性非深非妙**
>
> 爾時，諸天子心念：「須菩提所說，欲令易解，轉深轉妙！」
>
> 須菩提知諸天子心所念，語諸天子言：「色非深非妙，受想行識非深非妙；色性非深非妙，受想行識性非深非妙。[^147]眼性乃至意性，色性乃至法性，眼界性乃至意界性，眼識乃至意識，眼觸乃至意觸，眼觸因緣（448a）生受乃至意觸因緣生受，檀波羅蜜乃至般若波羅蜜，內空乃至無法有法空，四念處乃至十八不共法，一切諸三昧門、一切陀羅尼門，乃至一切種智、一切種智性，非深非妙。」
>
> **\$（參）雖說諸法而實無說者，亦無聽者、知者，依此得證三乘聖果**
>
> 諸天子復作是念：「是所說法中，不說色，不說受想行識；[^148]不說眼乃至意觸因緣生受；不說檀波羅蜜乃至般若波羅蜜；不說內空乃至無法有法空；不說四念處乃至十八不共法；不說陀羅尼門、三昧門乃至一切種智；不說須陀洹果乃至阿羅漢果，不說辟支佛道，不說阿耨多羅三藐三菩提道──是法中不說名字語言。[^149]」
>
> 須菩提知諸天子心所念，語諸天子言：「如是！如是！諸天子！是法中，諸佛得[^150]阿耨多羅三藐三菩提不可說相，是中亦無說者、無聽者、無知者。
>
> 以是故，諸天子！善男子、善女人欲住須陀洹果、欲證須陀洹果者，是人不離是忍；斯陀含、阿那含、阿羅漢果、辟支佛道、佛道，欲住、欲證，不離是忍。[^151]
>
> \`1544\`如是，諸天子！菩薩摩訶薩從初發心，般若波羅蜜中應如是住，以無說、無聽故。」\^\^

【**論**】

**\$參、顯般若義甚深**

> **\$（壹）般若畢竟空，無名言、無聽、無說**
>
> **\$一、諸天述般若義深甚於夜叉語**
>
> **\$（一）釋疑：云何以夜叉語比喻般若甚深**
>
> 問曰：諸夜叉語雖隱覆不正，而事則鄙近[^152]；說深般若波羅蜜，雖用常辭，而幽旨[^153]玄遠[^154]──事異趣[^155]乖[^156]，何以相況[^157]？
>
> 答曰：
>
> **\$1、諸天以人所不解類比未悟**
>
> 諸天適[^158]以人所不解況[^159]已[^160]未悟，不必事趣皆同以為喻也。
>
> **\$2、夜叉語難解猶尚可知，般若倍復甚深難解，故以夜叉語為喻**
>
> 有人言：天帝九百九十九門，門皆以十[^161]六青[^162]衣夜叉守之。此諸夜叉語言浮偽[^163]，情[^164]趣[^165]妖[^166]諂[^167]，諸天賤[^168]之，不以在意[^169]，是故不解其言；[^170]而其意況[^171]，可\`1545\`不須言辯[^172]而識[^173]，故言「尚可了知」。今聞深般若，言似可及，而玄旨[^174]（448b）幽邃[^175]，尋[^176]之雖深而失之[^177]逾[^178]遠，故以夜叉言況其叵[^179]知。
>
> **\$（二）般若畢竟空義，無有定相，不可取故甚深**
>
> 又[^180]以夜叉語雖難解，眼見相，傳[^181]以[^182]其言，度[^183]其心，則皆可知；譬如深淵駛[^184]水，得船可渡[^185]。
>
> 須菩提所說般若波羅蜜，畢竟空義，無有定相，不可取，不可傳譯得悟；不得言「有」，不得言「無」，不得言「有無」，不得言「非有非無」，「非[^186]非有非非無」亦無，一切心行處滅、言語道斷故。[^187]是故諸天子驚[^188]疑[^189]迷悶[^190]。
>
> **\$\`1546\`二、須菩提明一切法如幻如化，無說者、無聽者、無知者**
>
> **\$（一）標宗**
>
> 須菩提答諸天子：「汝所不解者，汝[^191]自應爾！是法無所一[^192]說，乃至不說一字可著可取；無字無語，是諸佛道。」何以故？是名字皆空，虛誑無實；如破色、名字中說。[^193]
>
> 用名字則有語言；若無名字，則無語言。
>
> **\$（二）舉喻明理**
>
> 諸天子作是念：「若無說、若無聽，今日和合聚會，為[^194]何所作？」
>
> 須菩提欲解此義故，以譬喻明之。
>
> **\$（貳）顯諸法、諸法性非深非妙**
>
> 諸天子復作是念：「欲以譬喻解悟我等，而此譬喻轉更深妙！」
>
> 譬喻以麁喻細、以定事明不定，今此譬喻亦微妙無定相。
>
> 須菩提知諸天子心，於深般若中迷沒不能自出，是故說：「般若波羅蜜不異五眾，五眾實相即是般若波羅蜜。[^195]今是五眾非深非妙，乃至一切種智非深非妙。」
>
> **\$（參）雖說諸法而實無說者，亦無聽者、知者，依此得證三乘聖果**
>
> 諸天子爾時深知須菩提口雖說色、心無所說，乃至阿耨多羅三藐三菩提亦如是。
>
> 須菩提知諸天子心，答言：「如是！如是！非我獨爾！佛得菩提時亦無說，寂滅相實無說者、聽者。是故須陀洹果乃至佛道皆因無為法而有；離是法、離[^196]是忍，則無須陀洹，乃至佛道亦如是。[^197]
>
> 菩薩初發心乃至得佛，於其中間，一切（448c）法無說、無聞。」
>
> 諸觀滅故、語言斷故「不可說」，不可說故「不可聽」，不可聽故「不可知」，不可知故於一切法無受無著，則入涅槃[^198]。[^199]

[^1]: 主＝王【元】【明】。（大正25，442d，n.17）

[^2]: （（大智度論...四））十六字＝（（大智度論卷第五十四釋第二十七品問住品））十八字【宮】，（（大智度經論卷第五十四釋第二十六品））十六字【聖】，（（大智度論卷第五十六釋第二十七品天主品））十八字【石】。（大正25，442d，n.16）

[^3]: 〔等各〕－【宋】【元】【明】【宮】【聖】【石】。（大正25，442d，n.21）

[^4]: 百千＋（萬）【石】。（大正25，442d，n.22）

[^5]: 魔＝摩【宋】【元】【明】【宮】【聖】【石】。（大正25，442d，n.23）

[^6]: 涅＝洹【聖】。（大正25，442d，n.24）

[^7]: 〔陀〕－【宮】【聖】。（大正25，442d，n.25）

[^8]: 〔天〕－【宋】【元】【明】【宮】。（大正25，442d，n.29）

[^9]: 婆＝會【宋】【元】【明】【宮】＝天【石】。（大正25，442d，n.30）

[^10]: 《大智度論》卷54〈27
    天主品〉：「\^首陀婆天（秦言**淨居天**）。\^\^」（大正25，443b20）

[^11]: 〔等〕－【宋】【元】【明】【宮】【聖】【石】。（大正25，442d，n.31）

[^12]: 《大智度論》卷8〈1
    序品〉：「\^問曰：云何為常光？答曰：佛身四邊各一丈光明，菩薩生便有此，是三十二相之一，名為丈光相。」\^\^（大正25，114c18-20）

[^13]: （千）＋萬【宋】【元】【明】【宮】【聖】。（大正25，442d，n.32）

[^14]: 〔常〕－【宋】【元】【明】【宮】【聖】。（大正25，442d，n.35）

[^15]: 炷（\^ㄓㄨˋ\^\^）：1.燈炷，燈心。2.指燈，燭。（《漢語大詞典》（七），p.55）

[^16]: 《大智度論》卷35〈3
    習相應品〉：「\^如**閻浮提**者，**閻浮**，樹名，其林茂盛，此樹於林中最大。**提**名為洲。此洲上有此樹林；林中有河，底有金沙，名為**閻浮檀金**；以閻浮樹故，名為閻浮洲。此洲有五百小洲圍繞，通名閻浮提。\^\^」（大正25，320a24-28）

[^17]: 應當發＝今應當發心【元】【明】【石】。（大正25，442d，n.38）

[^18]: ┌未發無上心者 ──今應當發

    > 般若當機 ┤ ┌不能發心───────與生死作障隔故

    └已入聲聞正位 ┴若能發心，我亦隨喜──上人應求上法，不斷其功德

    > （印順法師，《大智度論筆記》［B017］p.143）

[^19]: 〔人〕－【聖】。（大正25，442d，n.39）

[^20]: 《大般若波羅蜜多經》卷425〈25
    帝釋品〉：「\^憍尸迦！汝諸天等未發無上菩提心者今皆應發。憍尸迦！諸有已入聲聞、獨覺正性離生，不復能發大菩提心。何以故？憍尸迦！彼於生死已結界故。此中若有能於無上正等菩提發心趣者，我亦隨喜。何以故？憍尸迦！諸有勝人應求勝法，我終不障他勝善品。\^\^」（大正7，134b7-13）

[^21]: （1）疽＝敗【宋】【宮】【石】，＝𧴫【聖】。（大正25，442d，n.42）

    > （2）《摩訶般若波羅蜜經》卷7〈27
    > 問住品〉：「\^念色如病、**如敗癰瘡**。\^\^」（大正8，273c7）

[^22]: 癰＝如癰如【元】【明】。（大正25，442d，n.43）

[^23]: 瘡＝如創【石】。（大正25，442d，n.44）

[^24]: 痛＝病【聖】。（大正25，442d，n.45）

[^25]: 《大般若波羅蜜多經》卷425〈25
    帝釋品〉：「\^憍尸迦！若菩薩摩訶薩發一切智智相應之心，以無所得而為方便，思惟色乃至識，^（1）^若無常、^（2）^若苦、^（4）^若無我、^（3）^若空、^（5）^若如病、^（6）^若如癰、^（8）^若如箭、^（7）^若如瘡、^（10）^若熱惱、若逼切、^（12）^若敗壞、^（11）^若衰朽、若變動、若速滅、^（14）^若可畏、若可厭、若有災、若有橫、若有疫、若有癘、^（15）^若不安隱、若不可保信。\^\^」（大正7，134b15-21）

[^26]: 〔羅〕－【宋】【元】【明】【宮】。（大正25，443d，n.2）

[^27]: （1）《大般若波羅蜜多經．第二分》卷425〈25
    帝釋品〉：「\^菩薩摩訶薩修行般若波羅蜜多時，作如是觀：『唯有諸法**互相**滋潤、**互相**增長、**互相**圓滿；思惟校計，無我我所。\^\^』（大正7，135a4-6）

    > （2）《大般若波羅蜜多經．第三分》卷499〈4
    > 天帝品〉：「\^菩薩摩訶薩行深般若波羅蜜多時，作如是觀：唯有諸法**更相**緣助、滋潤增長；展轉周遍，其中都無我及我所。\^\^」（大正7，537b23-25）
    >
    > （3）《光讚經》卷10〈25
    > 問品〉：「\^菩薩摩訶薩行般若波羅蜜，觀察諸法，了知諸法；了知諸法**展轉相成**，因得具足，**展轉相成**；曉了諸法無有吾我亦無有身\^\^。」（大正8，210c13-16）
    >
    > （4）《放光般若經》卷6〈28
    > 無住品〉：「\^菩薩行般若波羅蜜，作是觀：『使法法**相續**、法法**相得**，皆使具足。』菩薩於念亦無吾我。\^\^」（大正8，38b25-27）
    >
    > （5）《大智度論》卷54：「\^問曰：應說般若波羅蜜相行，何以故中間說『諸法諸法**更相**因緣潤益增長』？\^\^」（大正25，444b6-8）
    >
    > 案：《中阿含經》卷10（42經）《何義經》：「\^是為法法相益、法法相因。\^\^」（大正1，485b15）

[^28]: 〔亦〕－【宋】【元】【明】【宮】。（大正25，443d，n.3）

[^29]: 菩薩＋（摩訶薩）【石】。（大正25，443d，n.4）

[^30]: 《大般若波羅蜜多經》卷425〈25
    帝釋品〉：「\^善現答言：『憍尸迦！諸菩薩摩訶薩迴向心則非心，菩提心亦非心；不應非心迴向非心，心亦不應迴向非心；非心不應迴向於心，心亦不應迴向於心。何以故？憍尸迦！非心即是不可思議，不可思議即是非心，如是二種俱無所有，無所有中無迴向義。憍尸迦！心無自性，心性無故心所亦無；心及心所既無自性故，心亦無迴向心義。憍尸迦！若作是觀，是謂菩薩摩訶薩般若波羅蜜多。』\^\^」（大正7，135a17-26）

[^31]: 《正觀》（6），pp.149-150：參見《摩訶般若波羅蜜經》卷1〈
    1序品〉（大正8，217b12-218c），《放光般若經》卷1〈1
    放光品〉（大正8，1b9-2b），《光讚經》卷1〈1
    光讚品〉（大正8，147b9-149a8）。

[^32]: 吒＝咤【宮】。（大正25，443d，n.7）

[^33]: （秦言治國）四字夾註＝（秦言治國）四字本文【宋】【元】【明】【宮】【聖】。（大正25，443d，n.8）

[^34]: （秦言增長）四字夾註＝（秦言增長）四字本文【宋】【元】【明】【宮】【聖】。（大正25，443d，n.11）

[^35]: 茶＝荼【宋】【元】【明】【宮】【聖】【石】。（大正25，443d，n.13）

[^36]: （1）荔多＝脇【聖】。（大正25，443d，n.14）

    > （2）〔唐〕慧琳，《一切經音義》卷10：「\^薜茘多（上音陛，下音麗，梵語：**餓鬼**眾也）。\^\^」（大正54，367b10）

[^37]: （秦言雜語）四字夾註＝（秦言雜語）四字本文【宋】【元】【明】【宮】。（大正25，443d，n.16）

[^38]: 《翻梵語》卷7：「\^富樓多那（應云富多那，譯曰：臭也）。\^\^」（大正54，1029c4）

[^39]: （秦言多聞）四字夾註＝（秦言多聞）四字本文【宋】【元】【明】【宮】。（大正25，443d，n.18）

[^40]: 〔唐〕慧琳，《一切經音義》卷9：「\^閱叉（以拙反，或云夜叉，皆訛也。正言藥叉，此譯云能噉人鬼，又云傷者，謂能傷害人也）。\^\^」（大正54，357a19）

[^41]: 〔唐〕慧琳，《一切經音義》卷25：「\^羅剎（此云：**惡鬼**也，食人血肉，或飛空，或地行捷疾，可畏也）。\^\^」（大正54，464b13）

[^42]: （秦言）二字本文＝（秦言）二字夾註【石】下同，（大正25，443d，n.19）

[^43]: 磨＝摩【宋】【元】【明】【宮】【聖】【石】。（大正25，443d，n.22）

[^44]: 涅＝洹【聖】。（大正25，443d，n.23）

[^45]: 火＝大【聖】＊。（大正25，443d，n.24）

[^46]: （1）婆＋（首陀婆）【元】【明】【石】。（大正25，443d，n.25）

    > （2）《翻譯名義集》卷2：「\^**首陀婆**，《大論》云：『秦言淨居天。』通五淨居。\^\^」（大正54，1077c14）

[^47]: 天＋（首陀婆）【聖】。（大正25，443d，n.26）

[^48]: 〔天〕－【宋】【元】【明】【宮】【聖】【石】。（大正25，443d，n.27）

[^49]: 〔明〕－【宋】【元】【明】【宮】【聖】。（大正25，443d，n.28）

[^50]: 當＝常【聖】。（大正25，443d，n.31）

[^51]: 〔等〕－【宋】【元】【明】【宮】。（大正25，443d，n.32）

[^52]: ┌云何是般若............問般若體

    > 帝釋三問 ┤云何行..................問初入方便行
    >
    > └云何住..................問深入究竟住（印順法師，《大智度論筆記》［F018］p.143）

[^53]: 案：此指經中所說「\^憍尸迦！何等是般若波羅蜜\^\^」。參見《大智度論》卷54〈27
    天主品〉（大正25，442c10）。

[^54]: 此中缺第7項「瘡」，第12項「壞」的論釋。

[^55]: 《正觀》（6），p.150：參見《摩訶般若波羅蜜經》卷4〈11
    幻學品〉（大正8，240a19-28）；《放光般若經》卷3〈13
    問幻品〉（大正8，17b22-25）；《光讚經》卷4〈10
    幻品〉（大正8，175b）。

[^56]: 癰疽：1.毒瘡名。2.比喻禍患、毛病。（《漢語大詞典》（八），p.370）

[^57]: （1）出處待考。

    > （2）雜阿含：呵五眾有百種罪過。（印順法師，《大智度論筆記》〔H002〕p.391）

[^58]: 〔疽〕－【宮】【宋】。（大正25，444d，n.2）

[^59]: 參見《雜阿含經》卷5（104經）（大正2，31c3-10）、卷5（110經）（35b1-5）、卷10（259經）（65b5-c10）、卷10（265經）（68c1-17）、卷12（291經）（82c2-16）、卷31（864經）（219b29-c7）、卷31（867經）（219c25-220a3）、卷43（1175經）（315b20-22）等。

[^60]: 希：3.少。（《漢語大詞典》（三），p.694）

[^61]: 十六聖行：苦諦──無常、苦、空、無我；集諦──集、因、生、緣；滅諦──滅、靜、妙、離；道諦──道、如、行、出。

    > 參見《大毘婆沙論》卷64（大正27，331a），《鞞婆沙論》卷9（大正28，478a）。

[^62]: 同樣的情形，另見《大智度論》卷37（大正25，330a26-b8，334c11-15）。

[^63]: （1）不淨＋（等）【聖】【石】。（大正25，444d，n.5）

    > （2）《大正藏》原無「等」字，今依《高麗藏》補上「等」字（第14冊，920b8）。

[^64]: 第三諦，指「滅諦」。

[^65]: 三 ┌上根說苦空無常無我四［聖］┐

    > 乘┌聲聞觀色苦無常等十五事
    > ┤中根說如病如癰等八事［聖］├鈍根發心初觀... ┐ 大
    >
    > 般┤ └...［共］ └下根總說痛惱等十五［凡聖］┘ ├ 乘
    >
    > 若└菩薩觀色寂離不生滅垢淨
    > .............................................利根發心即觀... ┘ 般
    >
    > 觀 └...［不共］ 若
    >
    > （印順法師，《大智度論筆記》［B018）p.143

[^66]: 世間即是涅槃：世間實相即涅槃。（印順法師，《大智度論筆記》〔E002〕p.287）

[^67]: 更相：相繼，相互。（《漢語大詞典》（一），p.529）

[^68]: 緣＋（和合）【宋】【元】【明】【聖】。（大正25，444d，n.15）

[^69]: （1）《大智度論》卷17：「\^復有六因：相應因、共因、相似因、遍因、報因、名因。\^\^」（大正25，187a28-29）

    > 案：「共因」又名「俱有因」，「相似因」又名「同類因」，「遍因」又名「遍行因」，「報因」又名「異熟因」，「名因」又名「能作因」。
    >
    > （2）《大智度論》卷32〈1 序品〉：
    >
    > \^如心法從內外處因緣和合生，是心如幻、如夢、虛誑、無有定性，心數法亦如是。
    >
    > 是心共生心數法，所謂受、想、思等。是心數法，同相、同緣故，名為相應。心以心數法相應為因，心數法以心相應為因，是名**相應因**。相應因者，譬如親友、知識，和合成事。
    >
    > **共生因**者，一切有為法，各有共生因，以共生故，更相佐助；譬如兄弟同生故，互相成濟。
    >
    > **自種因**者，過去善種，現在、未來善法因；過去、現在善種，未來善法因。不善、無記亦如是。如是一切法，各有自種因。
    >
    > **遍因**者，苦諦、集諦所斷結使，一切垢法因，是名遍因。
    >
    > **報因**者，行業因緣故，得善惡果報，是為報因。
    >
    > 是五因名為「因緣」。\^\^（大正25，296c10-23）
    >
    > （3）《阿毘達磨俱舍論》卷6〈2
    > 分別根品〉：「\^因有六種：一、能作因，二、俱有因，三、同類因，四、相應因，五、遍行因，六、異熟因。\^\^」（大正29，30a12-13）
    >
    > （4）因緣。（印順法師，《大智度論筆記》〔E009〕，p.302）

[^70]: 殖＝植【宋】【元】【明】【宮】。（大正25，444d，n.16）

[^71]: 無上菩提：非三世。（印順法師，《大智度論筆記》〔E001〕p.285）

[^72]: （1）參見《摩訶般若波羅蜜經》卷16〈54
    大如品〉：「\^復次，如來如相不過去、不未來、不現在，諸法如相亦不過去、不未來、不現在，是故須菩提為隨佛生。復次，如來如不在過去如中，過去如不在如來如中。如來如不在未來如中，未來如不在如來如中。如來如不在現在如中，現在如不在如來如中。過去未來現在如、如來如，一如，無二無別。\^\^」（大正8，335c10-17）

    > （2）三世不離。（印順法師，《大智度論筆記》〔E009〕p.302）

[^73]: 〔是〕－【宋】【元】【明】【宮】【聖】。（大正25，444d，n.18）

[^74]: ┌諸法非常非無常，不應言「回向心已滅，云何與菩提作因」。

    │諸法非生滅非不生滅，不應言「菩提不生不滅，無所有，

    ┌不以世諦說 ┤　　何所回向」。

    > 菩提心、回向心 ┤ │菩提非三世相，不應言「未來無菩提，何所回向」。
    >
    > 互不相在 │ └三世互不相離，一如無二，云何說二心互不相在？
    >
    > └以第一義諦說......皆空非心相。（印順法師，《大智度論筆記》［B018］p.144）

[^75]: 二諦：世諦如幻如夢；第一義諦皆空。（印順法師，《大智度論筆記》〔E002〕p.286）

[^76]: 迴＋（向）【聖】。（大正25，444d，n.21）

[^77]: 發心畢竟二不別。（印順法師，《大智度論筆記》〔E009〕p.302）

[^78]: 教＝示【宋】【元】【明】【宮】【聖】。（大正25，445d，n.3）

[^79]: 法＋（無障）【元】【明】【石】。（大正25，445d，n.4）

[^80]: 〔法〕－【宋】【元】【明】【宮】【聖】【石】。（大正25，445d，n.6）

[^81]: 又＝父【宋】【元】【明】【宮】。（大正25，445d，n.10）

[^82]: 〔即〕－【宋】【元】【明】【宮】【聖】【石】。（大正25，445d，n.12）

[^83]: 《正觀》（6），p.151：參見《大智度論》卷11～卷18（大正25，139a-197b）、卷29（大正25，272b20-273a9）、卷45（大正25，387b14-388a9）、卷46（大正25，394c17-395a12）。

[^84]: 〔名〕－【宋】【元】【明】【宮】。（大正25，445d，n.13）

[^85]: 《大般若波羅蜜多經》卷425〈25 帝釋品〉：

    > \^爾時，具壽善現告天帝釋言：「憍尸迦！汝問『云何菩薩摩訶薩應住般若波羅蜜多』者，汝等諦聽！吾當為說諸菩薩摩訶薩於般若波羅蜜多，如所應住不應住相。\^\^」（大正7，135b9-12）

[^86]: 〔菩薩〕－【宋】【元】【明】【宮】【聖】【石】。（大正25，445d，n.20）

[^87]: 《大般若波羅蜜多經》卷425〈25
    帝釋品〉：「\^復次，憍尸迦！諸菩薩摩訶薩修行般若波羅蜜多時，不應住初發心已便作是念：『我當圓滿布施波羅蜜多乃至般若波羅蜜多。』\^\^」（大正7，137a27-29）

[^88]: 鞞跋＝維越【石】。（大正25，445d，n.22）

[^89]: （世）＋界【元】【明】。（大正25，445d，n.23）

[^90]: 《大般若波羅蜜多經》卷425〈25
    帝釋品〉：「\^不應住作是念：『我修加行既圓滿已當入菩薩正性離生。』不應住作是念：『我已得入正性離生，當住菩薩不退轉地。』不應住作是念：『我當圓滿菩薩五通。』不應住作是念：『我住菩薩圓滿五通，常遊無量無數佛土，禮敬瞻仰供養承事諸佛世尊，聽聞正法、如理思惟、廣為他說。』何以故？憍尸迦！如是住者有所得故。\^\^」（大正7，137b4-11）

[^91]: 澤＝塗【宋】【元】【明】【宮】【聖】【石】。（大正25，445d，n.26）

[^92]: 搗＝擣【宋】【元】【明】【宮】【聖】＝揭【石】。（大正25，445d，n.27）

[^93]: 〔往〕－【宋】【元】【明】【宮】【聖】。（大正25，446d，n.3）

[^94]: （向）＋阿【石】。（大正25，446d，n.4）

[^95]: 《大般若波羅蜜多經》卷425〈25
    帝釋品〉：「\^復次，憍尸迦！諸菩薩摩訶薩修行般若波羅蜜多時，不應住此是第八補特伽羅，此是隨信行，此是隨法行；不應住此是預流極七返有，此是家家，此是一間；不應住此是齊首補特伽羅，乃至壽盡煩惱方盡；不應住此是預流定不墮法，此是一來至此世間得盡苦際；不應住此是不還向，此是不還果，往彼方得般涅槃者；不應住此是阿羅漢，永盡後有，現在必入無餘涅槃；不應住此是獨覺；不應住此是如來、應、正等覺。\^\^」（大正7，137c6-15）

[^96]: 殃＝央【宋】【元】【明】【宮】【聖】＝鞅【石】。（大正25，446d，n.5）

[^97]: 《大智度論》卷4〈1 序品〉：

    > \^問曰：一思種？為多思種？
    >
    > 答曰：三十二思種三十二相，一一思種一一相，一一相百福德莊嚴。
    >
    > 問曰：幾許名一福德？
    >
    > 答曰：有人言：「有業報轉輪聖王，於四天下受福樂，得自在，是名一福德。如是百福成一相。」
    >
    > 復有人言：「作釋提桓因，於二天中得自在，是名一福德。」
    >
    > 復有人言：「作他化自在天王，於欲界中得自在，是名一福。」
    >
    > 復有人言：「除補處菩薩，餘一切眾生所得福報，是名一福。」
    >
    > 復有人言：「天地劫盡，一切眾生共福德故，三千大千世界報立，是名一福。」
    >
    > 復有人言：「是福不可量，不可以譬喻知：如三千大千世界一切眾生，皆盲無目，有一人能治令差，是為一福。一切人皆被毒藥，一人能治令差；一切人應死，一人能捄之令脫；一切人破戒，破正見，一人能教令得淨戒、正見；如是等為一福。」
    >
    > 復有人言：「是福不可量，不可譬喻。是菩薩入第三阿僧祇中，心思大行種是三十二相因緣。以是故，是福無能量，唯佛能知。」\^\^（大正25，87b5-24）

[^98]: 鋼＝剛【宋】【元】【明】【宮】【聖】。（大正25，446d，n.6）

[^99]: 〔使〕－【聖】。（大正25，446d，n.7）

[^100]: 者＝是【宋】【元】【明】【宮】【聖】。（大正25，446d，n.8）

[^101]: 至＋（佛）【宋】【元】【明】【宮】。（大正25，446d，n.9）

[^102]: 《大般若波羅蜜多經》卷425〈25
    帝釋品〉：「\^所以者何？一切如來、應、正等覺證得無上正等菩提時，覺一切法都無所有；一切菩薩摩訶薩眾住不退轉地時，亦見諸法都無所有。\^\^」（大正7，138a25-27）

[^103]: 《大般若波羅蜜多經》卷425〈25
    帝釋品〉：「\^憍尸迦！是為菩薩摩訶薩於般若波羅蜜多如所應住不應住相。憍尸迦！諸菩薩摩訶薩於深般若波羅蜜多隨所應住不應住相，以無所得而為方便，應如是學。\^\^」（大正7，138a28-b2）

[^104]: 《大般若波羅蜜多經》卷425〈25
    帝釋品〉：\^「爾時，舍利子作是念言：『若菩薩摩訶薩修行般若波羅蜜多時，於一切法不應住者，云何應住般若波羅蜜多？』具壽善現知舍利子心之所念，便謂之曰：『於意云何？諸如來心為何所住？』\^\^」（大正7，138b3-7）

[^105]: 〔於〕－【宋】【元】【明】【宮】。（大正25，446d，n.10）

[^106]: 《大般若波羅蜜多經》卷425〈25
    帝釋品〉：「\^時，具壽善現謂舍利子言：『諸菩薩摩訶薩修行般若波羅蜜多時亦復如是，雖住般若波羅蜜多，而同如來於一切法都無所住亦非不住。所以者何？舍利子！諸菩薩摩訶薩修行般若波羅蜜多時，雖住般若波羅蜜多，而於色非住非不住，乃至於一切相智亦非住非不住。何以故？舍利子！以色等法無二相故。舍利子！諸菩薩摩訶薩於深般若波羅蜜多，隨此非住非不住相，以無所得而為方便，應如是學。』\^\^」（大正7，138b19-28）

[^107]: 者言＝論者言【元】【明】＝釋曰【石】。（大正25，446d，n.11）

[^108]: 二空：未滅有異，滅相不別。（印順法師，《大智度論筆記》〔E009〕p.302）

[^109]: 不住：不住即住。（印順法師，《大智度論筆記》〔E009〕p.302）

[^110]: 故＝以【宋】【元】【明】【宮】【聖】。（大正25，446d，n.18）

[^111]: 〔應〕－【宋】【元】【明】【宮】。（大正25，446d，n.20）

[^112]: 不等心布施之失。（印順法師，《大智度論筆記》［E017］p.316）

[^113]: 〔地〕－【宋】【元】【明】【宮】。（大正25，446d，n.21）

[^114]: 參見《摩訶般若波羅蜜經》卷24〈78
    四攝品〉（大正8，393a7-20），《大智度論》卷88〈77
    六喻品〉（大正25，676a28-b17）。

[^115]: 不住：但破取相心住。（印順法師，《大智度論筆記》〔E009〕p.302）

[^116]: 小乘行位。（印順法師，《大智度論筆記》〔E009〕p.302）

[^117]: 《大智度論》卷45〈13
    摩訶薩品〉：「\^八人，名見諦道，十五心中行。問曰：是十五心中，何以名為八人？答曰：思惟道中用智多，見諦道中多用見忍，智隨於忍。所以者何？忍功大故。復次，忍智二事能斷能證，八忍中住，故名為八人。\^\^」（大正25，383b5-9）

[^118]: 《阿毘達磨俱舍論》卷23〈6
    分別賢聖品〉：「\^見道位中聖者有二：一、隨信行，二、隨法行，由根鈍利別立二名。諸鈍根名隨信行者，諸利根名隨法行者。由信隨行名隨信行，彼有隨信行名隨信行者，或由串習此隨信行以成其性，故名隨信行者，彼先信他隨行義故。准此應釋隨法行者，彼於先時由自披閱契經等法，隨行義故。\^\^」（大正29，122b15-21）

[^119]: 《阿毘達磨俱舍論》卷23〈6
    分別賢聖品〉：「\^諸住果者，於一切地修所斷失都未斷時，名為預流，生極七返。『七返』言顯：七往返生，是人天中各七生義。『極』言為顯受生最多，非諸預流皆受七返故。......彼從此後別於人中極多結七中有、生有，天中亦然，總二十八，皆七等故說極七生。\^\^」（大正29，123a24-b12）

[^120]: 《阿毘達磨俱舍論》卷24〈6
    分別賢聖品〉：「\^今次應辯斷位眾聖，且應建立一來向果。

    > 頌曰：**斷欲三四品，三二生家家，斷至五二向，斷六一來果**。
    >
    > 論曰：**即預流者進斷修惑，若三緣具轉名家家**。一、**由斷惑**：斷欲修斷三、四品故。二、**由成根**：得能治彼無漏根故。三、**由受生**：更受欲有三、二生故。......應知**總有二種家家**：一、**天家家**：謂欲天趣生三、二家而證圓寂，或一天處、或二、或三。二、**人家家**：謂於人趣生三、二家而證圓寂，或一洲處、或二、或三。**即預流者，進斷欲界一品修惑乃至五品，應知轉名一來果向**。\^\^」（大正29，123c21-124a9）

[^121]: 案：即指前「家家須陀洹」。

[^122]: 參見《大毘婆沙論》卷65：「\^一來果先廣加行者，謂即前說及離欲染諸加行道------六無間道五解脫道，即此名為安足堅固。\^\^」（大正27，338c5-7）

[^123]: 《阿毘達磨俱舍論》卷24〈6
    分別賢聖品〉：「\^若斷第六成一來果，彼往天上一來人間而般涅槃，名一來果，過此以後更無生故。\^\^」（大正29，124a9-11）

[^124]: 《阿毘達磨俱舍論》卷24〈6
    分別賢聖品〉：「\^一來者進斷餘惑，若**三緣具轉名一間**。一、**由斷惑**：斷欲修斷七、八品故。二、**由成根**：得能治彼無漏根故。三、**由受生**：更受欲有餘一生故。......**有一間者說名一間，即斷修惑七、八品者，應知亦名不還果向**。先斷三、四、七、八品惑入見諦者，後得果時，乃至未修後勝果道，仍不名曰家家、一間，未成治彼無漏根故。\^\^」（大正29，124a17-b1）

[^125]: 《阿毘達磨俱舍論》卷24〈6
    分別賢聖品〉：「\^若斷第九成不還果，必不還來生欲界故。此惑名曰：五下結斷。雖必先斷或二或三，然於此時總集斷故，依不還位。\^\^」（大正29，124b1-3）

[^126]: 《續一切經音義》卷7：「\^阿迦膩吒（梵語也，具足。應云『阿迦尼瑟吒』。此譯云『色究竟』也，言其色界十八天中此最終極也。又云『無小』：餘天互望，亦大亦小，此之一天，唯大無小，故以為名）。\^\^」（大正54，938a6-7）

[^127]: （1）《阿毘達磨俱舍論》卷24〈6
    分別賢聖品〉：「\^此**不還者總說有七，且行色界差別有五：一、中般涅槃，二、生般涅槃，三、有行般涅槃，四、無行般涅槃，五者、上流**。......^（1）^言**中般**者，謂往色界，住中有位便般涅槃。^（2）^言**生般**者，謂往色界，生已不久便般涅槃，以具勤修速進道故。......^（3）^**有行般**者，謂往色界，生已長時加行不息，由有功用方般涅槃，此唯有勤修無速進道故。^（4）^**無行般**者，謂往色界生已經久，加行懈息不多功用便般涅槃，以闕勤修速進道故。......^（5）^**言上流**者是上行義，以流與行其義一故。謂欲界歿往色界生，未即於中能證圓寂，要轉生上方般涅槃。即此**上流差別有二，由因及果有差別故。**因差別者，此於靜慮由有雜修無雜修故。果差別者，色究竟天及有頂天為極處故。......此五名為行色界者。行無色者差別有四，謂^（6）^**在欲界離色界貪，從此命終生於無色**。此中差別唯有四種，由生般涅槃有差別故，此并前五成六不還。^（7）^**復有不行色、無色界，即住於此能般涅槃名現般涅槃**，并前六為七。於行色界五不還中復有異門。顯其差別。\^\^」（大正29，124b10-125a9）

    > （2）〔唐〕普光述，《俱舍論記》卷24〈6
    > 分別賢聖品〉：\^「行無色者差別有四，謂在欲界從此命終，不生色界超生無色。**此中差別唯有四種，由生般等有差別故，於前五內唯除中般，此四合名無色不還**。此無色一，并前五種成六不還。\^\^」（大正41，362a26-b1）

[^128]: 《阿毘達磨俱舍論》卷24〈6
    分別賢聖品〉：「\^不還者若於身中有滅定，得轉名身證，謂不還者由身證得似涅槃法，故名身證。\^\^」（大正29，126a18-25）

[^129]: 《阿毘達磨俱舍論》卷24〈6
    分別賢聖品〉：「\^不還者進斷色界及無色界修所斷惑，從斷初定一品為初，至斷有頂八品為後，應知轉名阿羅漢向。\^\^」（大正29，126b22-24）

[^130]: 《阿毘達磨俱舍論》卷24〈6
    分別賢聖品〉：「\^**金剛喻定**是斷惑中最後無間道所生，**盡智**是斷惑中最後解脫道。由此解脫道與諸漏盡得最初俱生，故名盡智，**如是盡智至已生時，便成無學阿羅漢果**，已得無學應果法故。為得別果所應修學此無有故，得無學名，即此唯應作他事故，諸有染者所應供故，依此義立阿羅漢名。\^\^」（大正29，126c23-29）

[^131]: （1）《中阿含經》卷30（127經）《大品福田經》：「\^云何九無學人？^（1）^思法，^（2）^昇進法，^（3）^不動法，^（4）^退法，^（5）^不退法，^（6）^護法：護則不退，不護則退，^（7）^實住法，^（8）^慧解脫，^（9）^俱解脫──是謂九無學人。\^\^」（大正1，616a17-19）

    > （2）《根本說一切有部尼陀那目得迦》卷2：「\^何等名為九種無學？謂退法、思法、護法、住法、堪達法、不動法、不退法、慧解脫、俱解脫，是名為九。\^\^」（大正24，422c12-14）
    >
    > （3）《順正理論》卷65：「\^何等名為九種無學？謂退法、思法、護法、安住、堪達、不動法、不退法、慧解脫、俱解脫，是名為九。\^\^」（大正29，699c1-3）
    >
    > （4）《大智度論》卷32：「\^阿羅漢有九種：退法、不退法、死法、護法、住法、勝進法、不壞法、慧解脫、共解脫。\^\^」（大正25，301a12-14）

[^132]: 《正觀》（6），p.152：

    > （1）「過聲聞、辟支佛地、住菩薩地」，參見《大智度論》第27（大正25，262a17-264a12）。
    >
    > （2）「道種智，一切種智，知一切法」，參見《大智度論》卷27（大正25，258c25-260b14）。
    >
    > （3）「斷一切煩惱及習」，參見《大智度論》卷27（大正25，260b15-262a16）。
    >
    > （4）「成佛轉法輪」，參見《大智度論》卷34（大正25，311a9-b18）。
    >
    > （5）「三十二相」，參見《大智度論》卷4（大正25，90a27-91b27）、卷21（大正25，219c16-29）、卷29（大正25，273a10-275a5）。
    >
    > （6）「莊嚴世界、度無量眾生」，參見《大智度論》卷37（大正25，335a23-b4）。
    >
    > （7）「無量壽命」，參見《大智度論》卷34（大正25，311c18-312b21）。

[^133]: 香＝音【宮】。（大正25，447d，n.6）

[^134]: （1）《正觀》（6），p.152：參見《大智度論》卷54〈27
    天主品〉（大正25，446a25-26）之經文。

    > （2）《正觀》（6），pp.278-279，n.134-2：《大智度論》卷54：「\^菩提樹香度眾生者，如先義中說。\^\^」（大正25，447b4-5）這可能是指《摩訶般若波羅蜜經》卷7〈27
    > 問住品〉：「\^我菩提樹當出如是香，眾生聞者無有婬欲瞋恚愚癡，亦無聲聞、辟支佛心，是一切人必當得阿耨多羅三藐三菩提。若眾生聞是香者，身病意病皆悉除盡。\^\^」（大正25，446a25-26）這是菩提樹出妙香，眾生聞此香而得大利益。

[^135]: 〔中〕－【宋】【元】【明】【宮】。（大正25，447d，n.10）

[^136]: 不住：但破取相心住。（印順法師，《大智度論筆記》〔E009〕p.302）

[^137]: 〔之〕－【宋】【元】【明】【宮】【聖】【石】。（大正25，447d，n.14）

[^138]: 雙非：寂離二邊，更非相即。（印順法師，《大智度論筆記》〔E017〕p.315）

[^139]: 語＋（名）【元】【明】。（大正25，447d，n.17）

[^140]: 言語＝語言【石】。（大正25，447d，n.18）

[^141]: 了：10.副詞。與否定詞連用。完全，皆。晉王羲之《子卿帖》："頃日了不得食，至為虛劣。"（《漢語大詞典》（一），p.721）

[^142]: 《大般若波羅蜜多經》卷425〈25
    帝釋品〉：「\^具壽善現復告彼言：『我曾於此甚深般若波羅蜜多相應義中不說一字，汝亦不聞，當何所解？何以故？諸天子！甚深般若波羅蜜多相應義中，文字言說皆遠離故，由此於中說者、聽者及能解者皆不可得，一切如來、應、正等覺所證無上正等菩提微妙甚深亦復如是。』」\^\^（大正7，138c5-11）

[^143]: 澗（\^ㄐㄧㄢˋ\^\^）：1.兩山間的水溝。2.泛指澗谷、山谷。（《漢語大詞典》（六），p.149）

[^144]: 嚮＝響【宋】【元】【明】，（種）＋嚮【石】。（大正25，447d，n.25）

[^145]: 〔人〕－【宋】【宮】【聖】。（大正25，447d，n.27）

[^146]: 《大般若波羅蜜多經》卷425〈25 帝釋品〉：

    > \^「諸天子！如有二人處一山谷，各住一面讚佛、法、僧，俱時發響，於意云何？此二響聲能互相聞、互相解不？」
    >
    > 諸天子言：「不也！大德！」
    >
    > 善現告言：「如是！諸天子！一切法皆如響故，今於此甚深般若波羅蜜多相應義中，說者、聽者及能解者都不可得。\^\^」（大正7，138c23-28）

[^147]: 《大般若波羅蜜多經》卷426〈25
    帝釋品〉：「\^具壽善現知諸天子心之所念，便告彼言：『諸天子！色乃至識非深非妙，色自性乃至識自性亦非深非妙。』\^\^」（大正7，139a19-22）

[^148]: 《大般若波羅蜜多經》卷426〈25
    帝釋品〉：「\^時，諸天子復作是念：『尊者善現所說法中，不施設色乃至識。』\^\^」（大正7，139b16-17）

[^149]: 《大般若波羅蜜多經》卷426〈25
    帝釋品〉：「\^不施設三藐三佛陀及三藐三菩提，亦不施設文字言說。\^\^」（大正7，139b28-29）

[^150]: 〔得〕－【宋】【元】【明】【宮】。（大正25，448d，n.2）

[^151]: （1）無為：住果、證果不離是忍。（印順法師，《大智度論筆記》〔E005〕p.295）

    > （2）《大般若波羅蜜多經》卷426〈25
    > 帝釋品〉：「\^具壽善現知諸天子心所念法，便告之言：『如是！如是！如汝所念。色等諸法乃至無上正等菩提，皆離文字咸不可說，故於般若波羅蜜多無說、無聽亦無解者。是故汝等於諸法中，應隨所說修深固忍。諸有欲住欲證預流、一來、不還、阿羅漢果，亦因此忍方能住證；諸有欲住欲證獨覺所得菩提，亦因此忍方能住證；諸有欲住欲證無上正等菩提，要因此忍乃能住證。』\^\^」（大正7，139b29-c9）

[^152]: 鄙近：庸俗淺近。（《漢語大詞典》（十），p.677）

[^153]: （1）旨＝音【元】【明】，明註曰音南藏作旨。（大正25，448d，n.10）

    > （2）幽旨：深奧玄妙的旨趣。（《漢語大詞典》（四），p.433）

[^154]: 玄遠：1.玄妙幽遠。（《漢語大詞典》（二），p.319）

[^155]: 趣（\^ㄑㄩˋ\^\^）：1.旨趣，意思。（《漢語大詞典》（二），p.302）

[^156]: 乖：4.差異，不同。（《漢語大詞典》（一），p.658）

[^157]: 相況：對比。（《漢語大詞典》（七），p.1145）

[^158]: 適：5.適合，符合。《商君書．畫策》："由此觀之，神農非高於黃帝也，然其名尊者，以適於時也。"三國魏劉劭《人物志．材理》："質性機解，推情原意，能適其變，情理之家也。"16.是，則，即是。《荀子．王霸》："孔子曰：審我所以適人，適人之所以來我也。"（《漢語大詞典》（十），p.1160）

[^159]: 況：2.比。比較。《漢書．高惠高后文功臣表》："以往況今，甚可悲傷。"3.比。比擬，比方。宋司馬光《答武功石令書》："足下語及不肖，動輒以仲尼況之，此雖甚愚不辨菽麥之人，亦不敢當。"（《漢語大詞典》（五），p.1083）

[^160]: 已：15.指示代詞。此，如此。《史記．夏本紀》："敦序九族，眾明高翼，近可遠在已。"按，《書．皋陶謨》作"邇可遠茲"。《淮南子．道應訓》："願王察其所謂而自取齊國之政焉。已雖無除其患，天地之閒，六合之內，可陶冶而變化也。"（《漢語大詞典》（四），p.70）

[^161]: 〔十〕－【宋】【元】【明】【宮】。（大正25，448d，n.12）

[^162]: 青＝清【石】。（大正25，448d，n.13）

[^163]: 浮偽：虛偽。（《漢語大詞典》（五），p.1249）

[^164]: 情：11.道理，情理。《禮記．樂記》："禮者，殊事合敬者也；樂者，異文合愛者也。禮樂之情同，故明王以相沿也。"（《漢語大詞典》（七），p.576）

[^165]: 趣（\^ㄑㄩˋ\^\^）：1.旨趣，意思。（《漢語大詞典》（二），p.302）

[^166]: （1）妖＝妭【聖】。（大正25，448d，n.15）

    > （2）妖：6.淫邪，不正。（《漢語大詞典》（四），p.303）

[^167]: 諂（\^ㄔㄢˇ\^\^）：1.奉承，獻媚。（《漢語大詞典》（十一），p.314）

[^168]: 賤：6.輕視，鄙視。《書．旅獒》："不貴異物賤用物，民乃足。"（《漢語大詞典》（十），p.246）

[^169]: 在意：留意，放在心上。（《漢語大詞典》（二），p.1014）

[^170]: 印順法師，《初期大乘佛教之起源與開展》，p.515：「\^夜叉的語言，正是達羅毘荼語那樣的難於了解。《大智度論》卷54（大正25，448a）說：『此諸夜叉，語言浮偽，情趣妖諂。諸天賤之，不以在意，是故不解其言。』達羅毘荼明咒的難解，就是夜叉語的難解。大乘佛法中陀羅尼咒的發展，與夜叉是有密切關係的。《華嚴經》的〈入法界品〉，起於南方，就有彌伽醫師的語言法門，及四十二字母。容受咒術的部派佛教，將因與明咒有關的南北兩大區域，發展為重視陀羅尼咒的大乘法門。\^\^」

[^171]: 意況：2.內容。《魏書．術藝傳．殷紹》："太安四年夏，上《四序堪輿》，表曰：'......法穆時共影為臣開述九章數家雜要，披釋章次意況大旨。'（《漢語大詞典》（七），p.639）

[^172]: （1）辯＝辨【聖】。（大正25，448d，n.16）

    > （2）辯：4.謂敘事、說理明白清楚。（《漢語大詞典》（十一），p.509）

[^173]: 識＋（之）【元】【明】。（大正25，448d，n.17）

[^174]: 玄旨：深奧的義理。（《漢語大詞典》（二），p.306）

[^175]: 幽邃：1.幽深，深邃。2.指僻遠之地。3.深奧。（《漢語大詞典》（四），p.445）

[^176]: 尋：4.考索，探求。（《漢語大詞典》（二），p.1288）

[^177]: 〔之〕－【宋】【宮】。（大正25，448d，n.18）

[^178]: 逾＝愈【聖】。（大正25，448d，n.19）

    > 逾：5.更加。《墨子．三辯》："故其樂逾繁者，其治逾寡。"（《漢語大詞典》（十），p.1041）

[^179]: （1）叵＝已【聖】。（大正25，448d，n.20）

    > （2）叵：1.不，不可。（《漢語大詞典》（一），p.957）

[^180]: 又＝叉【明】。（大正25，448d，n.21）

[^181]: 傳：10.說，描述，表達。（《漢語大詞典》（一），p.1615）

[^182]: 〔以〕－【宋】【元】【明】【宮】【聖】【石】。（大正25，448d，n.22）

[^183]: 度（\^ㄉㄨㄛˊ\^\^）：2.推測，估計。《詩．小雅．巧言》："他人有心，予忖度之。"（《漢語大詞典》（三），p.1224）

[^184]: （1）駛＝使【聖】【石】。（大正25，448d，n.23）

    > （2）駛：2.疾速。（《漢語大詞典》（十二），p.814）

[^185]: 渡＝度【宋】【元】【明】【宮】【石】。（大正25，448d，n.24）

[^186]: 非非有非＝非有【宋】【元】【明】【宮】【聖】【石】。（大正25，448d，n.26）

[^187]: （1）般若：無相可取，離於四句，心行處滅，言語道斷。（印順法師，《大智度論筆記》〔E002〕p.288）

    > （2）畢竟空：不得言有乃至非有非無，心行處滅，言語道斷。（印順法師，《大智度論筆記》〔E013〕p.308）

[^188]: 驚＝抱【石】。（大正25，448d，n.27）

[^189]: 驚疑：驚訝疑惑。（《漢語大詞典》（十二），p.894）

[^190]: 迷悶：2.迷茫，難以辨清。（《漢語大詞典》（十），p.820）

[^191]: 汝＝法【元】【明】【宮】【聖】【石】。（大正25，448d，n.28）

[^192]: 〔一〕－【元】【明】。（大正25，448d，n.29）

[^193]: 《正觀》（6），p.152：「破色、名字」，參見《大智度論》卷15（大正25，171a5-9）、卷25（大正25，246a23-c21）、卷36（大正25，326b20-327a19）、卷41（大正25，358a17-c8）、卷42（大正25，364c21-365a15）。

[^194]: 為＝有【宋】【元】【明】【宮】【聖】。（大正25，448d，n.36）

[^195]: 般若：不異五眾實相。（印順法師，《大智度論筆記》〔E002〕p.288）

[^196]: 離＝得【宋】【元】【明】，〔離〕－【宮】。（大正25，448d，n.39）

[^197]: 無為：賢聖忍此而有差別。（印順法師，《大智度論筆記》〔E005〕p.295）

[^198]: 槃＋（釋第二十六品竟）【石】。（大正25，448d，n.40）

[^199]: 發心畢竟二不別：無說無聞無知。（印順法師，《大智度論筆記》〔E009〕p.302）
