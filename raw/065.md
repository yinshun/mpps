\`1843\`慧日佛學班第10期／福嚴推廣教育班第21期

（515a）

**《大智度論》卷65**

**〈釋無作實相品第四十三之餘〉**

**（大正25，515a2-518b1）**

釋厚觀（2011.04.30）

【**經**】

**\$\$參、勸信受持，說般若得無量福德**（承上卷64）

> \$\$**（壹）諸佛同說般若應信受**（承上卷64）
>
> \$**（貳）信受般若，離眾病患，諸天隨護**
>
> 須菩提白佛言：「世尊！若善男子、善女人受持是般若波羅蜜，親近、正憶念者，終不病眼，耳、鼻、舌、身[^1]亦終不病，身無刑[^2]殘，亦不衰耄[^3]，終不橫死。無數百千萬諸天──四天王天乃至淨居諸天皆悉隨從聽受。[^4]
>
> **\$（參）為大眾說般若得無量福德**
>
> **\$一、須菩提說**
>
> 六齋日──月八日、二十三日、十四日[^5]、二十九日、十五日、三十日，諸天眾會；善男子為法師者，在所說般若波羅蜜處[^6]皆悉來集。
>
> 是善男子、善女人在大眾中說是般若波羅蜜，得無量、無邊、阿僧祇、不可思議、不可稱量福德。」
>
> **\$二、佛述成，並明得無量福德之因緣**
>
> **\$（一）佛述成**
>
> 佛告須菩提：「如是！如是！是善男子、善女人，若六齋日──月八日、二十三日、十四日、二十九日、十五日、三十日，在諸天眾前說是[^7]般若波羅蜜，是善男子、善女人得無量、無邊、阿僧祇、不可思議、不可稱量福德。
>
> **\$（二）明得無量福德之因緣**
>
> **\$1、歎般若為大珍寶，能拔苦，能與樂**
>
> 何以故？須菩提！般若波羅蜜是大珍寶。何等是大珍寶？
>
> **\$\`1844\`（1）令離苦**
>
> 是般若波羅蜜能拔地獄、畜生、餓鬼及人中貧窮；
>
> **\$（2）令得樂**
>
> 能與剎利、婆羅門大姓、居士大家，能與四天王天處乃至非有想非無想處，能與須陀洹果、斯陀含果、阿那含果、阿羅漢果、辟支佛道、阿耨多羅三藐三菩提。
>
> 何以故？是般若波羅蜜中廣說十善道、四禪、四無量心、四無色定，四念處乃至八聖道分，檀波羅蜜、尸羅波羅蜜、（515b）羼提波羅蜜、毘梨耶波羅蜜、禪波羅蜜、般若波羅蜜，廣說內空乃至無法有法空，廣說佛十力乃至一切[^8]智。
>
> 從是中學，出生剎利大姓、婆羅門大姓、居士大家，出生四天王天、三十三天、夜摩天、兜率陀天、化樂天、他化自在天，梵身天、梵輔天、梵眾天、大梵天，光天、少光天、無量光天、光音天，淨天、少淨天、無量淨天、遍淨天，阿那婆伽[^9]天、得福天、廣果天、無想天、阿浮呵那天、不熱天、快見天、妙見天、阿迦尼吒天，虛空無邊處天、識無邊處天、無所有處天、非有想非無想處天。
>
> 是法中學，得須陀洹果、斯陀含果、阿那含果、阿羅漢果，得[^10]辟支佛道，得阿耨多羅三藐三菩提。
>
> **\$（3）結**
>
> 以是故，須菩提！般若波羅蜜名為大珍寶。
>
> **\$2、歎般若為無所得珍寶**
>
> 珍寶波羅蜜中，無有法可得若生若滅、若垢若淨、若取若捨；珍寶波羅蜜，亦無有法若善若不善、若世間若出世間、若有漏若無漏、若有為若無為。
>
> 以是故，須菩提！是名**無所得珍寶波羅蜜**。[^11]
>
> **\$3、歎般若為無染珍寶**
>
> 須菩提！是珍寶波羅蜜，無有法能染污。何以故？所用染[^12]法不可得故。
>
> 須菩提！以是故名**無染****珍寶波羅蜜**。[^13]
>
> **\$\`1845\`（三）勸菩薩如般若而行故得利益**
>
> **\$1、能自利利他，斷諸戲論，嚴土熟生**
>
> 須菩提！若菩薩摩訶薩行般若波羅蜜時，亦如是不知，亦如是不分別，亦如是不得，亦如是不戲論，是為能修行般若波羅蜜；亦能禮覲諸佛，從一佛國至一佛國，供養、恭敬、尊重、讚歎諸佛；遊諸佛剎，成就眾生、淨佛國土。[^14]
>
> **\$2、明般若無有力無非力，即是諸法實相，常住不異**
>
> **\$（1）正明**
>
> 須菩提！是般若波羅蜜於諸法無有力、無非力，亦無受、亦無與，不生不滅、不垢不淨、不增不減。
>
> 是波羅蜜亦非過去、非未來、非現在；不捨欲界、不住欲界，（515c）不捨色界、不住色界，不捨無色界、不住無色界。[^15]
>
> 是般若波羅蜜不與檀波羅蜜亦不捨，[^16]不與尸波羅蜜亦不捨，不與羼提波羅蜜亦不捨，不與毘梨耶波羅蜜亦不捨，不與禪波羅蜜亦不捨，不與般若波羅蜜亦不捨。
>
> 不與內空亦不捨，乃至不與無法有法空亦不捨。不與四念處亦不捨[^17]，乃至不與八聖道分亦不捨。不與佛十力亦不捨，乃至不與十八不共法亦不捨。
>
> 不與須陀洹果亦不捨，乃至不與阿羅漢果亦不捨；不與辟支佛道亦不捨，乃至不與一切智亦不捨。
>
> 是般若波羅蜜不與阿羅漢法、不捨凡人法，不與辟支佛法、不捨阿羅漢法，不與佛法、不捨辟支佛法。
>
> 是般若波羅蜜亦不與無為法、不捨有為法。
>
> **\$（2）釋因由**
>
> 何以故？若有諸佛、若無諸佛，是諸法相常住不異，法相、法住、法位常住，不謬不失故。」[^18]

\`1846\`【**論**】

**\$\$參、勸信受持，說般若得無量福德**（承上卷64）

> **\$\$（壹）諸佛同說般若應信受**（承上卷64）
>
> **\$（貳）信受般若，離眾病患**
>
> 問曰：若受持般若、正憶念，猶有眾患，云何言「終不病眼」等？
>
> 答曰：是事，上〈功德[^19]、地獄品[^20]〉中已廣說，所謂非必受報業，故無眾患。[^21]又常受持、正憶念、如所說行般若，故無眾患。
>
> 譬如良藥能破眾病；若不能將順[^22]，則不除患，非藥之失。
>
> 又如𤻝[^23]人雖得利器，不能御[^24]難，非器之過。
>
> 行者如是，先世重罪、今世不如所說行，故不得般若力，非般若過。
>
> **\$（參）為大眾說般若得無量福德**
>
> **\$一、須菩提說**
>
> **\$（一）釋「諸天云何至人間求聞般若」**
>
> 問曰：天上亦有般若波羅蜜，諸天何以於六齋日隨逐不淨人身求聞般若？
>
> 答曰：
>
> **\$1、天上有經卷皆為傳聞，因人有三事勝諸天，能書寫受持般若，故諸天來**
>
> **\$（1）辨天上是否有經卷**
>
> **\$A、天上有經卷皆為傳聞，假令有者，忉利天上、兜率天上或可有經卷**
>
> 天上有經卷，傳聞如是，亦非佛說。
>
> 若令有者，忉利天上、兜率天上當有。何以故？
>
> 阿修羅共忉利天鬪時，佛（516a）勅帝釋：「汝當誦念般若。」
>
> 兜率天上常有補處菩薩為諸天說[^25]，故可有。
>
> **\$B、色界諸天受禪定味，不應有經卷**
>
> 色界諸天，身及衣服輕微，乃至無兩數；常樂宴寂，受禪定味[^26]，是故不應有經卷。
>
> **\$\`1847\`（2）閻浮提人有三事勝諸天，能書寫受持般若，故諸天來**
>
> 諸天著二種樂：欲樂、定樂，不能懃苦書持般若波羅蜜。閻浮提人能精進書、持、受[^27]學、正憶念。
>
> 如經說：「閻浮提人以三因緣勝諸天及欝單曰[^28]人[^29]：一者、能斷淫[^30]欲，二者、強識念力，三者、能精懃[^31]勇猛。」[^32]
>
> 是閻浮提人能書寫、讀、誦、受持，以是故諸天來下，禮拜般若經卷，或欲聞說。
>
> **\$2、諸天遠來供養，自增益福德，又欲令眾生益加信敬故諸天來**
>
> 復有人言：天上若有經卷，遠來供養，福德增益，求般若波羅蜜亦無厭足。
>
> 有菩薩，天欲令般若尊重，故來下；欲令眾生益加信敬──「諸天尚來，何況我等！」行者若聞好香、若見光明──有如是希有事故，深心信樂般若。
>
> 又未離欲人，惡鬼、魔民常逐[^33]伺便，令墮惡處；從四天王乃至淨居天──是大力諸天來，小鬼避去[^34]。菩薩能生清淨大心，如先品中說。[^35]是故來隨逐法師。
>
> **\$3、法師於六齋日高座說法，故諸天皆來**
>
> 六齋日[^36]，諸天來觀人心；十五日、三十日，上白諸天。
>
> \`1848\`復次，是六齋日是惡日，令人衰凶；若有是日受八戒，持齋、布施、聽法，是時諸天歡喜，小鬼不得其便，利益行者。是日法師高座說法。
>
> **\$4、結**
>
> 如是等種種因緣故諸天皆來[^37]。
>
> **\$（二）釋「為諸天及大眾說般若得無量福德」**
>
> 說法者讚歎無量無邊無上法──所謂「般若波羅蜜」，亦得無量無邊福德。
>
> 若為人說，人[^38]鈍根、福德薄，故得福少；諸天利根、福德多、福田勝，故得福多。
>
> 故佛[^39]說：「行者，齋日，諸天及大眾中說般若，得福無量。」
>
> **\$二、佛述成，並明得無量福德之因緣**
>
> **\$（一）佛述成**
>
> 此中佛可須菩提所言。
>
> **\$（二）明得無量福德之因緣**
>
> **\$1、歎般若為大珍寶，能拔苦，能與樂**
>
> 復自說無量福（516b）德因緣，所謂般若波羅蜜是大珍寶波羅蜜。
>
> 如如意寶珠能滿一切人願；是般若波羅蜜能滿一切眾生願，所謂離苦、得樂。[^40]
>
> **離****苦**者，般若波羅蜜能拔眾生地獄、畜生、餓鬼及人中貧窮。
>
> **與樂**者，能與剎利大姓乃至阿耨多羅三藐三菩提。
>
> 是樂因緣善法，般若波羅蜜中廣說，所謂十善道乃至一切智。
>
> 如如意寶能出衣服、飲食、金銀等，隨意所須；般若波羅蜜亦如是，能令得十善道乃至一切智、剎利大姓乃至佛。以是事故，名為「\^珍寶波羅蜜\^\^」。
>
> **\$2、歎般若為無所得珍寶**
>
> **\$（1）釋「珍寶波羅蜜中，無有法可得若生若滅」**
>
> 復次，「\^珍寶波羅蜜\^\^」者，如人得如意寶，則隨意所須皆得，失則憂惱；是般若波羅蜜**不生不滅**，常不失，世世與眾生樂，末後令得佛道。
>
> **\$（2）釋「珍寶波羅蜜，亦無有法若善若不善」**
>
> 如人得如意寶，則心生自高，輕賤他人，是為衰因緣；若人得**世間般****若波羅蜜**，亦如是分別，著諸善法、捨諸惡法，生高心、輕蔑餘人，則開諸罪門。
>
> 珍寶般若波羅蜜，**出世間般若波羅蜜**中，**不分別****善、不善**，是名「\^大珍寶波羅蜜\^\^」，能利眾生，畢竟無憂。[^41]
>
> **\$\`1849\`3、歎般若為無染珍寶**
>
> 是珍寶波羅蜜，「善法」尚不能**污染**，何況「不善法」！

**\$（三）勸菩薩如般若而行故得利益**

> **\$1、能自利利他，斷諸戲論，嚴土熟生**
>
> **\$（1）自利──無有法愛，斷諸戲論**
>
> 如此中說「\^如是亦不知\^\^」者，如上說般若相，[^42]亦不[^43]作是知、不作知者；不取相，亦不生著、不分別、不得定相。是名「無有過患、無有法愛、斷諸戲論」。
>
> **\$（2）利他──成熟諸眾生，嚴淨佛國土**
>
> 如是人能實修行般若波羅蜜，以法禮佛、自得實法利益故，能利益[^44]眾生；能自離惡、能令眾生離惡故，得淨佛世界[^45]。
>
> 用無所得方便力故，知諸法畢竟寂滅相，而能為眾生故起諸善法。
>
> **\$2、明般若無有力、無非力，即是諸法實相，常住不異**
>
> **\$（1）釋「無有力、無非力」乃至「不捨、不與」**
>
> **\$A、詳辨「無有力、無非力」**
>
> 般若波羅蜜畢竟清淨故，無力、無（516c）非力。譬如虛空，雖無有法，而因虛空得有所作。[^46]
>
> 無有一法定相可著──故無有力；
>
> 得諸法實相，於諸善法無礙，乃至降魔成佛──非無有力。
>
> **\$B、例餘**
>
> 「不受不與」、「不生不滅」等乃至「不捨有為法，不與無為法」，亦如是。
>
> **\$（2）釋因由：法性常住，不謬不失故**
>
> 此中說因緣：「有佛、無佛，諸法性常住世間。」
>
> 「\^諸法性\^\^」者，即是諸法實相──「諸法實相」者，即是般若波羅蜜。[^47]
>
> 若以常、無常等求諸法實相，是皆為錯。
>
> 若人[^48]入法性中求[^49]，則無有錯謬；法性常故不失[^50]。

\^【**經**】

**\$肆、諸天得益稱歎，佛示轉法輪真義**

> **\$（壹）諸天歡喜供養，稱歎見第二法輪轉**
>
> 爾時，諸天子虛空中立，發大音聲，踊躍歡喜，以漚[^51]鉢羅華、波頭摩華[^52]、拘物頭華[^53]、\`1850\`分陀利華[^54]而散佛上，如[^55]是言：「我等於閻浮提見第二法輪轉[^56]。」
>
> 是中無量百千天子得無生法忍。
>
> **\$（貳）佛答**[^57]
>
> **\$一、法輪非第一轉、非第二轉，無法有法空故無轉還**
>
> 佛告須菩提：「是法輪[^58]非第一轉、非第二轉。是般若波羅蜜不為轉故出[^59]、不為還故出，無法[^60]有法空故。」[^61]
>
> **\$二、諸法自相空故，般若波羅蜜無轉無還**
>
> **\$（一）須菩提問**
>
> 須菩提白佛言：「世尊！云何無法有法空故，般若波羅蜜不為轉、不為還故出？」
>
> **\$（二）佛答**
>
> 佛言：「般若波羅蜜般若波羅蜜**相空**，乃至檀波羅蜜檀波羅蜜相空；內空內空相空，乃至無法有法空無法有法空相空；四念處四念處相空，乃至八聖道分八聖道分相空；佛十力佛十力相空，乃至十八不共法十八不共法相空；須陀洹果須陀洹果相空，斯陀含果斯陀含果相空，阿那含果阿那含果相空，阿羅漢果阿羅漢果相空，辟支佛道辟支佛道相空，一切種智一切種智**相****空**。」[^62]

**\$伍、須菩提歡喜稱歎，以二諦說般若**

> **\$（壹）須菩提歎般若波羅蜜是摩訶波羅蜜，雖得無上菩提亦無所得，雖轉法輪而無所轉**
>
> 須菩提白佛言：「世尊！諸菩薩摩訶薩般若波羅蜜是摩訶波羅蜜！
>
> \`1851\`何以故？雖一切（517a）法**自相**[^63]**空**，而諸菩薩摩訶薩因般若波羅蜜得阿耨多羅三藐三菩提，亦無法可得。
>
> 轉法輪，亦無法可轉，亦無法可還；是摩訶般若[^64]波羅蜜中，亦無有法可見。何以故？是法不可得若轉、若還，**一切法畢竟不生故**。
>
> 何以故？是**空相**不能轉、不能還，**無相相**不能轉、不能還，**無作相**不能轉、不能還。[^65]
>
> **\$（貳）以二諦說般若**
>
> **\$一、世俗諦──十門清淨說**
>
> 若能如是^（1）^說般若波羅蜜，^（2）^教、^（3）^照[^66]、^（4）^開、^（5）^示，^（6）^分別，^（7）^顯現，[^67]^（9）^解釋，^（10）^淺易──有能如是教者，是名清淨說般若波羅蜜。[^68]
>
> **\$二、勝義諦──畢竟空無說者，亦無畢定福田**
>
> 亦無說者、亦無受者、亦無證者；若無說、無受、無證，亦無滅者，是說法中亦無畢定福田。」\^\^[^69]

【**論**】釋曰[^70]：

**\$肆、諸天得益稱歎，佛示轉法輪真義**

> **\$（壹）諸天歡喜供養，稱歎見第二法輪轉**
>
> **\$一、諸天歡喜供養稱歎**
>
> 諸天聞般若，大[^71]歡喜踊躍。
>
> 諸天身輕利根，分別著相，知有輕重；聞般若波羅蜜畢竟清淨、平等實相，大利益眾生，無有過者，是故踊[^72]躍歡喜。
>
> 起身業、口業──持供養具蓮華等，供養於佛，作是言：「\^我等於閻浮提見第二法輪轉。\^\^」
>
> **\$\`1852\`二、釋疑**
>
> **\$（一）佛說法皆名轉法輪，今云何言「第二法輪轉」**
>
> 問曰：初說法令人得道，是名轉法輪，今何以言「第二法輪轉[^73]」？
>
> 若以佛說名為轉法輪者，皆是法輪，何限第二？
>
> 答曰：初說法名定實一法輪，因初轉乃至法盡，通名為「轉」。
>
> 是諸天見是會中多有人發無上道，得[^74]無生法忍──見是利益，故讚言「第二轉法輪」。
>
> 初轉法輪──八萬諸天得無生法忍，阿若憍陳如一人得初道。
>
> 今無量諸天得無生法忍，是故說「第二法輪轉[^75]」。
>
> 今轉法輪似如初轉。
>
> **\$（二）云何以今勝事喻昔劣事**
>
> 問曰：今轉法輪，多人得道；初轉法輪，得道者少。云何以大喻小？
>
> 答曰：諸佛事有二種：一者、密[^76]，二者、現。[^77]
>
> 初轉法（517b）輪──
>
> **聲聞人**見八萬、一人得初道。
>
> **諸菩薩**見無數阿僧祇人得聲聞道；無數人種辟支佛道因緣；無數阿僧祇人發無上道心；無數阿僧祇人行六波羅蜜道，得諸深三昧陀羅尼門；十方無量眾生得無生法忍；無量阿僧祇眾生從初地中乃至十地住；無量阿僧祇眾生得一生補處；無量阿僧祇眾生得坐道場，聞是法，疾成佛道。如是等不可思議相，是名密轉法輪相。[^78]
>
> 譬如大雨，大樹則多受，小樹則少受。[^79]
>
> 以是故，當知初轉法輪亦大，以[^80]後喻前無咎！
>
> **\$（貳）佛示轉法輪真義**
>
> **\$一、法輪非第一轉、非第二轉，無法有法空故般若無轉還**
>
> **\$（一）釋「法輪非第一轉、非第二轉」**
>
> 「\^轉法輪，非一、非二\^\^」者，為**畢竟****空**及轉法輪果報涅槃[^81]故如是說──是則因中說果。
>
> **\$\`1853\`（二）釋「無法有法空故般若無轉還」**
>
> 法輪[^82]即是般若波羅蜜；[^83]是般若波羅蜜無起無作相，故無轉無還。
>
> 如十二因緣中說：無明畢竟空故，不能實生諸行等；無明虛妄顛倒、無有實定故，無法可滅。[^84]
>
> 說「世間生法」，故名為「轉」；說「世間滅法」，故名為「還」。般若波羅蜜中無此二事，故說「無轉、無還」。
>
> 「\^**無法有法空故**\^\^」[^85]──「無轉」是「有法空」，「無還」是「無法空」。
>
> **\$二、諸法自相空故，般若波羅蜜無轉無還──辨「問空答空」之意**
>
> 問曰：須菩提何以作是問──「\^有法無法空故，般若波羅蜜不為轉、不為還故出\^\^」？而佛還以空答？
>
> 答曰：
>
> **\$（一）以無法有法空破非有非無，故說「無有轉，無有還」**
>
> 有人說：諸法有四種相[^86]：一者、說「有」，二者、說「無」，三者、說「亦有亦無」，四者、說「非有非無」。
>
> 是中，邪憶念故四種邪行；著此四法故，名為邪道。
>
> 是中，正憶念故四種正行；中[^87]不著故，名為正道。
>
> 是中破「非有非無」，故名「無法有法空」。
>
> 佛說乃至破「非有非無」，故說「無有轉，無有還」。
>
> **\$（二）佛更說有法無法亦自相空，故說般若波羅蜜無轉、無還**
>
> 破「非有非無」有二種：一者、用上三句破，二者、用涅槃實（517c）相破。[^88]
>
> 須菩提雖知佛以涅槃破有無，是中有新發意菩薩，或錯謬故用三句破非有非無，於無法有法空中還生邪見；是[^89]故佛說「有法無法亦**自相空**」，是故說「般若波羅蜜無轉、無還」。
>
> 般若波羅蜜中**無**般若波羅蜜**相**，一切法無相[^90]故；乃至檀波羅蜜亦如是。內空乃至一切種智**相空**，亦如是。

**\$\`1854\`伍、須菩提歡喜稱歎，以二諦說般若**

> **\$（壹）須菩提歎般若波羅蜜是摩訶波羅蜜，雖得無上菩提亦無所得，雖轉法輪而無所轉**
>
> **\$一、總說**
>
> 爾時，須菩提及大眾歡喜讚歎般若波羅蜜，作是言：「大波羅蜜，所謂般若波羅蜜！」
>
> 「\^大波羅蜜\^\^」者，所謂一切法雖自性空，而般若波羅蜜能利益菩薩，令得阿耨多羅三藐三菩提；[^91]雖得，亦無所得；雖轉法輪，亦無所轉。
>
> **\$二、別釋**
>
> **\$（一）一切法自性空故，雖得無上菩提亦無所得──一切皆空而歎般若為大波羅蜜**
>
> 問曰：若諸法空、般若波羅蜜空、阿耨多羅三藐三菩提亦空，不應讚「般若為摩訶波羅蜜」？
>
> 答曰：此中說：「**一切法自性空故**，自性空中亦無自性空，是故名摩訶波羅蜜。」若無空相，不應作難。
>
> 以畢竟空故無所礙[^92]，而能行諸善法，得阿耨多羅三藐三菩提──世俗法故，非第一義。
>
> **\$（二）一切法畢竟不生故，雖轉法輪亦無轉還**
>
> 諸佛雖說法，令他得道、破煩惱；從此至彼，名為「轉」。
>
> 今我等諸[^93]煩惱虛誑[^94]、顛倒、妄語、無有定相；若無定相，為何所斷？[^95]若無所斷，亦無轉、無還，是故說「雖轉法輪，亦無轉還」。
>
> 何以故？是般若波羅蜜中，無有法五眼所能見若轉、若還，**一切法從本已來畢竟不生故**。
>
> **\$（三）入三解脫門，雖轉法輪，亦無轉還**
>
> 是自性空、畢竟空，非轉相[^96]、非還相──畏墮常故「不轉」，畏墮滅故「不還」；畏墮有故「不轉」，畏墮無故「不還」；畏著世間故「不轉」，畏著涅槃故「不還」。
>
> 如是自性空、畢竟空、十八空等無量諸空──是**空解脫門**，不轉、不（518a）還。[^97]
>
> **無相、無作**亦如是。
>
> 入是**三解脫門**，捨我我所心，是名說得解脫。
>
> **\$（貳）以二諦說般若**
>
> **\$一、世俗諦──十門清淨說**[^98]
>
> 能如是不取相、不著心，說般若波羅蜜，教、照等。
>
> ^\`1855\`（1）^「\^說\^\^」者，若案[^99]文，若口傳。
>
> ^（2）^「\^教\^\^」者，為人讚般若，令受持、讀、誦、正憶念。
>
> ^（3）^「\^照\^\^」者，如人執燈照物；若人不知般若，以智慧明照之令知。
>
> ^（4）^「\^開\^\^」者，如寶藏閉門，雖有好物而不能得；若開其門，則隨意所取。
>
> 如人疑不信般若者，開邪疑扉、折無明關，是人則隨意所取。
>
> ^（5）^「\^示\^\^」者，如人眼視不明，指示好醜；
>
> 如人有小信小智者，示是道非道、是利是失等。
>
> ^（6）^「\^分別\^\^」者，分別諸法──是善是不善、是罪是福、是世間是涅槃。經書略說，難解難信；能廣為[^100]分別解說，令得信解。
>
> ^（7）^「\^顯現\^\^」者，佛為種種眾生說種種法──或時毀呰善法、助不善法，趣令眾生得解。
>
> ^（8）^「\^說法\^\^」者，說佛意趣以應眾生，令知輕重相。
>
> ^（9）^「\^解釋\^\^」者，如囊中寶物，繫口則人不知；若為人解經卷囊，解釋義理。
>
> 又如重物，披析令輕；種種因緣譬喻，解釋本末令易解。
>
> ^（10）^「\^淺易\^\^」者，如深水難渡，有人分散此水令淺，則渡者皆易；般若波羅蜜如水甚深，論議方便力故種種說，能令淺易，乃至小智之人皆能信解。
>
> 能以十種為首說甚深義，是名「清淨說般若波羅蜜義」。
>
> **\$二、勝義諦──畢竟空無說者，亦無畢定福田**
>
> **\$（一）釋「第一義中無說乃至無福田」**
>
> 第一義中，實[^101]無所說──畢竟空故「\^無說\^\^」，無說故「\^無受\^\^」，無受故「\^無證\^\^」，無證故「無滅諸煩惱者」，若無滅煩惱則「\^無福田\^\^」。
>
> **\$（二）釋「受乃至無畢定福田」**
>
> 「\^受\^\^」者名信受、讀、誦。
>
> 行是法，得沙門果、無生法忍，是名為「證」。
>
> 證時，諸煩惱滅，得有餘涅槃。
>
> 得有餘涅槃故是畢定福田。
>
> 畢定者，諸法同無餘涅（518b）槃性，故說[^102]「\^無畢定福田\^\^」。

**\`1856\`〈釋諸波羅蜜品第四十四**[^103]**〉**

**（大正25，518b2-522a6）**

\^【**經**】

**\$陸、歎般若導諸行到彼岸究竟**[^104]

> **\$（壹）法說歎**（No.01～No.17）
>
> 爾時，慧命須菩提白佛言：
>
> **\$一、無邊波羅蜜，如虛空無邊故**（No.01）
>
> 「世尊！無邊波羅蜜是般若波羅蜜。」
>
> 佛言：「如虛空無邊故。」（一）[^105]
>
> **\$二、等波羅蜜，一切法等故**（No.02）
>
> 「世尊！等波羅蜜是般若波羅蜜。」
>
> 佛言：「諸法等故。」[^106]（二）
>
> **\$三、離波羅蜜，畢竟空故**（No.03）
>
> 「世尊！離波羅蜜是般若波羅蜜。」
>
> 佛言：「畢竟空故。」（三）
>
> **\$四、不壞波羅蜜，一切法不可得故**（No.04）
>
> 「世尊！不壞波羅蜜是般若波羅蜜。」
>
> 佛言：「一切法不可得故。」[^107]（四）
>
> **\$五、無彼岸波羅蜜，無名無身故**（No.05）
>
> 「世尊！無彼岸波羅蜜是般若波羅蜜。」
>
> 佛言：「無名無身故。」[^108]（五）
>
> **\$\`1857\`六、空種波羅蜜，出入息不可得故**（No.06）
>
> 「世尊！空種波羅蜜是般若波羅蜜。」
>
> 佛言：「入出息不可得故。」[^109]（六）
>
> **\$七、不可說波羅蜜，覺觀不可得故**（No.07）
>
> 「世尊！不可說波羅蜜是般若波羅蜜。」
>
> 佛言：「覺觀不可得故。」（七）
>
> **\$八、無名波羅蜜，受、想、行、識不可得故**（No.08）
>
> 「世尊！無名波羅蜜是般若波羅蜜。」
>
> 佛言：「受、想、行、識不可得故。」[^110]（八）
>
> **\$九、無去波羅蜜，一切法無來無去故**（No.09）
>
> 「世尊！不去波羅蜜是般若波羅蜜。」
>
> 佛言：「一切法不來故。」[^111]（九）
>
> **\$十、無移波羅蜜，一切法不可伏故**（No.10）
>
> 「世尊！無移[^112]波羅蜜是般若波羅蜜。」
>
> 佛言：「一切法不可伏[^113]故。」[^114]（十）
>
> **\$十一、盡波羅蜜，一切法畢竟盡故**（No.11）
>
> 「世尊！盡波羅蜜是般若波羅蜜。」
>
> 佛言：「一切法畢竟盡故。」[^115]（十一）
>
> **\$十二、無生波羅蜜，一切法不滅故**（No.12）
>
> 「世尊！不生波羅蜜是般若波羅蜜。」
>
> 佛言：「一切法不滅故。」（十二）
>
> **\$\`1858\`十三、不滅波羅蜜，一切法不生故**（No.13）
>
> 「世尊！不滅波羅蜜是般若波羅蜜。」
>
> 佛言：「一切法不生故。」[^116]（十三）
>
> **\$十四、無作波羅蜜，作者不可得故**（No.14）
>
> 「世尊！無作波羅蜜是般若波羅蜜。」
>
> 佛言：「作者不可得故。」（十四）
>
> **\$十五、無知波羅蜜，知者不可得故**（No.15）
>
> 「世尊！無知波羅蜜是般若波羅蜜。」
>
> 佛言：「知者不可得故。」[^117]（十五）
>
> **\$十六、不到波羅蜜，生死不可得故**（No.16）
>
> 「世尊！不到波羅蜜是般若波羅蜜。」
>
> 佛言：「生死不可得故。」[^118]（十六）
>
> **\$十七、不失波羅蜜，一切法不失故**（No.17）
>
> 「世尊！不失波羅蜜是般若波羅蜜。」
>
> 佛言：「一切法不失故。」（十七）\^\^

【**論**】釋曰：

**\$陸、歎般若導諸行到彼岸究竟**

> **\$（壹）法說歎**（釋No.01～No.17）
>
> **\$一、無邊波羅蜜，如虛空無邊故**（No.01）
>
> **\$（一）須菩提歎般若波羅蜜之殊勝**
>
> 「\^無邊波羅蜜\^\^」者，須菩提聞佛說大珍寶波羅蜜義，[^119]因而自讚般若[^120]為[^121]摩訶波羅蜜；[^122]又以智慧深入種種法門，觀般若波羅蜜如大[^123]海水無量無邊；深知般若（518c）\`1859\`波羅蜜功德，因發大歡喜；欲以種種因緣讚歎般若，是故白佛言：「\^世尊！無邊波羅蜜是般若波羅蜜。\^\^」
>
> **\$（二）辨「無邊」義**
>
> **\$1、從品初至末皆是「無邊義」，廣說則無量**
>
> 「無邊」義，從品初至竟，皆是無邊義；妨說餘事故略說，若廣說則無量。
>
> **\$2、得般若波羅蜜，則無「常、無常」等諸邊，故言無邊**
>
> 復次，常是一邊、無常是一邊，我、無我，有、無[^124]，世間有邊、無邊，眾生有邊、無邊──如是等法，名為邪見邊；[^125]得般若波羅蜜，則無是諸邊，故言「無邊」。[^126]
>
> **\$3、如虛空無邊，般若波羅蜜亦無邊**
>
> 復次，譬如物盡處名為「邊[^127]」，虛空無色無形故無邊。
>
> 般若波羅蜜畢竟清淨故無有邊、無有盡、無[^128]取處、無受[^129]處；是[^130]故佛答：「如虛空無邊故，般若波羅蜜亦無邊。」
>
> **\$二、等波羅蜜，一切法等故**（No.02）
>
> 菩薩得法忍，觀一切法皆平等，是故說「一切法等」，故言「\^等波羅蜜\^\^」。
>
> **\$三、離波羅蜜，畢竟空故**（No.03）
>
> 菩薩用畢竟空心離諸煩惱，亦離諸法，是故名「\^離波羅蜜\^\^」。
>
> **\$四、不壞波羅蜜，一切法不可得故**（No.04）
>
> 菩薩用是般若波羅蜜，總相、別相求諸法，不得定相如毛髮許；以不可得故，於一切法心不著。
>
> 若有邪見戲論人用邪見著心，欲破壞是菩薩；是菩薩無所著故，不可破壞，是名「\^不壞波羅蜜\^\^」。
>
> **\$五、無彼岸波羅蜜，無名無身故**（No.05）
>
> 此岸名為生死，彼岸名[^131]涅槃，中有諸煩惱大河；[^132]一切出家人欲捨此岸，貪著彼岸；而般若波羅蜜無彼岸──彼岸是涅槃，無色無名，是故說：「\^無色無名故，是名無彼岸波羅蜜。\^\^」
>
> **\$\`1860\`六、空種波羅蜜，出入息不可得故**（No.06）
>
> 有虛空則有出入息，出入息皆從虛誑業因緣生；出者非入，入者非出，念念生滅，不可得實相；息不可得故，一切法亦不可得；不可得故，名「\^空種波羅蜜\^\^」。
>
> **\$七、不可說波羅蜜，覺觀不可得故**（No.07）
>
> 一切法空寂相故不須覺觀；覺觀無故，則無言說；無言說故，說「般若波羅蜜斷語言道」，是故名「\^不可說波羅蜜\^\^」。
>
> **\$八、無名波羅蜜，受、想、行、識不可得故**（No.08）
>
> 二法攝一切法，所謂名、色──（519a）四大及造色，色所攝；受等四眾，名所攝。
>
> 分別諸法者說：「般若波羅蜜是智慧相，故『名』所攝。」
>
> 今實不離色是名、不離名是色[^133]，是般若波羅蜜無知相，故說「受、想、行、識不可得」，故言「\^無名波羅蜜\^\^」。
>
> **\$九、無去波羅蜜，一切法無來無去故**（No.09）
>
> 一切法無來無去故，名「\^無去波羅蜜\^\^」。
>
> **\$十、無移波羅蜜，一切法無人能破故**（No.10）
>
> 般若波羅蜜是三世十方佛法藏，以三法印印[^134]，無天無人能破，故名「\^無移波羅蜜\^\^」。
>
> **\$十一、盡波羅蜜，一切法畢竟盡故**（No.11）
>
> 諸有為法念念盡滅，無有住時。若爾者，過去法不盡，未來法亦不盡，現在法不住故不盡；三世盡不可得故，名為「畢竟盡」；畢竟盡故，名「\^盡波羅蜜\^\^」。
>
> **\$十二、無生波羅蜜，一切法不生故**（No.12）
>
> 一切法三世中生不可得故無生，無生故名「\^無生波羅蜜\^\^」。
>
> **\$十三、不滅波羅蜜，一切法不滅故**（No.13）
>
> 「\^不滅波羅蜜\^\^」亦如是。
>
> **\$十四、無作波羅蜜，作者不可得故**（No.14）
>
> 作有二種：一者、眾生作，二者、法作。[^135]
>
> **眾生作**者，布施、持戒等；
>
> **法作**者，火燒、水爛，心識所知。
>
> 眾生空故，無作者；一切法鈍，不起作[^136]相故，法亦不作──是二無作，故名「\^無作波羅蜜\^\^」。
>
> **\$十五、無知波羅蜜，知者不可得故**（No.15）
>
> 「\^無知波羅蜜\^\^」亦如是，一切法鈍故[^137]無所知。
>
> **\$\`1861\`十六、不到波羅蜜，生死不可得故**（No.16）
>
> 天眼見有生死。
>
> 用空慧眼見，生死不可得；生死不可得故，今世眾生死，無到後世者，但五眾先業因緣相續生，故名「\^不到波羅蜜\^\^」。
>
> **\$十七、不失波羅蜜，一切法不失故**（No.17）
>
> 般若波羅蜜不失諸法實相，亦能令一切法不失實相；離般若波羅蜜，一切法皆失。觀一切法實相，得般若波羅蜜，是故名「\^不失波羅蜜\^\^」。
>
> \^【**經**】
>
> **\$（貳）譬喻歎**（No.18～No.22）
>
> **\$一、夢波羅蜜，夢中所見不可得故**（No.18）
>
> 「世尊！夢波羅蜜是般若波羅蜜。」
>
> 佛言：「乃至夢中所見不可得故。」（十八）[^138]
>
> **\$二、響波羅蜜，聞聲者不可得故**（No.19）
>
> 「世尊！響波羅蜜是般若波羅蜜。」
>
> 佛言：「聞聲者不可得故。」（十九）
>
> **\$三、影波羅蜜，鏡面不可得故**（No.20）
>
> 「世尊！影波羅蜜是般若波羅蜜。」
>
> 佛言：「鏡面不可得故。」[^139]（二十）
>
> **\$四、焰波羅蜜，水流不可得故**（No.21）
>
> 「世尊！焰[^140]波羅蜜是般若波羅蜜。」（519b）
>
> 佛言：「水流不可得故。」[^141]（二十一）
>
> **\$\`1862\`五、幻波羅蜜，術事不可得故**（No.22）
>
> 「世尊！幻波羅蜜是般若波羅蜜。」
>
> 佛言：「術事不可得故。」[^142]（二十二）
>
> **\$（參）離過歎**（No.23～No.43）
>
> **\$一、不垢波羅蜜，諸煩惱不可得故**（No.23）
>
> 「世尊！不垢波羅蜜是般若波羅蜜。」
>
> 佛言：「諸煩惱不可得故。」（二十三）
>
> **\$二、無淨波羅蜜，煩惱虛誑故**（No.24）
>
> 「世尊！無淨波羅蜜是般若波羅蜜。」
>
> 佛言：「煩惱虛誑故。」[^143]（二十四）
>
> **\$三、不污波羅蜜，處不可得故**（No.25）
>
> 「世尊！不污波羅蜜是般若波羅蜜。」
>
> 佛言：「處不可得故。」[^144]（二十五）
>
> **\$四、不戲論波羅蜜，一切戲論憶想分別滅故**（No.26）
>
> 「世尊！不戲論波羅蜜是般若波羅蜜。」
>
> 佛言：「一切戲論破故。」（二十六）
>
> **\$五、無念波羅蜜，一切念破故**（No.27）
>
> 「世尊！不念波羅蜜是般若波羅蜜。」
>
> 佛言：「一切念破故。」[^145]（二十七）
>
> **\$六、不動波羅蜜，法性常住故**（No.28）
>
> 「世尊！不動波羅蜜是般若波羅蜜。」
>
> 佛言：「法性常住故。」[^146]（二十八）
>
> **\$\`1863\`七、無染波羅蜜，知一切法妄解故**（No.29）
>
> 「世尊！無染波羅蜜是般若波羅蜜。」
>
> 佛言：「知一切法妄解故。」[^147]（二十九）
>
> **\$八、不起波羅蜜，一切法無分別故**（No.30）
>
> 「世尊！不起波羅蜜是般若波羅蜜。」
>
> 佛言：「一切法無分別故。[^148]」[^149]（三十）
>
> **\$九、寂滅波羅蜜，一切法相不可得故**（No.31）
>
> 「世尊！寂滅波羅蜜是般若波羅蜜。」
>
> 佛言：「一切法相不可得故。」（三十一）
>
> **\$十、無欲波羅蜜，欲自性不可得故**（No.32）
>
> 「世尊！無欲波羅蜜是般若波羅蜜。」
>
> 佛言：「欲不可得故。」[^150]（三十二）
>
> **\$十一、無瞋波羅蜜，瞋恚性畢竟無所有故**（No.33）
>
> 「世尊！無瞋波羅蜜是般若波羅蜜。」
>
> 佛言：「瞋恚不實故。」（三十三）
>
> **\$十二、無癡波羅蜜，無明黑闇破故**（No.34）
>
> 「世尊！無癡波羅蜜是般若波羅蜜。」
>
> 佛言：「無明黑闇滅故。」（三十四）
>
> **\$十三、無煩惱波羅蜜，分別憶想虛妄故**（No.35）
>
> 「世尊！無煩惱波羅蜜是般若波羅蜜。」
>
> 佛言：「分別憶想虛妄故。」[^151]（三十五）
>
> **\$\`1864\`十四、無眾生波羅蜜，眾生無所有故**（No.36）
>
> 「世尊！無眾生波羅蜜是般若波羅蜜。」
>
> 佛言：「眾生無所有故。」（三十六）
>
> **\$十五、斷波羅蜜，諸法不起故**（No.37）
>
> 「世尊！斷[^152]波羅蜜是般若波羅蜜。」
>
> 佛言：「諸法**不起**故。」[^153]（三十七）
>
> **\$十六、無二邊波羅蜜，離二邊故**（No.38）
>
> 「世尊！無二邊波羅蜜是般若波羅蜜。」
>
> 佛言：「離二邊故。」（三十八）
>
> **\$十七、不破波羅蜜，一切法不相離故**（No.39）
>
> 「世尊！不破波羅蜜是般若波羅蜜。」
>
> 佛言：「一切法不相離故。」[^154]（三十九）
>
> **\$十八、不取波羅蜜，過聲聞、辟支佛地故**（No.40）
>
> 「世尊！不取波羅蜜是般若波羅蜜。」
>
> 佛言：「過聲聞辟支佛地故。」[^155]（四十）
>
> **\$十九、無分別波羅蜜，妄想分別不可得故**（No.41）
>
> 「世尊！不分別波羅蜜是般若波羅蜜。」
>
> 佛言：「諸妄想不可得故。」（四十一）
>
> **\$二十、無量波羅蜜，一切法量不可得故**（No.42）
>
> 「世尊！無量波羅蜜是般若波羅蜜。」
>
> 佛（519c）言：「諸法量不可得故。」[^156]（四十二）
>
> **\$\`1865\`二十一、虛空波羅蜜，一切法無所有故**（No.43）
>
> 「世尊！虛空波羅蜜是般若波羅蜜。」
>
> 佛言：「一切法無所有故。」[^157]（四十三）\^\^
>
> 【**論**】釋曰：
>
> **\$（貳）譬喻歎**（釋No.18夢波羅蜜～No.22幻波羅蜜）
>
> **\$一、夢波羅蜜，夢中所見不可得故**（No.18）
>
> 須菩提讚般若波羅蜜，示眾生世間空如夢。
>
> 佛言：夢亦不可得故名「\^夢波羅蜜\^\^」[^158]。
>
> **\$二、響波羅蜜，影波羅蜜，焰波羅蜜，幻波羅蜜皆不可得故**（No.19～No.22）
>
> 響、影、焰、幻[^159]亦如是。
>
> **\$三、本事皆空，是喻亦空**
>
> 人心以聲為實，以響為虛；影以人[^160]面鏡為實，像為虛；焰以風、塵、日光為實，水為虛；幻以祝術[^161]為實，祝術所作為虛。
>
> 須菩提讚般若以喻為空。
>
> 佛說喻、本事皆空；本事皆空故，是喻亦空。
>
> **\$（參）離過歎**（釋No.23無垢波羅蜜～No.43虛空波羅蜜）
>
> **\$一、不垢波羅蜜：諸煩惱不可得故，二、無淨波羅蜜：煩惱虛誑故**
>
> **\$（一）明「無垢波羅蜜」**（No.23）
>
> 是般若波羅蜜無垢，能斷滅一切垢。
>
> 佛言：諸煩惱從本已來常無，今何所斷？是故名「\^無垢波羅蜜\^\^」。
>
> **\$（二）明「無淨波羅蜜」**（No.24）
>
> 「\^無淨波羅蜜\^\^」亦如是。
>
> 無煩惱即是「淨」。
>
> **\$三、不污波羅蜜，處不可得故**（No.25）
>
> 淫欲、瞋恚等諸煩惱名為「污」；是般若波羅蜜，一切垢法所不污。
>
> 六情是諸煩惱處；六情及一切法，諸煩惱緣處、住處皆不可得，故名「\^不污波羅蜜\^\^」。
>
> **\$\`1866\`四、不戲論波羅蜜，一切戲論憶想分別滅故**（No.26）
>
> 得是般若波羅蜜，一切戲論憶想分別滅，故名「\^不戲論波羅蜜\^\^」。
>
> **\$五、無念波羅蜜，一切念破故**（No.27）
>
> 一切法畢竟空故，無憶[^162]、無念相[^163]；無憶、無念相，故名「\^無念波羅蜜\^\^」。
>
> **\$六、不動波羅蜜，法性常住**（No.28）
>
> 住法性菩薩，一切論議者所不能勝，一切結使邪見所不能覆；一切法無常破壞，心不生憂──如是等因緣，故名「\^不動波羅蜜\^\^」。
>
> **\$七、無染波羅蜜，知一切法妄解故**（No.29）
>
> 一切法妄解，非但愛染，故名「\^無染波羅蜜\^\^」。[^164]
>
> **\$八、不起波羅蜜，一切法無分別故**（No.30）
>
> 憶想分別是一切結使根本；有結使，能起後身業。
>
> 知憶想分別虛妄，一切後世生業更不復起故，是名「\^不起波羅蜜\^\^」。
>
> **\$九、寂滅波羅蜜，一切法相不可得故**（No.31）
>
> 般若波羅蜜中不取三毒火相，故言「\^寂滅波羅蜜\^\^」。
>
> 佛言：「非但三毒相寂滅，一切法相不可得故。」
>
> **\$十、無欲波羅蜜，欲自性不可得故**（No.32）
>
> 是般若波羅蜜，乃至善法中尚不貪，何況餘欲！
>
> 佛（520a）說：「欲，從本已來不可得故。」
>
> 貪欲虛誑，自性不可得，故名「\^無欲波羅蜜\^\^」──非是離欲故名無欲。[^165]
>
> **\$十一、無瞋波羅蜜，瞋恚性畢竟無所有故**（No.33）
>
> 瞋恚性畢竟無所有，故名「\^無瞋波羅蜜\^\^」──非是離瞋故名無瞋。
>
> **\$十二、無癡波羅蜜，無明黑闇破故**（No.34）
>
> 一切法中，無明黑闇破，故名「\^無癡波羅蜜\^\^」──非是滅癡故名無癡。
>
> **\$十三、無煩惱波羅蜜，分別憶想虛妄故**（No.35）
>
> 「\^無煩惱波羅蜜\^\^」者，菩薩得無生法忍故，一切煩惱滅。
>
> 佛言：「憶想分別是煩惱根本；憶想尚無，何況煩惱！」
>
> 故名「\^無煩惱波羅蜜\^\^」。[^166]
>
> **\$十四、無眾生波羅蜜，眾生無所有故**（No.36）
>
> 般若能破無眾生中有眾生顛倒，故名「\^無眾生波羅蜜\^\^」。
>
> 佛言：「是眾生從本已來不生、無所有，故名無眾生。」
>
> **\$\`1867\`十五、斷波羅蜜，諸法不起故**（No.37）
>
> 須菩提意：以般若波羅蜜能斷一切有漏法，故名「\^斷波羅蜜\^\^」。
>
> 佛言：「諸法不起不生、無所作。」諸法自然斷相，故名「斷」。
>
> **\$十六、無二邊波羅蜜，離二邊故**（No.38）
>
> 「二邊」者，所謂我、無我，斷、無斷，可斷法、無斷法，常、滅，有、無──如是等無量二邊；般若波羅蜜中無是諸邊，故名「\^無二邊波羅蜜\^\^」。
>
> 佛言：「是諸邊從本已來無，但以虛誑顛倒故著；菩薩求實事故，離是顛倒邊。」
>
> **\$十七、不破波羅蜜，一切法不相離故**（No.39）
>
> 是般若波羅蜜一相[^167]、空故，不可破。
>
> 佛言：「不但般若波羅蜜，一切法皆無定異相。」
>
> 如果不離因，因不離果；有為法不離無為法，無為法不離有為法；般若波羅蜜不離一切法，一切法不離般若波羅蜜[^168]──一切法實相即是般若波羅蜜，故名「\^不破波羅蜜\^\^」。
>
> 「破」者，所謂諸法各各離散。
>
> **\$十八、不取波羅蜜，過聲聞、辟支佛地故**（No.40）
>
> 一切法，常、無常等過失；是故般若波羅蜜不取一切法。
>
> 佛言：「一切法乃至二乘出世間清淨法，亦不取。」
>
> 故名「\^不取波羅蜜\^\^」。
>
> **\$十九、無分別波羅蜜，妄想分別不可得故**（No.41）
>
> 「分別」名取相生心，妄想分別；般若波羅蜜[^169]是實相故，無是妄想分別。
>
> 佛言：「因憶想分別，有無分（520b）別；今憶想分別從本已來無，故名\^無分別波羅蜜。\^\^」
>
> **\$二十、無量波羅蜜，一切法量不可得故**（No.42）
>
> **\$（一）無量波羅蜜，般若波羅蜜出四無量故**
>
> 般若波羅蜜出四無量，故名「\^無量波羅蜜\^\^」。
>
> **\$（二）無量，涅槃無量法故**
>
> 復次，畢竟空，為得[^170]涅槃無量法，故名「無量」。
>
> **\$（三）無量，智慧所不能到邊崖**
>
> 復次，智慧所不能到邊崖，是名「無量」。是[^171]名六情所籌度；是法空、無相、無生滅，六情所不能量。何以故？物多而量器小故。
>
> **\$\`1868\`（四）無量，色等一切法不可得故**
>
> 佛言：「非但是般若波羅蜜無量，色等一切法不可得，故皆無量。」
>
> **\$二十一、虛空波羅蜜，一切法無所有故**（No.43）
>
> 如虛空無色無形，無所能作；般若波羅蜜亦如是。
>
> 佛言：非但虛空無所有，色等諸法皆無所有，故名「\^虛空波羅蜜\^\^」。
>
> \^【**經**】
>
> **\$（肆）得門歎**（No.44～No.90）
>
> **\$一、歎行無不成**
>
> **\$（一）無常等觀**[^172]（No.44～No.48）
>
> **\$1、無常波羅蜜，一切法破壞故**（No.44）
>
> 「世尊！無常波羅蜜[^173]是般若波羅蜜。」
>
> 佛言：「一切法破壞故。」[^174]（四十四）[^175]
>
> **\$2、苦波羅蜜，一切法惱相故**（No.45）
>
> 「世尊！苦波羅蜜是般若波羅蜜。」
>
> 佛言：「一切法惱[^176]相故。」[^177]（四十五）
>
> **\$3、無我波羅蜜，一切法不著故**（No.46）
>
> 「世尊！無我波羅蜜是般若波羅蜜。」
>
> 佛言：「一切法不著故。」（四十六）
>
> **\$4、空波羅蜜，一切法不可得故**（No.47）
>
> 「世尊！空波羅蜜是般若波羅蜜。」
>
> 佛言：「一切法不可得故。」（四十七）
>
> **\$5、無相波羅蜜，一切法不生故**（No.48）
>
> 「世尊！無相波羅蜜是般若波羅蜜。」
>
> 佛言：「一切法不生故。」（四十八）
>
> **\$\`1869\`（二）十八空觀**[^178]（No.49～No.65）
>
> **\$1、內空波羅蜜，內法不可得故**（No.49）
>
> 「世尊：內空波羅蜜是般若波羅蜜。」
>
> 佛言：「內法不可得故。」（四十九）
>
> **\$2、外空波羅蜜，外法不可得故**（No.50）
>
> 「世尊！外空波羅蜜是般若波羅蜜。」
>
> 佛言：「外法不可得故。」（五十）
>
> **\$3、內外空波羅蜜，內外法不可得故**（No.51）
>
> 「世尊！內外空波羅蜜是般若波羅蜜。」
>
> 佛言：「內外法不可得故。」（五十一）
>
> **\$4、空空波羅蜜，空空法不可得故**（No.52）
>
> 「世尊！空空波羅蜜是般若波羅蜜。」
>
> 佛言：「空空法不可得故。」（五十二）
>
> **\$5、大空波羅蜜，一切法不可得故**（No.53）
>
> 「世尊！大空波羅蜜是般若波羅蜜。」
>
> 佛言：「一切法不可得故。」（五十三）
>
> **\$6、第一義空波羅蜜，涅槃不可得故**（No.54）
>
> 「世尊！第一義空波羅蜜是般若波羅蜜。」
>
> 佛言：「涅槃不可得故。」（五十四）
>
> **\$7、有為空波羅蜜，有為法不可得故**（No.55）
>
> 「世尊！有為空波羅蜜是般若波羅蜜。」
>
> 佛言：「有為法不可得故。」（五十五）
>
> **\$8、無為空波羅蜜，無為法不可得故**（No.56）
>
> 「世尊！無為空波羅蜜是般若波羅蜜。」
>
> 佛言：「無為法（520c）不可得故。」（五十六）
>
> **\$9、畢竟空波羅蜜，諸法畢竟不可得故**（No.57）
>
> 「世尊！畢竟空波羅蜜是般若波羅蜜。」
>
> 佛言：「**諸法畢竟不可得故**。」[^179]（五十七）
>
> **\$10、無始空波羅蜜，諸法無始不可得故**（No.58）
>
> 「世尊！無始空波羅蜜是般若波羅蜜。」
>
> 佛言：「諸法[^180]無始不可得故。」（五十八）
>
> **\$\`1870\`11、散空波羅蜜，散法不可得故**（No.59）
>
> 「世尊！散空波羅蜜是般若波羅蜜。」
>
> 佛言：「散法不可得故。」（五十九）
>
> **\$12、性空波羅蜜，有為無為法不可得故**（No.60）
>
> 「世尊！性空波羅蜜是般若波羅蜜。」
>
> 佛言：「有為無為法不可得故。」[^181]（六十）
>
> **\$13、諸法空波羅蜜，一切法不可得故**（No.61）
>
> 「世尊！諸法空波羅蜜是般若波羅蜜。」
>
> 佛言：「一切法不可得故。」（六十一）
>
> **\$14、自相空波羅蜜，自相離故**（No.62）
>
> 「世尊！自相空波羅蜜是般若波羅蜜。」
>
> 佛言：「自相離故。」[^182]（六十二）
>
> **\$15、無法空波羅蜜，無法不可得故**（No.63）
>
> 「世尊！無法空波羅蜜是般若波羅蜜。」
>
> 佛言：「無法不可得故。」[^183]（六十三）
>
> **\$16、有法空波羅蜜，有法不可得故**（No.64）
>
> 「世尊！有法空波羅蜜是般若波羅蜜。」
>
> 佛言：「有法不可得故。」[^184]（六十四）
>
> **\$17、無法有法空波羅蜜，無法有法不可得故**（No.65）
>
> 「世尊！無法有法空波羅蜜是般若波羅蜜。」
>
> 佛言：「無法有法[^185]不可得故。」[^186]（六十五）
>
> **\$\`1871\`（三）菩提分行**（No.66～No.72）
>
> **\$1、念處波羅蜜，身受心法不可得故**（No.66）
>
> 「世尊！念處波羅蜜是般若波羅蜜。」
>
> 佛言：「身受心法不可得故。」（六十六）
>
> **\$2、正懃波羅蜜，善不善法不可得故**（No.67）
>
> 「世尊！正懃波羅蜜是般若波羅蜜。」
>
> 佛言：「善不善法不可得故。」（六十七）
>
> **\$3、如意足波羅蜜，四如意足不可得故**（No.68）
>
> 「世尊！如意足波羅蜜是般若波羅蜜。」
>
> 佛言：「四如意足不可得故。」（六十八）
>
> **\$4、根波羅蜜，五根不可得故**（No.69）
>
> 「世尊！根波羅蜜是般若波羅蜜。」
>
> 佛言：「五根不可得故。」（六十九）
>
> **\$5、力波羅蜜，五力不可得故**（No.70）
>
> 「世尊！力波羅蜜是般若波羅蜜。」
>
> 佛言：「五力不可得故。」（七十）
>
> **\$6、覺波羅蜜，七覺分不可得故**（No.71）
>
> 「世尊！覺波羅蜜是般若波羅蜜。」
>
> 佛言：「七覺分不可得故。」（七十一）
>
> **\$7、道波羅蜜，八聖道分不可得故**（No.72）
>
> 「世尊！道波羅蜜是般若波羅蜜。」
>
> 佛言：「八聖道分不可得故。」（七十二）
>
> **\$（四）三三昧**（No.73～No.75）
>
> **\$1、無作波羅蜜，無作不可得故**（No.73）
>
> 「世尊！無作波羅蜜是般若波羅蜜。」
>
> 佛言：「無作不可得故。」（七十三）
>
> **\$2、空波羅蜜，空相不可得故**（No.74）
>
> 「世尊！空波羅蜜是般若波羅蜜。」
>
> 佛言：「空相不可得故。」（七十四）
>
> **\$3、無相波羅蜜，寂滅相不可得故**（No.75）
>
> 「世尊！無相波羅蜜是般若波羅蜜。」
>
> 佛言：「寂滅相不可得故。」（七十五）
>
> **\$（五）出世禪**（No.76～No.77）
>
> **\$1、背捨波羅蜜，八背捨不可得故**（No.76）
>
> 「世尊！背[^187]捨波羅蜜是般若波羅蜜。」
>
> 佛言：「八背捨（521a）不可得故。」（七十六）
>
> **\$\`1872\`2、定波羅蜜，九次第定不可得故**（No.77）
>
> 「世尊！定[^188]波羅蜜是般若波羅蜜。」
>
> 佛言：「九次第定不可得故。」（七十七）
>
> **\$（六）六度行**（No.78～No.83）

**\$1、檀波羅蜜，慳貪不可得故**（No.78）

> 「世尊！檀波羅蜜是般若波羅蜜。」
>
> 佛言：「慳貪不可得故。」（七十八）

**\$2、尸羅波羅蜜，破戒不可得故**（No.79）

> 「世尊！尸羅波羅蜜是般若波羅蜜。」
>
> 佛言：「破戒不可得故。」（七十九）

**\$3、羼提波羅蜜，忍、不忍辱不可得故**（No.80）

> 「世尊！羼提波羅蜜是般若波羅蜜。」
>
> 佛言：「忍[^189]不忍辱不可得故。」（八十）

**\$4、毘梨耶波羅蜜，懈怠、精進不可得故**（No.81）

> 「世尊！毘梨耶波羅蜜是般若波羅蜜。」
>
> 佛言：「懈怠精進不可得故。」（八十一）

**\$5、禪波羅蜜，定、亂不可得故**（No.82）

> 「世尊！禪波羅蜜是般若波羅蜜。」
>
> 佛言：「定亂不可得故。」（八十二）

**\$6、般若波羅蜜，癡、慧不可得故**（No.83）

> 「世尊！般若波羅蜜是般若波羅蜜。」
>
> 佛言：「癡慧不可得故。」（八十三）
>
> **\$二、歎果無不滿**（No.84～No.90）
>
> **\$（一）十力波羅蜜，一切法不可伏故**（No.84）
>
> 「世尊！十力波羅蜜是般若波羅蜜。」
>
> 佛言：「一切法不可伏故。」[^190]（八十四）
>
> **\$（二）無所畏波羅蜜，道種智不沒故**（No.85）
>
> 「世尊！無所畏波羅蜜是般若波羅蜜。」
>
> 佛言：「道種智不沒故。」[^191]（八十五）
>
> **\$\`1873\`（三）無礙智波羅蜜，一切法無障無礙故**（No.86）
>
> 「世尊！無礙智波羅蜜是般若波羅蜜。」
>
> 佛言：「一切諸[^192]法無障無[^193]礙故。」[^194]（八十六）
>
> **\$（四）佛法波羅蜜，過一切法故**（No.87）
>
> 「世尊！佛法波羅蜜是般若波羅蜜。」
>
> 佛言：「過一切法故。」[^195]（八十七）
>
> **\$（五）如實說波羅蜜，一切語言皆是如實故**（No.88）
>
> 「世尊！如實說者[^196]波羅蜜是般若波羅蜜。」
>
> 佛言：「一切說[^197]如實故。」[^198]（八十八）
>
> **\$（六）自然波羅蜜，一切法中得自在力故**（No.89）
>
> 「世尊！自然波羅蜜是般若波羅蜜。」
>
> 佛言：「一切法中自在故。」[^199]（八十九）
>
> **\$（七）佛波羅蜜，正知一切法、一切種故**（No.90）
>
> 「世尊！佛波羅蜜是般若波羅蜜。」
>
> 佛言：「知一切法、一切種智[^200]故。」[^201]（九十）\^\^
>
> 【**論**】釋曰：
>
> **\$（肆）得門歎**（釋No.44～No.90）
>
> **\$一、歎行無不成**（釋No.44無常波羅蜜～No.65無法有法空波羅蜜）
>
> **\$（一）無常波羅蜜，一切法破壞故**（No.44）
>
> **\$\`1874\`1、略明**
>
> 般若波羅蜜中有無常聖行，故名「無常波羅蜜」。
>
> 佛言：「非但般若中有無常，觀一切法無常。」故名「無常波羅蜜」。
>
> **\$2、釋疑：前說般若法性常住，今何以說無常**
>
> 問曰：上來說「般若波羅蜜法性常住」[^202]，今何以說「無常」？
>
> 答曰：般若波羅蜜是智慧，觀法從因緣和合生，是有為法，故無常；
>
> 般若波羅蜜所緣處──如、法性、實際，無為法，故常。
>
> 須菩提說「有為般若」，故言「般若波羅蜜無常」。[^203]
>
> **\$3、釋疑：佛說「一切法破壞」，云何無為法無破壞相**
>
> 問曰：若爾者，（521b）佛何以說「一切法盡是破壞無常，[^204]無為法無破壞相」？
>
> 答曰：一切法[^205]名六情，[^206]內外皆是作法；作法故，必歸破壞相。離有為法，無[^207]無為法[^208]，亦更無有法相；因有為法相，故說無為法不生不滅。
>
> 復次，一切有為法有二種：一者、名字一切，二者、實一切。[^209]一切有為法破壞，故名「一切無常」。
>
> **\$（二）「苦波羅蜜」乃至「無法有法空波羅蜜」，無法有法不可得故**（No.45～No.65）
>
> 「苦」等乃至「無法有法空」亦如是。
>
> 須菩提說一切法相讚般若，佛舉一切法答。
>
> **\$（三）釋「念處波羅蜜」，身受心法不可得故**（No.66）
>
> 正觀身等四法，從四念處生──四念處是四諦之初門，四諦是四[^210]沙門果初門，[^211]阿羅漢果分別即是三乘。[^212]
>
> \`1875\`四念處，般若波羅蜜中種種廣說。[^213]
>
> 佛言：「是四種法緣處從本已來皆不可得。」故名「\^念處波羅蜜\^\^」。
>
> **\$（四）釋「正懃波羅蜜」乃至「般若波羅蜜」**（No.67～No.83）
>
> 從「四正懃」乃至「般若波羅蜜」，亦如是。
>
> **\$※ 因論生論：云何復以般若讚般若？**
>
> 問曰：餘法可以讚般若，云何復以般若讚般若？
>
> 答曰：有二種般若：一者、常住般若；二者、與五波羅蜜共行，有用般若波羅蜜。[^214]
>
> 須菩提讚有用般若波羅蜜，能破無明黑闇、能與真智慧；
>
> 是故佛說：「常住般若波羅蜜，癡慧不可得故。」
>
> **\$二、歎果無不滿**（釋No.84十力波羅蜜～No.90佛波羅蜜）
>
> **\$（一）十力波羅蜜，一切法不可伏故**（No.84）
>
> 行是般若波羅蜜菩薩，初得菩薩十力[^215]，後得佛十力[^216]，是故說「\^十力波羅蜜\^\^」。
>
> 佛言：「非但十力者不可破、不可伏，一切法實相亦不可破、亦不可伏。」
>
> 佛意：為度[^217]眾生故說十方[^218]佛力無量無邊；[^219]如佛力，一切法實相亦如是不可伏，故名「十力波羅蜜」。
>
> **\$（二）無所畏波羅蜜，道種智不沒故**（No.85）
>
> 菩薩得是般若波羅蜜力，於佛前能說法論議，何況餘處！尚不畏魔王，何況外道！故名「\^無所畏波羅蜜\^\^」。
>
> 佛言：「\^道種智不沒故\^\^。」
>
> 「道種智」名「法眼」，[^220]知一切眾生以何道得涅槃[^221]。
>
> 般若波羅（521c）蜜，常寂滅相、不可說；是菩薩以道種智故引導眾生，於大眾中師子吼；道種智增益故不沒，無所畏，不自憍慢「我有是法」，名「\^無畏波羅蜜\^\^」。
>
> **\$（三）無礙波羅蜜，一切法無障無礙故**（No.86）
>
> 須菩提從佛聞[^222]，無畏轉深，故讚般若波羅蜜，言「\^無礙波羅蜜\^\^」。
>
> \`1876\`佛言：「非但四無礙，一切法入如、法性、實際故，皆[^223]是無礙相。」
>
> **\$（四）佛法波羅蜜，過一切法故**（No.87）
>
> 菩薩因般若波羅蜜，能集十力、四無所畏、四無礙智、大慈大悲等諸佛法故，說「佛法波羅蜜」。
>
> 佛言：「聲聞法於[^224]凡夫法為勝，辟支佛法於聲聞法為勝，佛法[^225]於一切法最勝。」
>
> 如一切色中，虛空廣大；佛法最勝，無能及、無可喻，過一切法，故名「\^佛法波羅蜜\^\^」。
>
> **\$（五）如實說波羅蜜，一切語言皆是如實故**（No.88）
>
> 如過去佛行六波羅蜜，得諸法如相；今佛亦如是行六波羅蜜，得佛道，故名「多陀阿伽陀波羅蜜」。「多陀阿伽陀（tathāgata）」者，或言「如來」，或言「如實說」，或言「如實知」。[^226]
>
> 此中佛說：非但佛說名如實說，一切語[^227]言皆是如實，故名「\^如實說波羅蜜\^\^」。
>
> **\$（六）一切法中得自在力故，名「自然波羅蜜」**（No.89）
>
> 是般若波羅蜜具足，後身自然作佛，故名「\^自然波羅蜜\^\^」。
>
> 「自然」名佛；佛所說，故名「\^自然波羅蜜\^\^」。
>
> 復次，是般若波羅蜜實相，自然、不由他作，故名「\^自然\^\^」。[^228]
>
> 佛言：佛一切法中得自在力，故名「\^自然波羅蜜\^\^」。
>
> **\$（七）佛波羅蜜，正知一切法、一切種故**（No.90）
>
> **\$1、明「佛波羅蜜」**
>
> 具足十地，得十力、四無所畏，轉法輪、擊法鼓，覺世間無明睡眾生，故名為「佛波羅蜜」。
>
> **\$2、釋「佛正知一切法、一切種」**[^229]
>
> 「佛」，秦言「覺者」、「知者」。何者是？所謂正知一切法、一切種，故名「覺」。
>
> **\$\`1877\`（1）正知一切法**
>
> **\$A、知蘊、處、界等**
>
> 「一切法」者，所謂五眾、十二入、十八界等。
>
> **\$B、知五法**
>
> 復次，「一切法」名外道經書、伎術[^230]、禪定等；略說有五種，所謂凡夫法、聲聞法、辟支佛法、菩薩法、（522a）佛法。[^231]
>
> **\$（2）知一切種**
>
> **\$A、略說二種相**
>
> 佛，略知有二種相，所謂總相、別相；又以分別相、畢竟空相。
>
> **\$B、廣說一切種**
>
> 廣知則一切種──一切種是一切無量無邊法門。
>
> 以是事故，名為「\^佛波羅蜜\^\^」；不以佛身故名為「\^佛波羅蜜\^\^」，但以一切種智故。

[^1]: 身＋（意）【石】。（大正25，515d，n.6）

[^2]: 刑＝形【宋】【元】【明】【宮】【聖】【石】。（大正25，515d，n.7）

[^3]: 耄（\^ㄇㄠˋ\^\^）：1.年老，高齡。古稱大約七十至九十歲的年紀。《毛傳》：八十曰耄。《毛傳》：耄，老也。《禮記‧曲禮上》：八十、九十曰耄。（《漢語大詞典》（八），p.642）

    > 耄衰：衰老。（《漢語大詞典》（八），p.643）

[^4]: 《大般若波羅蜜多經》卷437〈41
    無摽幟品〉：「\^爾時，具壽善現白佛言：『世尊！若善男子、善女人等於此般若波羅蜜多，至心聽聞、受持、讀誦、精勤修學、如理思惟、書寫、解說、廣令流布，是善男子、善女人等眼、耳、鼻、舌皆無所患，身支無缺，不甚衰耄，亦不橫死，常為無量百千天神恭敬圍繞，隨逐衛護。』\^\^」（大正7，200b17-23）

[^5]: 〔日〕－【宋】【元】【明】。（大正25，515d，n.9）

[^6]: 〔處〕－【宋】【元】【明】【宮】。（大正25，515d，n.11）

[^7]: 〔是〕－【宋】【元】【明】【宮】。（大正25，515d，n.13）

[^8]: 一切＋（種）【元】【明】。（大正25，515d，n.14）

[^9]: 伽＝加【宋】。（大正25，515d，n.15）

[^10]: 〔得〕－【石】。（大正25，515d，n.16）

[^11]: 《大般若波羅蜜多經》卷437〈41
    無摽幟品〉：「\^善現！如是般若波羅蜜多大寶藏中，不說少法有生有滅、有染有淨、有取有捨。何以故？善現！以無少法可生可滅、可染可淨、可取捨故。善現！如是般若波羅蜜多大寶藏中，不說有法是善是非善、是有記是無記、是世間是出世間、是有漏是無漏、是有為是無為。善現！由此因緣，如是般若波羅蜜多名無所得大法寶藏。\^\^」（大正7，201a9-16）

[^12]: 染＋（污）【石】。（大正25，515d，n.17）

[^13]: 《大般若波羅蜜多經》卷437〈41
    無摽幟品〉：「\^善現！如是般若波羅蜜多大寶藏中，不說少法是能染污。何以故？以無少法可染污故，亦無少法能染如是甚深般若波羅蜜多大法寶藏。何以故？能染污法不可得故。善現！由此因緣，如是般若波羅蜜多名無染污大法寶藏。\^\^」（大正7，201a16-22）

[^14]: 《大般若波羅蜜多經》卷437〈41
    無摽幟品〉：「\^復次，善現！若菩薩摩訶薩修行般若波羅蜜多時，無如是想、如是分別、如是有得、如是戲論：『我能修行甚深般若波羅蜜多。』是菩薩摩訶薩能如實修行甚深般若波羅蜜多，亦能親近禮事諸佛，從一佛國至一佛國，供養恭敬、尊重讚歎諸佛世尊，遊諸佛國善取其相，嚴淨佛土、成熟有情，修諸菩薩摩訶薩行，疾證無上正等菩提。\^\^」（大正7，201a22-29）

[^15]: 《大般若波羅蜜多經》卷437〈41
    無摽幟品〉：「\^善現！如是般若波羅蜜多於一切法，非有自在、非無自在，不取不捨、不生不滅、不垢不淨、不增不減。善現！如是般若波羅蜜多，非過去、非未來、非現在，不趣欲界、不捨欲界、不住欲界，不趣色界、不捨色界、不住色界，不趣無色界、不捨無色界、不住無色界。\^\^」（大正7，201a29-b6）

[^16]: 《大般若波羅蜜多經》卷437〈41
    無摽幟品〉：「\^善現！如是般若波羅蜜多，於布施波羅蜜多乃至般若波羅蜜多不與不捨。\^\^」（大正7，201b6-7）

[^17]: 捨＋（不與）【石】＊。（大正25，515d，n.19）

[^18]: 《大般若波羅蜜多經》卷437〈41
    無摽幟品〉：「\^何以故？善現！如來出世若不出世，如是諸法常無變易，法性、法界、法定、法住無謬失故。\^\^」（大正7，201b20-22）

[^19]: 〈功德品〉，參見《摩訶般若波羅蜜經》卷8〈31
    滅諍品〉（丹本名為〈**現功德品**〉）（大正8，280c15-283a14），《大智度論》卷56〈31
    滅諍亂品〉（大正25，460a28-463b12）。此品廣明受持般若得今世及後世功德。

[^20]: 〈地獄品〉，參見《摩訶般若波羅蜜經》卷11〈41
    信毀品〉（丹本名為〈**泥梨品**〉）（大正8，304a17-306b22）；《大智度論》卷62～卷63〈41
    信謗品〉（大正25，500a29-506b14）。此品談到不信般若，毀謗般若故墮地獄中。

[^21]: 《正觀》（6），p.173：《大智度論》卷57〈32
    寶塔校量品〉（大正25，464a13-26），《大智度論》卷58〈34
    勸受持品〉（大正25，469c28-470a2）。

[^22]: （1）順＝慎【石】。（大正25，515d，n.23）

    > （2）將順：1.順勢促成。（《漢語大詞典》（七），p.811）

[^23]: （1）𤻝＝儜【聖】。（大正25，515d，n.24）

    > （2）𤻝（\^ㄋㄧㄥˊ\^\^）：病。（《漢語大字典》（四），p.2702）

[^24]: 御＝禦【宋】【元】【明】【宮】。（大正25，515d，n.25）

[^25]: 說＋（法）【聖】【石】。（大正25，516d，n.1）

[^26]: 味＝三昧【聖】【石】。（大正25，516d，n.2）

[^27]: （1）精＝受【宮】【聖】【石】。（大正25，516d，n.3）

    > （2）《大正藏》原作「精」，今依【宮】【聖】【石】及《高麗藏》作「受」（第14冊，1025b14）。

[^28]: 欝單曰＝欝單越【宋】【元】【明】【宮】。（大正25，516d，n.4）

[^29]: 淨：三事勝天。（印順法師，《大智度論筆記》［H001］p.390）

[^30]: 淫＝婬【宋】【元】【明】【宮】＊。（大正25，516d，n.5）

[^31]: 精懃＝精進【石】。（大正25，516d，n.6）

[^32]: （1）《長阿含經》卷20（30經）〈世記經‧忉利天品〉：

    > \^閻浮提有三事勝欝單曰。何等為三？一者勇猛強記，能造業行；二者勇猛強記，能修梵行；三者勇猛強記，佛出其土。以此三事勝欝單曰。.........閻浮提人以此三事勝四天王。.........閻浮提人亦以上三事勝忉利天、焰摩天、兜率天、化自在天、他化自在天。\^\^（大正1，135c5-25）
    >
    > （2）《起世經》卷8〈8 三十三天品〉：
    >
    > \^閻浮提洲有五種事勝瞿陀尼。何等為五？一者勇健，二者正念，三者佛出世處，四者是修業地，五者行梵行處。.........閻浮提洲有五種事勝諸天龍，如上所說。\^\^（大正1，348a7-b5）
    >
    > （3）《大毘婆沙論》卷172：
    >
    > \^契經說：「人有三事勝於諸天：一、勇猛，二、憶念，三、梵行。」
    >
    > 勇猛者，謂不見當果而能修諸苦行。
    >
    > 憶念者，謂能憶念久時所作，所說等事分明了了。
    >
    > 梵行者，謂能初種順解脫分、順決擇分等殊勝善根，及能受持別解脫戒。
    >
    > 由此因緣故名人趣。\^\^（大正27，867c19-25）
    >
    > （4） ┌能斷婬欲
    >
    > 南洲三事勝天及北洲 ┤強識念力

    └能精進勇猛 （印順法師，《大智度論筆記》［B023］p.156）

[^33]: 逐＝逮【聖】。（大正25，516d，n.7）

[^34]: 去＋（故）【聖】。（大正25，516d，n.8）

[^35]: 《正觀》（6），p.173：參見《摩訶般若波羅蜜經》卷9〈36
    阿難稱譽品〉（大正8，289c8-28）；《放光般若經》卷7〈37
    無二品〉（大正8，50c18-51a9）。

[^36]: 《大智度論》卷13〈1
    序品〉：「如《四天王經》中佛說：月六齋日使者、太子及四天王自下觀察眾生布施、持戒、孝順父母少者，便上忉利以啟帝釋，帝釋、諸天心皆不悅，言：『阿修羅種多，諸天種少。』若布施、持戒、孝順父母多者，諸天帝釋心皆歡喜，說言：『增益天眾，減損阿修羅。』」（大正25，160a10-16）

[^37]: 明註曰：「來」下，宋南藏有「不」字。（大正25，516d，n.9）

[^38]: 〔人〕－【聖】。（大正25，516d，n.10）

[^39]: 案：對應經文及依論說「佛可須菩提所言」，此疑為「須菩提」所說。

[^40]: 如如意珠，能滿一切眾生願，與樂拔苦。（印順法師，《大智度論筆記》［H018］p.390）

[^41]: ┌分別善惡──世間般若

    > 二種般若
    > ┴不別善惡──出世間般若　　（印順法師，《大智度論筆記》［B023］p.156）

[^42]: 《正觀》（6），p.174：簡單說，是指同一品所說「般若波羅蜜名為大珍寶」之經文《大智度論》卷65〈43
    無作實相品〉（大正25，515b13-21）。

[^43]: 〔相亦不〕－【宋】【宮】。（大正25，516d，n.12）

[^44]: 〔益〕－【宋】【元】【明】【宮】。（大正25，516d，n.13）

[^45]: 世界＝國土【石】。（大正25，516d，n.14）

[^46]: 虛空：雖無有法，而因虛空得有所作。（印順法師，《大智度論筆記》［E013］p.309）

[^47]: 實相：所謂般若。（印順法師，《大智度論筆記》［E001］p.284）

[^48]: 〔人〕－【石】。（大正25，516d，n.15）

[^49]: 〔求〕－【宋】【元】【明】【宮】。（大正25，516d，n.16）

[^50]: 法性常住。（印順法師，《大智度論筆記》［E005］p.295）

[^51]: 漚＝優【元】【明】。（大正25，516d，n.17）

[^52]: 波頭摩華＝波頭暮【宋】【宮】【聖】。（大正25，516d，n.18）

[^53]: 拘物頭華＝拘物陀【宋】【宮】【聖】。（大正25，516d，n.19）

[^54]: 李通玄撰，《新華嚴經論》卷13：「\^**優鉢羅華**者，此云青色華，似藕，其葉狹長，近下小圓上漸尖，似佛眼故，其華莖無刺，准歎佛中目淨脩廣如青蓮，即是青蓮華葉也。波頭摩華者，此云赤蓮華；其華莖有刺。拘物頭華者，其莖有刺；或云赤白華，葉頭未開敷時，狀如郁蹙然也。芬陀利華者，白蓮華也。\^\^」（大正36，806c21-27）

[^55]: （作）＋如【聖】。（大正25，516d，n.20）

[^56]: 輪轉＝轉輪【聖】，＝轉法輪【石】。（大正25，516d，n.21）

[^57]: 《大品經義疏》卷7：「\^佛破，三句：**畢竟空**泯諸天一轉二轉之見，二用**無法有法空**泯轉還之見。說世間生為轉，說世間滅為還；今有法本空故不轉，無此空故不還。一問答總釋非一非二、非轉非還者，不破之也，**自相空**故了。\^\^」（卍新續藏24，288c3-7）

[^58]: 法輪＝法輪轉【聖】，＝轉法輪【石】。（大正25，516d，n.22）

[^59]: 〔故出〕－【宋】【宮】。（大正25，516d，n.23）

[^60]: 法＋（轉）【聖】。（大正25，516d，n.24）

[^61]: 《大般若波羅蜜多經》卷437〈41
    無摽幟品〉：「\^爾時，世尊告善現曰：『如是法輪非第一轉，亦非第二。何以故？善現！如是般若波羅蜜多於一切法不為轉故、不為還故出現世間，但以無性自性空故。』\^\^」（大正7，201b28-c2）

[^62]: 《大般若波羅蜜多經》卷437〈41 無摽幟品〉：

    > \^佛告善現：「以般若波羅蜜多般若波羅蜜多**性空故**，乃至布施波羅蜜多布施波羅蜜多性空故；......一切相智道相智、一切相智性空故；異生性異生性性空故，預流果預流果性空故，乃至阿羅漢果阿羅漢果性空故，獨覺菩提獨覺菩提性空故；一切菩薩摩訶薩行一切菩薩摩訶薩行性空故，諸佛無上正等菩提諸佛無上正等菩提**性空故**。善現！以如是等法無性自性空故，如是般若波羅蜜多於一切法不為轉故、不為還故出現世間。\^\^」（大正7，201c5-20）

[^63]: 相＝性【宋】【元】【明】【宮】【聖】。（大正25，517d，n.1）

[^64]: 〔般若〕－【宋】【元】【明】【宮】。（大正25，517d，n.2）

[^65]: 《大般若波羅蜜多經》卷437〈41 無摽幟品〉：

    > \^爾時，具壽善現復白佛言：「世尊！諸菩薩摩訶薩如是般若波羅蜜多，是大波羅蜜多達一切法**自性空故**。**雖達一切法自性皆空，而諸菩薩摩訶薩依此般若波羅蜜多證得無上正等菩提，轉妙法輪度無量眾。雖證菩提而無所證，證、不證法不可得故；雖轉法輪而無所轉，轉法、還法不可得故；雖度有情而無所度，見、不見法不可得故。**世尊！於此大般若波羅蜜多中，轉法輪事都不可得，以一切法永不生故，能轉、所轉不可得故。所以者何？非空、無相、無願法中，可有能轉及能還法，轉還性法不可得故。\^\^」（大正7，201c21-202a3）

[^66]: 照＝詔【宋】【宮】。（大正25，517d，n.3）

[^67]: 案：依論釋，在「顯現」與「解釋」之間，尚有「說法」一項，故此處序號依論釋標示。

[^68]: 《大般若波羅蜜多經》卷437〈41
    無摽幟品〉：「\^世尊！於此般若波羅蜜多，若能如是**宣說、開、示、分別、顯了、令易悟入**，是名善淨宣說般若波羅蜜多。\^\^」（大正7，202a3-5）

[^69]: 《大般若波羅蜜多經》卷437〈41
    無摽幟品〉：「\^此中都無說者、受者、所說受法；既無說者、受者及法，諸能證者亦不可得；無證者故，亦無有能得涅槃者。於此般若波羅蜜多善說法中，亦無福田，施、受、施物皆性空故；福田無故，福亦性空，摽幟名言皆不可得。是故名大波羅蜜多。\^\^」（大正7，202a5-11）

[^70]: 曰＋（時）【石】。（大正25，517d，n.5）

[^71]: （發）＋大【聖】。（大正25，517d，n.6）

[^72]: 踊＝誦【明】。（大正25，517d，n.7）

[^73]: 〔轉〕－【石】。（大正25，517d，n.8）

[^74]: （行）＋得【聖】。（大正25，517d，n.9）

[^75]: 輪轉＝轉輪【石】。（大正25，517d，n.10）

[^76]: 密＝蜜【明】。（大正25，517d，n.11）

[^77]: 佛事有二。（印順法師，《大智度論筆記》［B023］p.156）

    ┌密──初轉法輪，菩薩見無量無數人得三乘道

    > 佛事有二 ┴現──初轉法輪，聲聞見八萬、一人得初道
    >
    > （印順法師，《大智度論筆記》［B023］p.156）

[^78]: 一、發無上心，二、行六度得深三昧總持，三、得無生忍，四、從初地至十地，五、得一生補處，六、坐道場成佛。（印順法師，《大智度論筆記》［E019］p.318）

[^79]: 大樹，大雨多受；小樹，則少受：通《法華》。（印順法師，《大智度論筆記》［E005］p.294）

[^80]: 〔以〕－【宋】【元】【明】【宮】。（大正25，517d，n.12）

[^81]: （執）＋涅槃【聖】【石】。（大正25，517d，n.13）

[^82]: 輪＝轉【元】【明】。（大正25，517d，n.14）

[^83]: **法輪**：般若是。（印順法師，《大智度論筆記》［E002］p.287）

[^84]: 不：緣起，不生不滅。（印順法師，《大智度論筆記》［E010］p.303）

[^85]: **十八空**：無法是法空。（印順法師，《大智度論筆記》［E005］p.295）

[^86]: ┌說　　　有┐

    > 諸法有四相 ┤說　　　無├─┬邪憶念四種行中著　──邪道

    │說亦有亦無│　└正憶念四種行中不著──正道

    └說非有非無┘ （印順法師，《大智度論筆記》［B023］p.157）

[^87]: （是）＋中【石】。（大正25，517d，n.16）

[^88]: ┌用上三句破

    > 非有非無二種破
    > ┴用涅槃實相破　　（印順法師，《大智度論筆記》［B024］p.157）

[^89]: 〔是〕－【宋】【元】【明】【宮】。（大正25，517d，n.17）

[^90]: （自）＋相【聖】【石】。（大正25，517d，n.18）

[^91]: 般若名大：空而能益。（印順法師，《大智度論筆記》［E018］p.316）

[^92]: 礙＝破【宋】【元】【明】【宮】。（大正25，517d，n.20）

[^93]: 諸＝著【聖】。（大正25，517d，n.21）

[^94]: （諸）＋虛誑【聖】。（大正25，517d，n.22）

[^95]: **斷煩惱**：斷與不斷。（印順法師，《大智度論筆記》［E015］p.311）

[^96]: 〔相〕－【宋】【宮】。（大正25，517d，n.23）

[^97]: 諸法不轉生死，不入涅槃：無轉無還。（印順法師，《大智度論筆記》［E013］p.308）

[^98]: 十門解釋般若。（印順法師，《大智度論筆記》［E013］p.309）

[^99]: 案：15.通" 按 "。依據，按照。16.通" 按 "。查考，考核。17.通" 按
    "。按語。（《漢語大詞典》（四），p.1008）

[^100]: 〔為〕－【石】。（大正25，518d，n.3）

[^101]: 實＝寶【明】。（大正25，518d，n.5）

[^102]: 說＋（亦）【宋】【元】【明】【宮】。（大正25，518d，n.7）

[^103]: （1）（（大智度論釋諸波羅蜜品第四十四））十四字＝（（大智度論釋第四十四品經遍歎品））十四字【宮】，＝（（大智度論釋第四十三品百波羅蜜品））十五字【聖】，＝（（摩訶般若波羅蜜品第四十三百波羅蜜品））十七字【石】，〔大智度論〕－【明】。（大正25，518d，n.9）

    > （2）四＋（經作百波羅蜜遍歎品）夾註【明】。（大正25，518d，n.10）

[^104]: 《大品經義疏》卷7：「\^行諸行皆到彼岸，所以皆云般羅蜜也。品九十句為四：一、法說歎、二、譬喻歎、三、**離**^※^過歎、四、得門歎。\^\^」（卍新續藏24，289a8-10）

    > ※「雖」疑「離」。（卍新續藏24，289d，n.2）
    >
    > ※案：《卍新續藏》原作「雖」，今依校勘作「離」。

[^105]: 石山本無「一」乃至「十七」等記數。（大正25，518d，n.11）

[^106]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是平等波羅蜜多。」
    >
    > 佛言：「如是！以一切法性平等故。」\^\^（大正7，202a15-16）

[^107]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是難屈伏波羅蜜多。」
    >
    > 佛言：「如是！一切法性不可得故。」\^\^（大正7，202a18-20）

[^108]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無彼岸波羅蜜多。」
    >
    > 佛言：「如是！無名、體故。」\^\^（大正7，202a20-21）

[^109]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是虛空波羅蜜多。」
    >
    > 佛言：「如是！入息、出息不可得故。」\^\^（大正7，202a21-23）

[^110]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無名波羅蜜多。」
    >
    > 佛言：「如是！受、想、思、觸及作意等不可得故。」\^\^（大正7，202a25-27）

[^111]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無行波羅蜜多。」
    >
    > 佛言：「如是！以一切法無來去故。」\^\^（大正7，202a27-28）

[^112]: 移：2.變動，改變。（《漢語大詞典》（八），p.73）

[^113]: 伏：1.覆也。（《漢語大詞典》（一），p.1180）

[^114]: 《大般若波羅蜜多經》卷437〈42 不可得品〉：

    > 「世尊！如是般若波羅蜜多是不可奪波羅蜜多。」
    >
    > 佛言：「如是！以一切法不可伏故。」（大正7，202a29-b1）

[^115]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無盡波羅蜜多。」
    >
    > 佛言：「如是！以一切法是畢竟盡不可盡故。」\^\^（大正7，202b1-3）

[^116]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無生滅波羅蜜多。」
    >
    > 佛言：「如是！以一切法無生滅故。」\^\^（大正7，202b3-5）

[^117]: （1）《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無知波羅蜜多。」
    >
    > 佛言：「如是！以一切法性皆鈍故。」\^\^（大正7，202b7-8）
    >
    > （2）《放光般若經》卷10〈45 等品〉：
    >
    > \^「世尊！波羅蜜無有智。」
    >
    > 佛言：「智者不可見故。」\^\^（大正8，68b11）

[^118]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無移轉波羅蜜多。」
    >
    > 佛言：「如是！由死生者不可得故。」\^\^（大正7，202b9-10）

[^119]: 參見《大智度論》卷65〈43
    無作實相品〉：「\^須菩提！**般若波羅蜜是大珍寶**。\^\^」（大正25，515a21-22）

[^120]: （為）＋若【宋】【元】【宮】，若＋（波羅蜜）【聖】【石】。（大正25，518d，n.12）

[^121]: 為＝若【宋】【元】，〔為〕－【宮】。（大正25，518d，n.13）

[^122]: 《大智度論》卷65〈43
    無作實相品〉：「\^須菩提白佛言：『世尊！諸菩薩摩訶薩**般若波羅蜜是摩訶波羅蜜**！何以故？雖一切法自相空，而諸菩薩摩訶薩因般若波羅蜜得阿耨多羅三藐三菩提，亦無法可得；轉法輪，亦無法可轉、亦無法可還。』\^\^」（大正25，516c28-517a3）

[^123]: 〔大〕－【宋】【宮】【聖】。（大正25，518d，n.14）

[^124]: 我無我有無＝無我有我【聖】。（大正25，518d，n.16）

[^125]: 邊。（印順法師，《大智度論筆記》［E013］p.309）

[^126]: 《大智度論》卷1〈1
    序品〉：「\^復次，著常顛倒眾生，不知諸法相似相續有；如是人觀無常，是對治悉檀，非第一義。何以故？一切諸法自性空故。如說偈言：『無常見有常，是名為顛倒；空中無無常，何處見有常？』\^\^」（大正25，60b13-18）

[^127]: （有）＋邊【元】【明】【石】。（大正25，518d，n.17）

[^128]: 無＝處無有【元】【明】【聖】【石】。（大正25，518d，n.18）

[^129]: 受＝愛【石】。（大正25，518d，n.19）

[^130]: （無著處）＋是【宋】【元】【明】【聖】【石】。（大正25，518d，n.20）

[^131]: 名＝是【石】。（大正25，518d，n.22）

[^132]: ┌此岸──生死

    > 兩岸中流 ┤中流──煩惱

    └彼岸──涅槃　　（印順法師，《大智度論筆記》［B024］p.157）

[^133]: **心境互不相離**：名色不相離。（印順法師，《大智度論筆記》［E004］p.292）

[^134]: 印：11.印證。（《漢語大詞典》（二），p.512）

[^135]: ┌眾生作──如布施等

    > 二種作
    > ┴法　作──如火燒水爛　　（印順法師，《大智度論筆記》［B024］p.158）

[^136]: （不）＋作【宋】【元】【明】【宮】【聖】。（大正25，519d，n.1）

[^137]: （1）《大智度論》卷62〈41
    信謗品〉：「\^佛告須菩提：『是般若波羅蜜，無有聞者、無有見者；般若波羅蜜無聞、無見，諸法鈍故。禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜無聞、無見，**諸法鈍故**。』\^\^」（大正25，500b17-20）

    > （2）《大智度論》卷62〈41 信謗品〉：
    >
    > \^須菩提聞說見經卷如見佛、讀經文如從佛聞，如似有著；是故問：「般若可見可聞耶？」須菩提意：以般若波羅蜜畢竟空，天眼、天耳猶不能見聞，何況肉眼、肉耳！出世間慧眼亦不得見，何況世間眼！
    >
    > 佛順其意答：「般若波羅蜜不可得見聞。」
    >
    > 此中說因緣：諸法入般若波羅蜜中，皆一相、無相，是中無分別聞者、見者及可聞、可見。三界凡夫人作分別：是眼、是色，是耳、是聲；六情是利，六塵是鈍；色等諸法是鈍，慧等是利。諸法入般若波羅蜜中，如百川歸海，皆為一味，是故說：「**般若波羅蜜不可見、不可聞，以諸法鈍故。**」從檀波羅蜜乃至佛道，須陀洹乃至佛，亦如是。
    >
    > 復次，眾生離法，不能聞、不能見；法離眾生，亦不能聞、不能見。\^\^（大正25，501c5-20）

[^138]: 石山本無「十八」乃至「四十三」等記數。（大正25，519d，n.3）

[^139]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是如影像波羅蜜多。」
    >
    > 佛言：「如是！諸法皆如光鏡所現不可得故。」\^\^（大正7，202b16-18）

[^140]: 《大智度論》卷6〈1
    序品〉：「\^『如炎』者，炎以日光風動塵故，曠野中見如**[野馬]{.underline}**，無智人初見謂之為水。男相、女相亦如是，結使煩惱日光熱諸行塵，邪憶念風，生死曠野中轉，無智慧者謂為一相，為男、為女。是名『如炎』。\^\^」（大正25，102b1-6）

[^141]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是**如焰幻波羅蜜多**。」
    >
    > 佛言：「如是，以**一切法如流變相不可得故**。」\^\^（大正7，202b18-20）

[^142]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是如變化事波羅蜜多。」
    >
    > 佛言：「如是！以一切法如所變化不可得故。」\^\^（大正7，202b20-22）

[^143]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無染淨波羅蜜多。」
    >
    > 佛言：「如是！諸染淨因不可得故。」\^\^（大正7，202b24-26）

[^144]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無所得、不可塗染波羅蜜多。」
    >
    > 佛言：「如是！諸所依法不可得故。」\^\^（大正7，202b26-28）

[^145]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無慢執波羅蜜多。」
    >
    > 佛言：「如是！破壞一切慢執事故。」\^\^（大正7，202c1-2）

[^146]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無動轉波羅蜜多。」
    >
    > 佛言：「如是！住法界故。」\^\^（大正7，202c2-4）

[^147]: （1）《摩訶般若波羅蜜經》卷12〈44 遍歎品〉：

    > \^「世尊！無染波羅蜜是般若波羅蜜。」
    >
    > 佛言：「知一切法無^※^妄解故。」\^\^（大正8，312a25-26）
    >
    > ※〔無〕－【宋】【元】【明】【宮】【聖】。（大正8，312d，n.6）
    >
    > （2）《大般若波羅蜜多經》卷437〈42 不可得品〉：
    >
    > \^「世尊！如是般若波羅蜜多是離染濁波羅蜜多。」
    >
    > 佛言：「如是！覺一切法不虛妄故。」\^\^（大正7，202c4-6）

[^148]: 一切法無分別故＝不生性【聖】。（大正25，519d，n.5）

[^149]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無等起波羅蜜多。」
    >
    > 佛言：「如是！於一切法無分別故。」\^\^（大正7，202c6-7）

[^150]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無貪欲波羅蜜多。」
    >
    > 佛言：「如是！諸貪欲事不可得故。」\^\^（大正7，202c9-11）

[^151]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無煩惱波羅蜜多。」
    >
    > 佛言：「如是！離分別故。」\^\^（大正7，202c15-16）

[^152]: （無）＋斷【聖】＊。（大正25，519d，n.6）

[^153]: （1）《放光般若經》卷10〈45 等品〉：

    > \^「世尊！波羅蜜無所除。」
    >
    > 答言：「諸法無所處故。」\^\^（大正8，68c2-3）
    >
    > （2）《大般若波羅蜜多經》卷437〈42 不可得品〉：
    >
    > \^「世尊！如是般若波羅蜜多是**無斷壞**波羅蜜多。」
    >
    > 佛言：「如是！此**能等起**一切法故。」\^\^（大正7，202c18-20）
    >
    > 《大般若波羅蜜多經》卷507〈12 讚德品〉（大正7，589a5-7）文同。
    >
    > （3）《大般若波羅蜜多經》卷545〈9
    > 讚歎品〉：「\^是為**無斷**波羅蜜多，以一切法**無等起故**。\^\^」（大正7，805b4-5）
    >
    > 《大般若波羅蜜多經》卷559〈9 清淨品〉（大正7，887b22-23）文同。

[^154]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無**離**^※^壞波羅蜜多。」
    >
    > 佛言：「如是！知一切法不相屬故。」\^\^（大正7，202c21-23）
    >
    > ※離＝雜【宋】【元】【明】。（大正7，202d，n.6）

[^155]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無取著波羅蜜多。」
    >
    > 佛言：「如是！超過聲聞、獨覺地故。」\^\^（大正7，202c23-25）

[^156]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無限量波羅蜜多。」
    >
    > 佛言：「如是！諸法分齊不可得故。」\^\^（大正7，202c27-29）

[^157]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是如虛空波羅蜜多。」
    >
    > 佛言：「如是！達一切法無滯礙故。」\^\^（大正7，202c29-203a1）

[^158]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是如夢波羅蜜多。」
    >
    > 佛言：「如是！以一切法**如夢所見不可得**故。」\^\^（大正7，202b12-14）

[^159]: （化）＋幻【石】。（大正25，519d，n.7）

[^160]: 〔人〕－【宋】【元】【明】【宮】【聖】。（大正25，519d，n.8）

[^161]: 《大智度論》卷73〈56
    轉不轉品〉：「\^**祝術**者，能翳身令人不見，能變人為畜獸，如是等種種祝術。\^\^」（大正25，577a10-12）

[^162]: 〔無憶〕－【宋】【宮】。（大正25，519d，n.10）

[^163]: 相＝想【元】【明】【石】下同。（大正25，519d，n.11）

[^164]: 《大品經義疏》卷7：「\^非但愛不能染，一切有所得觀解皆是妄解，不能染也。\^\^」（卍新續藏24，289c10-11）

[^165]: 無欲無瞋無癡：虛誑[無]{.underline}性故名無，非是離彼。（印順法師，《大智度論筆記》〔E013〕，p.309）

[^166]: 斷煩惱：不斷。（印順法師，《大智度論筆記》［E015］p.311）

[^167]: 《大智度論》卷38〈4
    往生品〉：「\^若般若波羅蜜一相，所謂無相，云何與般若相應，從一佛國至一佛國常值諸佛？答曰：般若波羅蜜攝一切法，譬如大海，以是故不應作難！復次，汝自說『般若波羅蜜一相無相』，若『無相』，云何有難？汝則無相中取相，是事不然。\^\^」（大正25，338c6-11）

[^168]: 不離。（印順法師，《大智度論筆記》［E013］p.309）

[^169]: 〔波羅蜜〕－【宋】【元】【明】【宮】【聖】＊。（大正25，520d，n.1）

[^170]: 〔得〕－【宋】【宮】。（大正25，520d，n.2）

[^171]: 是＝量【元】【明】【聖】【石】。（大正25，520d，n.3）

[^172]: 玅境法師編，《摩訶般若波羅蜜經冠科》，p.544。

[^173]: 《大品經義疏》卷7：**「**\^**『無常波羅蜜』**下第四，就得門**北人**^※^。......今為二：初歎無行不成，二歎無果不滿也。\^\^」（卍新續藏24，289c21-24）

    > ※案：「北人」或作「歎」。

[^174]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無常波羅蜜多。」
    >
    > 佛言：「如是！能永滅壞一切法故。」\^\^（大正7，203a1-3）

[^175]: 石山本無「四十四」乃至「九十」等記數。（大正25，520d，n.4）

[^176]: （苦）＋惱【元】【明】。（大正25，520d，n.6）

[^177]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是**苦波羅蜜多**。」
    >
    > 佛言：「如是！**能永驅遣一切法故**。」\^\^（大正7，203a3-5）

[^178]: （1）釋十八空義。（印順法師，《大智度論筆記》〔E005〕，p.294）。

    > （2）案：經中僅列十七空，缺「不可得空」。

[^179]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是畢竟空波羅蜜多。」
    >
    > 佛言：「如是！**畢竟空法不可得故**。」\^\^（大正7，203a24-26）

[^180]: 法＋（性）【聖】。（大正25，520d，n.7）

[^181]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是本性空波羅蜜多。」
    >
    > 佛言：「如是！有為、無為法不可得故。」\^\^（大正7，203b1-3）

[^182]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是自共相空波羅蜜多。」
    >
    > 佛言：「如是！達法遠離自共相故。」\^\^（大正7，203b3-4）

[^183]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無性空波羅蜜多。」
    >
    > 佛言：『如是！無性空法不可得故。」\^\^（大正7，203b8-10）

[^184]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是自性空波羅蜜多。」
    >
    > 佛言：『如是！自性空法不可得故。」\^\^（大正7，203b10-12）

[^185]: 〔法〕－【聖】，法＋（空）【石】。（大正25，520d，n.8）

[^186]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是無性自性空波羅蜜多。」
    >
    > 佛言：『如是！無性自性空法不可得故。」\^\^（大正7，203b12-14）

[^187]: （八）＋背【石】。（大正25，520d，n.16）

[^188]: （九次第）＋定【石】。（大正25，521d，n.1）

[^189]: 〔忍〕－【宋】【宮】【聖】。（大正25，520d，n.2）

[^190]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是佛十力波羅蜜多。」
    >
    > 佛言：『如是！達一切法難屈伏故。」\^\^（大正7，203 c17-19）

[^191]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是四無所畏波羅蜜多。」
    >
    > 佛言：「如是！得道相智無退沒故。」\^\^（大正7，203c19-21）

[^192]: 〔諸〕－【宋】【元】【明】【宮】。（大正25，521d，n.4）

[^193]: 〔無〕－【聖】。（大正25，521d，n.5）

[^194]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是四無礙解波羅蜜多。」
    >
    > 佛言：「如是！得一切智、一切相智無罣礙故。」\^\^（大正7，203c21-23）

[^195]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是十八佛不共法波羅蜜多。」
    >
    > 佛言：「如是！超諸聲聞、獨覺法故。」\^\^（大正7，203c25-27）

[^196]: 〔者〕－【元】【明】。（大正25，521d，n.6）

[^197]: 說＝語【宋】【元】【明】【宮】【聖】。（大正25，521d，n.7）

[^198]: 《大般若波羅蜜多經》卷437〈42 不可得品〉：

    > \^「世尊！如是！般若波羅蜜多是**如來波羅蜜多**。」
    >
    > 佛言：「如是！能如實說一切法故。」\^\^（大正7，203c27-28）

[^199]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是自然波羅蜜多。」
    >
    > 佛言：「如是！於一切法自在轉故。」\^\^（大正7，203c29-204a1）

[^200]: 〔智〕－【宋】【元】【明】【宮】。（大正25，521d，n.8）

[^201]: 《大般若波羅蜜多經》卷437〈42 不可得品〉：

    > \^「世尊！如是般若波羅蜜多是正等覺波羅蜜多。」
    >
    > 佛言：「如是！於一切法一切行相能現覺故。」\^\^（大正7，204a1-3）

[^202]: 參見《大智度論》卷43（大正25，371a21-24）、卷57（467c25-29）、卷65（515c15-17，516c5-10）。

[^203]: ┌須菩提說有為般若──觀法緣生，有為法，故無常

    > 常歟無常歟 ┴佛說［無為般若］──般若緣處：如、法性，故常

    （印順法師，《大智度論筆記》［B024］p.158）

[^204]: 參見《摩訶般若波羅蜜經》卷12（大正8，312
    b16-17），《大智度論》卷65（大正25，521a22-24）。

[^205]: 《雜阿含經》卷13（321經）：

    > \^「沙門瞿曇！所謂一切法，云何為一切法」？
    >
    > 佛告婆羅門：「眼及色、眼識、眼觸、眼觸因緣生受──若苦、苦樂、不苦不樂，耳......。鼻......。舌......。身......。意、法、意識、意觸、意觸因緣生受──若苦、若樂、不苦不樂，是名為一切法。若復有言此非一切法，沙門瞿曇所說一切法，我今捨更立一切法者，此但有言數，問已不知，增其疑惑。所以者何？非其境界故。」\^\^（大正2，91b17-24）

[^206]: 《雜阿含經》卷13（319經）：\^「佛告婆羅門：『一切者，謂十二入處──眼、色，耳、聲，鼻、香，舌、味，身、觸，意、法。是名一切。』」\^\^（大正2，91a27-29）

[^207]: 〔無〕－【宮】。（大正25，521d，n.9）

[^208]: 有為無為互不相離。（印順法師，《大智度論筆記》［E001］p.285）

[^209]: ┌名字一切

    > 二種一切 ┴實 一 切　　（印順法師，《大智度論筆記》［B024］p.158）

[^210]: 〔四〕－【宋】【宮】。（大正25，521d，n.11）

[^211]: 《雜阿含經》卷15（394經）：「\^爾時，世尊告諸比丘：『譬如日出，明相先起。如是正盡苦亦有前相起？謂知四聖諦。何等為四？知苦聖諦、知苦集聖諦、知苦滅聖諦、知苦滅道跡聖諦。』\^\^」（大正2，106b25-28）

[^212]: 阿羅漢果分別即是三乘。（印順法師，《大智度論筆記》［E019］p.318）

[^213]: （1）參見《摩訶般若波羅蜜經》卷5〈19
    廣乘品〉（大正8，253b19-254b15）。

    > （2）《大智度論》卷19〈1
    > 序品〉：「\^復次，何處說三十七品但是聲聞、辟佛法，非菩薩道？是《般若波羅蜜．摩訶衍品》中，佛說四念處乃至八聖道分是摩訶衍；三藏中亦不說三十七品獨是小乘法。\^\^」（大正25，197b27-c2）

[^214]: ┌常住般若──────痴慧不可得

    > 二種般若 ┴五度共行有用般若──能破無明闇，能與真智慧
    >
    > （印順法師，《大智度論筆記》［B024］p.158）

[^215]: 參見《大智度論》卷25〈1 序品〉（大正25，245c26-246a13）。

[^216]: 參見《大智度論》卷24〈1 序品〉（大正25，235c22-241b15）。

[^217]: 〔度〕－【宋】【元】【明】【宮】。（大正25，521d，n.14）

[^218]: 十方＝十力【宋】【元】【明】【宮】。（大正25，521d，n.15）

[^219]: **十力**：力實無量，為生說十。（印順法師，《大智度論筆記》［E006］p.297）

[^220]: **法眼**：即道種智。（印順法師，《大智度論筆記》［E013］p.309）

[^221]: 〔涅槃〕－【聖】。（大正25，521d，n.16）

[^222]: 聞＋（法）【宋】【元】【明】【宮】，（說）【聖】。（大正25，521d，n.17）

[^223]: 〔皆〕－【宮】。（大正25，521d，n.18）

[^224]: （1）《大正藏》原作「於**於**」，今依《高麗藏》作「於」（第14冊，1033c5）。

    > （2）〔**於**〕－【宮】【聖】。（大正25，521d，n.21）

[^225]: （1）（佛）＋法【聖】。（大正25，521d，n.22）

    > （2）《大正藏》原作「法」，今依《高麗藏》作「佛法」（第14冊，1033c6）。

[^226]: （1）《大智度論》卷2〈1 序品〉：

    > \^云何名多陀阿伽陀？
    >
    > 如法相解；如法相說；如諸佛安隱道來，佛亦如是來，更不去後有中，是故名多陀阿伽陀。\^\^（大正25，71b16-19）
    >
    > （2）多陀阿伽陀：三釋。（印順法師，《大智度論筆記》［E014］p.309）

[^227]: 語＝說【宮】，（諸）＋語【聖】【石】。（大正25，521d，n.26）

[^228]: 自然：二說。（印順法師，《大智度論筆記》［E012］p.302）

[^229]: ┌蘊界處等

    ┌知一切法 ┴五種法

    > 佛 ┤ ┌總相、別相

    │ ┌略說二種相 ┴分別相、畢竟空相

    └知一切種 ┴廣　　　說 ──一切種
    （印順法師，《大智度論筆記》［B024］p.159）

[^230]: 伎術：技藝方術。（《漢語大詞典》（一），p.1179）

[^231]: ┌凡夫法

    │聲聞法

    > 略說五種法 ┤緣覺法

    │菩薩法

    └佛　法　　（印順法師，《大智度論筆記》［B024］p.159）
