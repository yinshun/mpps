\`1752\`慧日佛學班第10期／福嚴推廣教育班第21期

**《大智度論》卷62**

**〈釋照明品第四十〉**[^1]

**（大正25，496a21-500a27）**

釋厚觀（2011.03.12）

\^【**經**】

**\$壹、稱歎般若**

> **\$（壹）舉法：能作隨喜，令入佛道者，是般若波羅蜜**
>
> 爾時，慧命舍利弗白佛言：「世尊！是般若波羅蜜？」
>
> 佛言：「是般若波羅蜜。」[^2]
>
> **\$（貳）稱歎**[^3]
>
> **\$一、照明清淨歎**
>
> 「世尊！般若波羅蜜能照一切法，畢竟淨故。
>
> **\$\`1753\`二、歸崇禮敬歎**
>
> 世尊！應禮般若波羅蜜。
>
> **\$三、不著三界歎**
>
> 世尊！般若波羅蜜不著三界。
>
> **\$四、能除煩惱歎**
>
> 世尊！般若波羅蜜除諸闇[^4]冥，一切煩惱諸見除故。
>
> **\$五、助道最上歎**
>
> 世（496b）尊！般若波羅蜜一切助道法中最上。
>
> **\$六、作安隱斷苦畏歎**
>
> 世尊！般若波羅蜜安隱，能斷一切怖畏苦惱故。
>
> **\$七、總攝五眼歎**
>
> 世尊！般若波羅蜜能與光明，五眼莊嚴故。
>
> **\$八、顯示中道歎**
>
> 世尊！般若波羅蜜能示導[^5]墮邪道[^6]眾生，離二邊故。
>
> **\$九、能成佛智歎**
>
> 世尊！般若波羅蜜是一切種智，[^7]一切煩惱及習斷故。
>
> **\$十、生諸佛法歎**
>
> 世尊！般若波羅蜜──諸菩薩摩訶薩母，能生諸佛法故。[^8]
>
> **\$十一、不生不滅歎**
>
> 世尊！般若波羅蜜不生不滅，自相空故。
>
> **\$十二、遠離斷常，拔生死苦本歎**
>
> 世尊！般若波羅蜜遠離生死，非常非滅故。
>
> **\$十三、施與樂本歎**
>
> 世尊！般若波羅蜜──無救者作護，施一切珍寶故。
>
> **\$十四、不可破壞歎**
>
> 世尊！般若波羅蜜具足力[^9]，無能破壞故。
>
> **\$\`1754\`十五、不轉不還歎**
>
> 世尊！般若波羅蜜能轉三轉十二行[^10]法輪，一切諸法不轉[^11]不還故。
>
> **\$十六、能離有無歎**
>
> 世尊！般若波羅蜜能示諸法性，無法有法空[^12]故。[^13]

**\$貳、明「供養般若如供養佛無異」**

> **\$（壹）明供養之法**
>
> **\$一、舍利弗問**
>
> 世尊！應云何供養般若波羅蜜？」[^14]
>
> **\$二、佛答**
>
> **\$（一）正說：禮般若波羅蜜，當如禮世尊**
>
> 佛言：「當如供養世尊。禮般若波羅蜜，當如禮世尊。
>
> **\$（二）釋因由**
>
> **\$1、般若與佛無異**
>
> 何以故？世尊不異般若波羅蜜，般若波羅蜜不異世尊；世尊即是般若波羅蜜，般若波羅蜜即是世尊。
>
> **\$\`1755\`2、般若出生三乘乃至生一切善法故**
>
> 是般若波羅蜜中出生諸佛、菩薩、辟支佛、阿羅漢、阿那含、斯陀含、須陀洹；般若波羅蜜中生十善道、四禪、四無量心、四無色定、五神通，內空乃至無法有法空，四念處乃至八聖道分；是般若波羅蜜中生[^15]佛十力、十八不共法、大慈大悲、一切種智。」
>
> **\$（貳）釋疑**
>
> **\$一、釋「何因緣故問供養般若」**
>
> **\$（一）天主問**
>
> 爾時，釋提桓因心念：「何因緣故舍利弗問是事？」念已，語舍利弗：「何因緣故問是事？」
>
> **\$（二）舍利弗釋**
>
> **\$1、以般若方便力，成隨喜迴向**
>
> 舍利弗語釋提桓因言：「憍尸迦！諸菩薩摩訶薩為般若波羅蜜守護，以漚和拘舍羅力[^16]故，於過去、未來、現在諸佛，從初發心乃至法住，於其中間所作善根，一切和合隨喜，迴向阿耨多羅三藐三（496c）菩提。以是因緣故，我問是事。[^17]
>
> **\$2、般若勝五度，將導五度等趣佛智**
>
> **\$（1）標宗**
>
> 憍尸迦！菩薩摩訶薩般若波羅蜜勝檀波羅蜜、尸羅、羼提、毘梨耶、禪波羅蜜。
>
> **\$（2）舉喻**
>
> 譬如生盲人，若百、若千、若百千而無前導，不能趣道、入城。
>
> **\$（3）合法**
>
> 憍尸迦！五波羅蜜亦如是，離般若波羅蜜，如盲無導，不能趣道、不能得一切種[^18]智。
>
> 憍尸迦！若五波羅蜜得般若波羅蜜將[^19]導[^20]，是時五波羅蜜名為有眼；般若波羅蜜將導，得波羅蜜名字。」[^21]
>
> **\$\`1756\`二、釋「云何獨讚般若」**
>
> **\$（一）天主問：何故獨讚般若**
>
> 釋提桓因語舍利弗：「如汝所言：『般若波羅蜜將導五波羅蜜故，得波羅蜜名字。』
>
> 舍利弗！若無檀波羅蜜，五波羅蜜不得波羅蜜名字；若無尸羅波羅蜜、羼提波羅蜜、毘梨耶波羅蜜、禪波羅蜜，五波羅蜜不得波羅蜜名字。
>
> 若爾者，何以故獨讚般若波羅蜜？」
>
> **\$（二）舍利弗答：雖六度相資，然般若力勝故**
>
> 舍利弗言：「如是！如是！憍尸迦！無檀波羅蜜，五波羅蜜不得波羅蜜名字；無尸羅波羅蜜、羼提波羅蜜、毘梨耶波羅蜜、禪波羅蜜，五波羅蜜不得波羅蜜名字。
>
> 但菩薩摩訶薩住般若波羅蜜中，能具足檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜。以是故，憍尸迦！般若波羅蜜於五波羅蜜中，最上、第一、最妙、無上、無與等。」

**\$參、明生般若**

> **\$（壹）觀諸法不生，是則般若生**
>
> **\$一、正明**
>
> 舍利弗白佛言：「世尊！云何應生般若波羅蜜？」[^22]
>
> 佛告舍利弗：「色不生故，般若波羅蜜生；受、想、行、識不生故，般若波羅蜜生；檀波羅蜜不生故，般若波羅蜜生；乃至禪波羅蜜不生故，般若波羅蜜生；內空乃至無法有法空......四念處乃至八聖道分......佛十力乃至一切智[^23]......；一切種智不生故，般若波羅蜜生。如是諸法不生故，般若波羅蜜應生。」[^24]
>
> **\$二、釋因由**
>
> 舍利弗言：「世尊！（497a）云何色不生故般若波羅蜜生？乃至一切諸法不生故般若波羅蜜應生？」
>
> 佛言：「色不起、不生、不得、不失故，乃至一切諸法不起、不生、不得、不失故，般若波羅蜜生。」[^25]
>
> **\$\`1757\`（貳）無生故無合，無所得不取相**
>
> **\$一、無生故無合──有方便則成**
>
> **\$（一）舍利弗與佛論：般若於諸法無生故無合**
>
> 舍利弗白佛言：「如是生般若波羅蜜，與何等法合？」
>
> 佛言：「無所合。以是故得名般若波羅蜜。」
>
> 「世尊！不合何等法？」
>
> 佛言：「不與不善法合，不與善法合；不與世間法合，不與出世間法合；不與有漏法合，不與無漏法合；不與有罪法合，不與無罪法合；不與有為法合，不與無為法合。何以故？般若波羅蜜不為得諸法故生，以是故於諸法無所合。」[^26]
>
> **\$（二）天主與佛論：般若與一切法合，亦無所合**
>
> **\$1、般若與薩婆若無所得故不合**
>
> 爾時，釋提桓因白佛言：「世尊！是般若波羅蜜亦不合薩婆若？」
>
> 佛言：「如是！憍尸迦！般若波羅蜜亦不合薩婆若，**亦****不得**。」[^27]
>
> **\$2、非如凡夫心合，應如佛心合**
>
> **\$（1）不如凡夫人取相、著名、作起有為法合**
>
> 釋提桓因言：「世尊！云何般若波羅蜜亦不合薩婆若，亦不得？」
>
> 佛言：「般若波羅蜜不如名字、不如相、不如起作法合。」[^28]
>
> **\$（2）應如佛心合**
>
> 釋提桓因言：「今云何合？」
>
> 佛言：「若菩薩摩訶薩如不取、不受、不住、不著、不斷──如是合，亦無所合。如是，憍尸迦！般若波羅蜜、一切法合，亦無所合。」[^29]
>
> **\$\`1758\`3、帝釋領解**
>
> 爾時，釋提桓因白佛言：「未曾有也！世尊！是般若波羅蜜為一切法不起、不生、不得、不失故生。」
>
> **\$二、若取相分別合不合或著無所有──無方便則失**
>
> **\$（一）須菩提明：以有所得分別合不合，是則失般若**
>
> 須菩提白佛言：「世尊！若菩薩摩訶薩行般若波羅蜜時，作是念：『般若波羅蜜，若一切法合、若不合。』是菩薩摩訶薩則捨般若波羅蜜、遠離般若波羅蜜。」[^30]
>
> **\$（二）佛復明：著空無所有，是亦失般若**
>
> 佛告須菩提：「復有因緣，菩薩摩訶薩捨般若波羅蜜、遠離般若波羅蜜。若菩薩摩訶薩作是念：『是般若波羅蜜無所有、空虛、不堅固。』[^31]是菩薩摩訶薩則捨般若波羅蜜、遠離般若（497b）波羅蜜。須菩提！以是因緣故，捨離般若波羅蜜。」

**\$肆、明信般若**

> **\$（壹）標宗：信般若則不信色等諸法**
>
> 須菩提白佛言：「世尊！信般若波羅蜜，為**[信]{.underline}**何法？」[^32]
>
> 佛告須菩提：「信般若波羅蜜，則不信色，不信受、想、行、識；不信眼乃至意；不信色乃至法；不信眼界乃至意識界；不信檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜；不信內空乃至無法有法空；不信四念處乃至八聖道分；不信佛十力乃至十八不共法；不信須陀洹果、斯陀含果、阿那含果、阿羅漢果、辟支佛道；不信菩薩道；不信阿耨多羅三藐三菩提乃至一切種智。」
>
> **\$（貳）釋因由：一切法不可得故**
>
> 須菩提白佛言：「世尊！云何信般若波羅蜜時，不信色乃至一切種智？」
>
> 佛告須菩提：「色不可得故，信般若波羅蜜，不信色；[^33]乃至一切種智不可得故，信般若波羅蜜，不信一切種智。以是故，須菩提！信般若波羅蜜時，不信色乃至不信一切種智。」\^\^

\`1759\`【**論**】釋曰：

**\$壹、稱歎般若**

> **\$（壹）舉法：能作隨喜，令入佛道者，是般若波羅蜜**
>
> **\$一、明舍利弗所說意**
>
> 上佛[^34]、彌勒、須菩提、釋提桓因共說隨喜義。[^35]
>
> 舍利弗雖默然，聽聞是般若波羅蜜隨喜義甚深、無量無邊，大利益眾生；雖漏盡寂滅，發歡喜心，從坐起，合掌，白佛言：「能作隨喜、斷諸戲論、利益無量眾生令入佛道者，\^是般若波羅蜜\^\^。」
>
> **\$二、佛述成**
>
> 佛可其語，故言「是」。
>
> **\$（貳）稱歎**
>
> **\$一、照明清淨歎**
>
> 般若波羅蜜中說諸法實相；諸法實相中無戲論垢濁，故名「畢竟清淨」；[^36]畢竟清淨，故能遍照一切五種法藏[^37]──所謂過去、未來、為[^38]現在、無為及不可說。[^39]
>
> 是故舍利弗言：「\^世尊！般若波羅蜜能照一切法，畢竟淨故。\^\^」[^40]
>
> **\$二、歸崇禮敬歎**
>
> 般若波羅蜜能守護菩薩，救諸苦惱，能滿所願，如梵天王守護三千大千世界，故眾（497c）生皆禮。
>
> **\$\`1760\`三、不著三界歎**
>
> 三界中三毒泥所不污，故言「\^不著三界\^\^」。
>
> **\$四、能除煩惱歎**
>
> 破一切愛等百八煩惱[^41]、我見等六十二見[^42]，故言「\^破無明黑闇\^\^」。
>
> **\$五、助道最上歎**
>
> 諸法中智慧最上，一切智慧中般若波羅蜜為上；[^43]以智慧為本，分別四念處等三十七品，是故言「\^一切助道法中最上\^\^」。
>
> **\$六、作安隱斷苦畏歎**
>
> 能斷生老病死等諸怖畏苦惱，故言「\^安隱\^\^」。
>
> **\$七、總攝五眼歎**
>
> 是般若波羅蜜中攝五眼，[^44]故言「\^能與光明\^\^」。
>
> **\$八、顯示中道歎**
>
> 離有邊、無邊等諸二邊，故言「\^能示正道\^\^」。
>
> **\$九、能成佛智歎**
>
> 菩薩住金剛三昧，斷一切煩惱微習，令無遺餘，得無礙解脫，故言「\^一切種智\^\^」。
>
> 復次，知一切法總相、別相──一切種智因緣，故名「\^一切種智\^\^」。[^45]
>
> **\$十、生諸佛法歎**
>
> 能生十方三世無量諸佛法，故言「\^諸菩薩母\^\^」。
>
> **\$十一、不生不滅歎**
>
> 一切法中各各自相空，故言「\^不生不滅\^\^」。[^46]
>
> **\$十二、遠離斷常，拔生死苦本歎**
>
> 斷、常是諸見本，諸見是諸結使本，諸結使是一切生死中苦本，是故言「\^遠離生死\^\^」。[^47]
>
> **\$十三、施與樂本歎**
>
> 能令眾生信三寶等諸善法寶；得諸善法寶故，得世間、出世間樂。能令眾生得二種樂，故言「\^無救者作護\^\^」。
>
> **\$\`1761\`十四、不可破壞歎**
>
> 是般若波羅蜜相，乃至十方諸佛所不能壞。所以者何？畢竟不可得故，何況餘人！故言「\^具足波羅蜜\^\^」。
>
> **\$十五、不轉不還歎**
>
> 是般若波羅蜜中無自性故，說諸法不轉生死中、不還入涅槃[^48]──不生故不轉，不滅故不還，[^49]故言「\^能轉三轉十二行法輪\^\^」。
>
> 三轉十二行法輪義，如先說。[^50]
>
> **\$十六、能離有無歎**
>
> 一切法有二分[^51]──若有、若無。是般若中，有亦不應取，無亦不應取；離是有、無，即是諸法性，是故言「\^能示諸法性\^\^」。[^52]
>
> **\$※ 結**
>
> 如是等無量因緣，讚歎般若，後當廣說。[^53]

**\$貳、明「供養般若如供養佛無異」**

> **\$（壹）明供養之法**
>
> **\$一、舍利弗問──明問意**
>
> 是般若波羅蜜是無相相。有人心未淳熟，求其定相不能得，便生慢心。是故舍（498a）利弗問：「\^應云何供養？\^\^」
>
> **\$二、佛答**
>
> **\$（一）正說：禮般若波羅蜜，當如禮世尊**
>
> 佛教言：「\^當如供養佛。\^\^」
>
> 以人從久遠已來深著眾生相，於貴法情[^54]薄，是故言：「\^如供養世尊。\^\^」
>
> **\$\`1762\`（二）釋因由**
>
> **\$1、般若與佛無異**
>
> 智者觀之，佛與般若等無異。所以者何？般若修集，即變為一切智。[^55]
>
> **\$2、般若出生三乘乃至生一切善法故**
>
> 此中佛自說因緣：「是般若波羅蜜中，出生賢聖等，出生十善道等世間、出世間法，乃至一切種智。」
>
> **\$（貳）釋疑**
>
> **\$一、釋「何因緣故問供養般若」**
>
> **\$（一）天主問**
>
> 「爾時，帝釋作是念」者，帝釋意：「以舍利弗漏盡離欲人，如似著法人讚歎般若。」
>
> **\$（二）舍利弗釋**
>
> **\$1、以般若方便力，成隨喜迴向**
>
> 今舍利弗自說因緣：「菩薩為般若守護故，以方便力，能隨喜福德迴向，而不破般若波羅蜜相──是事希有，故尊敬般若波羅蜜。是故問佛云何供養。」
>
> **\$2、般若勝五度，將導五度等趣佛智**
>
> **\$（1）標宗**
>
> 復次，「憍尸迦！般若波羅蜜自力勢故，勝五波羅蜜。」
>
> **\$（2）舉喻**
>
> **\$A、釋疑**
>
> **\$（A）應以「五盲人」喻「五度」，云何以「百千盲人」為喻**
>
> 問曰：五波羅蜜應以五盲人作喻，[^56]何以乃說「百千」？
>
> 答曰：
>
> **\$a、強調力勢，不論數量**
>
> 此中說其力勢，不論多少。
>
> **\$b、以導百千為貴故說**
>
> 復次，若言「導五」不足為貴，故說「百千」。
>
> **\$c、舉《賢劫三昧》說八萬四千波羅蜜，廣說則無量**
>
> 復次，波羅蜜亦多，如《賢劫三昧》中有八萬四千種波羅蜜，[^57]廣說則無量。
>
> **\$（B）五度亦應有眼，何以喻無眼如盲**
>
> 問曰：檀波羅蜜亦有眼。所以者何？信有罪福，破邪見等無明，故能布施。何以故喻無眼？
>
> \`1763\`答曰：布施中，智慧是客來，非正體。譬如四大常和合，不得相離；諸波羅蜜和合亦如是。
>
> **\$B、釋經文：不能趣道、入城**
>
> 「\^不能趣道\^\^」，
>
> **\$（A）佛道**
>
> 「\^道\^\^」者，菩薩十地道。
>
> 「\^城\^\^」者，一切種智等諸佛法。
>
> **\$（B）涅槃道**
>
> 復次，「\^道\^\^」者，八聖道分。
>
> 「\^城\^\^」者，涅槃。[^58]
>
> **\$（3）合法**
>
> 如盲人雖有手足力，不能得隨意有所至；得有眼人示導，則隨意所往，皆能成辦。
>
> 五波羅蜜雖各各有事能，不得般若示導，尚不得二乘，何況無上道！
>
> 五波羅蜜得般若波羅蜜將導故，得「波羅蜜」名字，[^59]至成佛道。
>
> **\$二、釋「云何獨讚般若」**
>
> **\$（一）天主問：何故獨讚般若**
>
> 帝釋問：「汝自說諸波羅（498b）蜜和合，互相佐助，如四大不得相離。如是者，般若波羅蜜亦待五法，何以獨說以般若故五法得波羅蜜名字？」
>
> **\$（二）舍利弗答：雖六度相資，然般若力勝**
>
> 答曰：「雖六事和合、互相佐助，但般若波羅蜜力大故，五法因得『波羅蜜』名字。」譬如合散[^60]，雖眾藥各各有力，石勢大故，名為石散[^61]。
>
> 又如大軍摧敵，雖各各有力，主將力大故，主得名字。[^62]

**\$參、明生般若**

> **\$（壹）觀諸法不生，是則般若生**
>
> **\$一、正明**
>
> 舍利弗已問供養般若事，今問：「行者云何生般若波羅蜜？」
>
> 佛答：「若行者觀色等諸法不生相，是則生般若波羅蜜。」
>
> **\$二、釋因由**
>
> 舍利弗復問：「云何觀色等不生故，般若波羅蜜生？」
>
> \`1764\`答曰：「色等，因緣和合起，行者知色虛妄，不令起；不起故不生，不生故不得，不得故不失。」[^63]
>
> **\$（貳）無生故無合，無所得不取相**
>
> **\$一、無生故無合──有方便則成**
>
> **\$（一）舍利弗與佛論：般若於諸法無生故無合**
>
> 爾時，舍利弗問意：「般若無生緣處，行者亦無生，如是般若與何法合？終歸何處住？得何果報？」
>
> 答曰：「般若波羅蜜無生相故無所合。」
>
> 若般若波羅蜜有法合者──若善、若不善等，是不名般若波羅蜜；今無所合，故入般若波羅蜜數中。
>
> **\$（二）天主與佛論：般若與一切法合，亦無所合**
>
> **\$1、般若與薩婆若，無所得故不合**
>
> **\$（1）釋問意：般若不應與一切法合，云何獨問不與薩婆若合**
>
> 問曰：若爾者，帝釋已知一切法不合，何以獨問「薩婆若不合」？
>
> 答曰：帝釋貴重深著是般若，於薩婆若愛未斷，故言：「乃至薩婆若亦不合耶？」
>
> **\$（2）佛答**
>
> 佛答：「般若波羅蜜、薩婆若亦不合。」一切法畢竟無生故。
>
> **\$2、非如凡夫心合，應如佛心合**
>
> **\$（1）不如凡夫人取相、著名、作起有為法合**
>
> 此中佛破斷滅邪見故說「合」──「般若波羅蜜不如凡夫人取相、著名、作起有為法合，如佛心合。」[^64]
>
> **\$（2）應如佛心合**
>
> 問曰：云何如佛心合？
>
> 答曰：一切相虛誑，故「\^不取\^\^」相；一切法中有無常等過咎，故「\^不受\^\^」；吾我心縛著世間，皆動相，故「\^不住\^\^」；能生種種苦惱，後變異，故「\^不著\^\^」；一切世間顛倒，顛倒果報不實，如（498c）幻、如夢，無所滅，故「\^不斷\^\^」。[^65]
>
> 是故佛不著法、不生高心，入畢竟空善相中，深入大悲，以救眾生；[^66]菩薩應如佛心合。
>
> **\$3、帝釋領解**
>
> 帝釋歡喜，讚言：「希有！是般若波羅蜜不破壞諸法，不生、不得、不失故，而能成就菩薩，令得至佛。」
>
> **\$\`1765\`二、若取相分別合不合或著無所有──無方便則失**[^67]
>
> **\$（一）須菩提明：以有所得分別合不合，是則失般若**
>
> 須菩提言：「若菩薩用有所得如是分別一切智等，一切法若合、若不合，是菩薩則失般若波羅蜜。」
>
> **\$（二）佛復明：著空無所有，是亦失般若**
>
> 佛然可其言，如是更有因緣：「菩薩若取汝所說『一切法無合不合』，取是空相，言『般若空無所有、不牢固』，是亦失般若波羅蜜。」[^68]

**\$肆、明信般若──一切法自性不可得故不可信，如是名為信般若**

須菩提知般若波羅蜜不可得相，是故問：「若信般若波羅蜜，信何法？」

般若波羅蜜空亦不可得，為決定心信[^69]於何法？

佛言：「色等一切法不可信。何以故？色等一切法自性不可得，故不可信。」

\^【**經**】

**\$伍、領解稱歎：般若波羅蜜名為摩訶波羅蜜**

> **\$（壹）須菩提正歎**
>
> 須菩提白佛言：「世尊！是般若波羅蜜名為摩訶波羅蜜。」
>
> **\$（貳）佛反問：以何因緣故名為摩訶波羅蜜**
>
> 「須菩提！何因緣故，是般若波羅蜜名為摩訶波羅蜜？」
>
> **\$（參）須菩提釋**
>
> **\$一、舉五門釋**
>
> **\$（一）不分別諸法大小等，名為摩訶波羅蜜**
>
> **\$1、不作大小**
>
> 須菩提言：「世尊！是般若波羅蜜，不作色大、不作色小，受、想、行、識不作大、不作小；眼乃至意，色乃至法，眼識界乃至意識界，不作大、不作小；檀波羅蜜乃至禪波羅蜜，不作大、不作小；內空乃至無法有法空，不作大、不作小；四念處乃至阿耨多羅三藐三菩提，不作大、不作小；諸佛法，不作大、不作小；諸佛，不作大、不作小。
>
> **\$2、不作合散**
>
> 是般若波羅蜜，不作色合、不作色散，受、想、行、識不作合、不作散；乃至諸佛不作合、不作散。[^70]
>
> **\$\`1766\`3、不作無量非無量**
>
> 色不作[^71]無量、不作非無量；乃至諸佛不作無量、亦不作非無量。
>
> **\$4、不作廣狹**
>
> 色不作[^72]廣、不（499a）作狹；乃至諸佛不作廣、不作狹。
>
> **\$5、不作有力無力**
>
> 不作色有力、不作色無力；乃至諸佛不作有力、不作無力。[^73]
>
> 世尊！以是因緣故，是般若波羅蜜名摩訶波羅蜜。
>
> **\$（二）著「不作大小」等相，亦失般若，不能得無上菩提**
>
> **\$1、起「作大小、不作大小」等想則失般若**
>
> 世尊！若新發意菩薩摩訶薩若不遠離般若波羅蜜、不遠離禪波羅蜜、不遠離毘梨耶波羅蜜、不遠離羼提波羅蜜、不遠離尸羅波羅蜜、不遠離檀波羅蜜，如是念：『是般若波羅蜜，不作色大、不作色小，乃至諸佛不作大、不作小；色不作合、不作散；不作色無量、不作色非無量；不作色有力、不作色無力；乃至諸佛不作有力、不作無力。』世尊！菩薩摩訶薩若如是知，是為不行般若波羅蜜。[^74]
>
> 何以故？是非般若波羅蜜相──所謂作色大小乃至諸佛作大小，色有力、無力乃至諸佛有力、無力。[^75]
>
> **\$\`1767\`2、以有所得故，不能得無上菩提**
>
> 世尊！是菩薩摩訶薩用有所得故，有大過失──所謂行般若波羅蜜時，作色大、作色小，乃至諸佛作有力、作無力。何以故？有所得相者，無阿耨多羅三藐三菩提。[^76]
>
> **\$二、舉十門釋**
>
> **\$（一）不生門**
>
> 所以者何？眾生不生故，般若波羅蜜亦應不生；色不生故，般若波羅蜜不生；乃至佛不生故，般若波羅蜜不生。
>
> **\$（二）性無門**
>
> 眾生性無故，般若波羅蜜性無；色性無故，般若波羅蜜性無；乃至佛性無故，般若波羅蜜性無。[^77]
>
> **\$（三）非法門**
>
> 眾生非法故，般若波羅蜜非法；色非法故，般若波羅蜜非法；乃至佛非法故，般若波羅蜜非法。[^78]
>
> **\$（四）空門**
>
> 眾生空故，般若波羅蜜空；色空故，般若波羅蜜空；乃至佛空故，般若波羅蜜空。
>
> **\$（五）離門**
>
> 眾生離故，般若波羅蜜離；色離故，般若波羅蜜離；乃至佛離故，般若波羅蜜離。
>
> **\$（六）無有門**
>
> 眾生無有故，般若波羅蜜無有；（499b）色無有故，般若波羅蜜無有；乃至佛無有故，般若波羅蜜無有。[^79]
>
> **\$\`1768\`（七）不可思議門**
>
> 眾生不可思議故，般若波羅蜜不可思議；色不可思議故，般若波羅蜜不可思議；乃至佛不可思議故，般若波羅蜜不可思議。
>
> **\$（八）不滅門**
>
> 眾生不滅故，般若波羅蜜不滅；色不滅故，般若波羅蜜不滅；乃至佛不滅故，般若波羅蜜不滅。
>
> **\$（九）不可知門**
>
> 眾生不可知故，般若波羅蜜不可知；色不可知故，般若波羅蜜不可知；乃至佛不可知故，般若波羅蜜不可知。
>
> **\$（十）力不成就門**
>
> 眾生力不成就故，般若波羅蜜力不成就；色力不成就故，般若波羅蜜力不成就；乃至佛力不成就故，般若波羅蜜力不成就。
>
> **\$三、結歎**
>
> 世尊！以是因緣故，諸菩薩摩訶薩般若波羅蜜名為摩訶波羅蜜。」\^\^[^80]

【**論**】釋曰：

**\$伍、領解稱歎：般若波羅蜜名為摩訶波羅蜜**

> **\$（壹）須菩提正歎**
>
> 須菩提聞佛所說，疑心開解，讚歎般若波羅蜜言：「是般若名為摩訶波羅蜜。」
>
> **\$（貳）佛反問：以何因緣故名為摩訶波羅蜜**
>
> 佛反問須菩提：「於汝意云何？何以[^81]名為大波羅蜜？」
>
> **\$（參）須菩提釋**
>
> **\$一、舉五門釋**
>
> **\$（一）不分別諸法大小等，名為摩訶波羅蜜**
>
> **\$1、不作大小**
>
> **\$（1）略述**
>
> 須菩提答：「色等諸法不作大、不作小故。」
>
> **\$\`1769\`（2）釋意**
>
> **\$A、第一說**
>
> 凡夫人心於諸法中隨意作大、小。
>
> 如人急時，其心縮小；安隱富樂時，心則寬大。
>
> 又如八背捨[^82]中，隨心故，外色或大、或小。
>
> **\$B、第二說**
>
> **\$（A）色作大**
>
> 又如凡夫人於眼見色中[^83]，非色事亦言色；如指業、指量、指數、指一異等法合為色。是名「色作大」。
>
> **\$（B）色作小**
>
> 有人眼見色──可見處名色，不可見處不名色。
>
> 有人言：麁色虛誑非真色，但微塵常故是真色；微塵和合時，假名為色。
>
> 是名「色作小」。
>
> **\$C、結**
>
> 如是等因緣，凡夫人於色或作大、或作小，隨憶想分別故，破諸法性；般若波羅蜜，隨色性如實觀，不作大、小。
>
> **\$2、不作合散**
>
> 「\^不合不散\^\^」者，般若波羅蜜，不說微[^84]色（499c）和合更有色生；但有假名，無有定相色，是故無合、無散。
>
> **\$3、不作無量非無量**
>
> 色無邊故無量──無處不有色、無時不有色，故無有量。
>
> 色是作法──般若波羅蜜中，不以微塵合故有麁色；不以麁色散故還歸微塵，是故言「不合不散」；起法有分別籌量多少，不得言「不合不散」。
>
> 「\^無量\^\^」，如凡人──空故說「無量」，實故說「有量」；般若波羅蜜遠離空、實，故言「非量非無量」。
>
> **\$\`1770\`4、不作廣狹**
>
> 凡夫人隨心憶念得解故，於色作廣、作狹；般若波羅蜜觀實法相，不隨心故，非廣、非狹。
>
> **\$5、不作有力無力**
>
> 凡夫人不知和合因緣生諸法，故言「\^色有力\^\^」。
>
> 如合眾縷以為繩，不知者謂繩有力；又如牆崩殺人，言牆有力。
>
> 若各各分散，則無有力。
>
> 般若波羅蜜，知和合相，不說一法有力、不說言無力。
>
> **\$※ 結歎**
>
> 是故名「摩訶般若[^85]波羅蜜」。[^86]
>
> **\$（二）著「不作大小」等相，亦失般若，不能得無上菩提**
>
> **\$1、起「作大小、不作大小」等想則失般若**
>
> **\$（1）但行般若，反墮邪見。般若與五度和合，般若為主，功德具足**[^87]
>
> 復有大因緣，若菩薩不遠離六波羅蜜，色等諸法不作大、不作小。
>
> **但行般若波羅蜜**，則心散亂、不調順，多生疑悔、邪見，失般若波羅蜜相。[^88]
>
> **若與五波羅蜜和合行**，則調柔不錯，能成辦眾事。
>
> 譬如八聖道分，正見是道，若無七事佐助，則不能辦[^89]事，亦不名正見。
>
> 是故佛說：「一切諸善法皆從因緣和合共生，無有一法獨自生者。」
>
> 是故和合時各各有力，但力有大小。
>
> 是名行般若波羅蜜。
>
> **\$（2）離五度行般若作大小想則墮有邊，離五度著不大不小想亦是失**
>
> 若菩薩離五波羅蜜，行般若波羅蜜，分別色等諸法若大、若小等，是人即墮用有所得，墮有邊中。
>
> 若於色等諸法無所分別若大、若小，離五波羅蜜，著是不大、不小等空相。
>
> 先**分別諸法大**、**小，有所得為失**；今（500a）**著不大**、**不小等空相，亦是失**。[^90]
>
> **\$2、以有所得故，不能得無上菩提**
>
> 所以者何？此中須菩提說因緣：「有所得相者，乃至無阿耨多羅三藐三菩提。」
>
> 所以者何？阿耨多羅三藐三菩提──寂滅相、無所得相、畢竟清淨相。有所得相者，生諸戲論、諍競；一切法無生無滅，無所得相。
>
> **\$\`1771\`二、舉十門釋**
>
> **\$（一）詳辨不生門**
>
> 如我、眾生，十方求索不可得，但有假名，實不生。
>
> 眾生不生故，般若波羅蜜亦如眾生相，破吾我顛倒，故不生不滅。如色等諸法，生相不可得故不生。
>
> 二法攝一切法：若眾生、若法。此二法因緣故[^91]和合生，但有假名，無有定性；若法無定性，此法即是無生。是二法無生故，當知色等諸法亦無生。
>
> **\$（二）略例「性無門乃至不可知門」**
>
> 眾生、法──無性、無所有、空、離、不可思議、不滅、不可知亦如是。[^92]
>
> **\$（三）釋「力不成就門」**
>
> 「\^眾生力不成就故，般若波羅蜜力不成就\^\^」者，先說「一切法從因緣和合生，各各無自力」。般若波羅蜜，知諸法各各無自力故無自性，無自性故空。
>
> 般若波羅蜜從諸法生故無自力；無自力故，亦同諸法畢竟空。是故說「眾生及法力不成就故，般若波羅蜜力亦不成就」。
>
> **\$※
> 因論生論：先說色等諸法不作有力、無力，今何以更說力不成就故，般若力亦不成就**
>
> 問曰：先說「色等諸法不作有力、不作無力」，今何以更說「眾生及色等諸法力不成就故，般若波羅蜜力亦不成就」？
>
> 答曰：上說「般若觀諸法，不作有力、不作無力」，聽者謂：「般若波羅蜜能作是觀，即有大力。」是故此中說「眾生、色等力不成就故，般若波羅蜜力亦不成就」。
>
> **\$三、結歎**
>
> 如是等種種因緣故名「\^摩訶波羅蜜\^\^」。

**\`1772\`〈釋信謗品第四十一〉**[^93]

**（大正25，500a28-503a13）**

\^【**經**】

**\$壹、明信解般若與毀訾般若**

> **\$（壹）明般若甚深，云何得信解**
>
> **\$一、舍利弗問**
>
> 爾時，慧命舍利弗白佛言[^94]：「世尊！有菩薩（500b）摩訶薩信解是般若波羅蜜者，^（1）^從何處終來生是間？^（2）^發阿耨多羅三藐三菩提心來為幾時？^（3）^為供養幾佛？^（4）^行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜來幾時，能隨順解深般若波羅蜜義？」[^95]
>
> **\$二、佛答**[^96]
>
> **\$（一）明所具因緣**
>
> 佛告舍利弗：「^（1）^是菩薩摩訶薩供養十方諸佛，來生是間；^（2）^是菩薩發阿耨多羅三藐三菩提心來無量無邊阿僧祇百千萬億劫；^（4）^是菩薩摩訶薩從初發心常行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜；^（3）^供養無量無邊不可思議阿僧祇諸佛，來生是間。
>
> **\$（二）見聞般若如見佛、從佛聞法，能以無相、無二、無所得為方便隨順信解深般若義**
>
> 舍利弗！是菩薩摩訶薩若見、若聞般若波羅蜜，作是念：『我見佛，從佛聞法[^97]。』舍利弗！是菩薩摩訶薩能隨順解深般若波羅蜜義，以無相、無二[^98]、無所得故。」[^99]
>
> **\$\`1773\`（貳）所信般若無聞無見，諸法鈍故**
>
> **\$一、須菩提問般若可見可聞不**
>
> 須菩提白佛言：「世尊！是般若波羅蜜可聞、可見耶？」
>
> **\$二、佛答：般若不可得見聞**
>
> 佛告須菩提：「是般若波羅蜜無有聞者、無有見者；般若波羅蜜無聞、無見，諸法鈍故。禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜無聞、無見，諸法鈍故。[^100]
>
> 內空無聞、無見，諸法鈍故；乃至無法有法空無聞、無見，諸法鈍故。
>
> 四念處無聞、無見，諸法鈍故；乃至八聖道分無聞、無見，諸法鈍故。
>
> 佛十力乃至十八不共法無聞、無見，諸法鈍故。
>
> 須菩提！佛及佛道無聞、無見，諸法鈍故。」
>
> **\$（參）明亦有新學能信深般若，亦有久學謗般若**
>
> **\$一、須菩提問**
>
> 須菩提白佛言：「世尊！是菩薩幾時行佛道，能習行如是深般若波羅蜜？」[^101]
>
> **\$二、佛分別答**
>
> **\$（一）雖初發意，習行六度，善具方便，能信受般若**
>
> 佛告須菩提：「是中應分別說。
>
> 須菩提！有菩薩摩訶薩初發意習行深般若波羅蜜、禪波羅蜜、毘梨耶波羅蜜、羼提波（500c）羅蜜、尸羅波羅蜜、檀波羅蜜，以方便力故，於諸法無所破壞，不見諸法無利益者；亦終不遠離行六波羅蜜，亦不遠離諸佛；從一佛世界至一佛世界，若欲以善根力供養諸佛，隨意即得；終不生母人腹中，終不離諸神通，終不生諸煩惱及聲聞、辟支佛心；從一佛世界至一佛世界，成就眾生、淨佛世界。須菩提！如是等諸菩薩摩訶薩能習行深般若波羅蜜。[^102]
>
> **\$\`1774\`（二）雖是久學，以有所得故，不能信受而毀訾般若**
>
> **\$1、明毀訾般若之行**
>
> 須菩提！有菩薩摩訶薩多見諸佛若無量百千萬億，從諸佛所，行布施、持戒、忍辱、精進、一心、智慧，皆以有所得故。
>
> 是菩薩聞說深般若波羅蜜時，便從眾中起去，不恭敬深般若波羅蜜及諸佛。是菩薩今在此眾中坐，聞是甚深般若波羅蜜，不樂，便捨去。[^103]何以故？是善男子、善女人等先世聞深般若波羅蜜時棄捨去，今世聞深般若波羅蜜亦棄捨去，身心不和。
>
> 是人種愚癡因緣業，種是愚癡因緣罪故，聞說深般若波羅蜜毀呰[^104]；毀訾般若波羅蜜故，毀呰過去、未來、現在諸佛一切智、一切種智。[^105]
>
> **\$2、述毀訾般若之報**
>
> **\$（1）明破法所受之苦**
>
> **\$A、先受地獄苦**
>
> 是人毀呰三世諸佛一切智[^106]，起破法業；因緣[^107]集故，無量百千萬億歲墮大地獄中。是破法人輩，從一大地獄至一大地獄，若火劫起時，至他方大地獄中生；在彼間，從一大地獄至一大地獄，彼間若火[^108]劫起時，復至他方大地獄中生；在彼間，從一大地獄至一大地獄，如是遍十方，彼間若火劫起故，從彼死，破法業因緣未盡故，還來是間大地獄中生。此間，亦從一大地獄至一大地獄，受無量苦，此間火劫起故，復（501a）至十方他世界生。[^109]
>
> **\$\`1775\`B、次受畜生苦**
>
> 畜生中，受破法罪業苦，如地獄中說。
>
> **\$C、雖得人身，生下賤家，生身不全，生無三寶處等苦**
>
> 重罪漸薄，或得人身，生[^110]盲人家，生旃陀羅家，生除廁、擔死人種種下賤家；若無眼、若一眼、若眼瞎，若[^111]無舌、無耳、無手；[^112]所生處無佛、無法、無佛弟子處。何以故？種破法業，積集厚重具足故，受是果報。」
>
> **\$（2）論罪輕重──校量「破法罪」與「五逆罪」**
>
> **\$A、舍利弗問**
>
> 爾時，舍利弗白佛言：「世尊！五逆罪與破法[^113]相似[^114]耶？」
>
> **\$B、佛答**
>
> **\$（A）論因**
>
> 佛告舍利弗：「不應言相似。所以者何？若有人聽說是甚深般若波羅蜜時，毀呰不信，作是言：『不應學是法，是非法、非善、非佛教，諸佛不說是語。』是人自毀訾般若波羅蜜，亦教他人毀訾般若波羅蜜；自壞其身，亦壞他人身；自飲毒殺身，亦飲他人毒；自失其身，亦失他人身；自不知不信、毀訾深般若波羅蜜，亦教他人令不信、不知。
>
> 舍利弗！如是人，我不聽聞其名字，[^115]何況眼見！何以故？當知是人名為污法人，為墮衰濁黑性。
>
> 如是人，若有聽其言、信用其語，亦受如是苦。舍利弗！若人破般若波羅蜜，當知是名為破法人。」[^116]
>
> **\$\`1776\`（B）論果**[^117]
>
> **\$a、初問答：為何不說所受罪身大小**
>
> 舍利弗白佛言：「世尊！世尊說破法之人所受重罪，不說是人所受身體大小？」[^118]
>
> 佛告舍利弗：「不須說是人受身大小。何以故？是破法人若聞所受身大小，便當吐熱血，若死、若近死苦。是破法人聞如是身有如是重罪，是人便大愁憂，如箭入心，漸漸乾枯。作是念：『破法罪故，得如是大醜身，受如是無量苦。』以是故，佛不聽舍利弗問是人所受身體大小。」
>
> **\$b、次問答：聞無量苦，足為未來世作明誡**
>
> 舍利弗白佛言：「願佛說之！為未來世作明誡[^119]，令知破法業積集故，得如是大醜身，受如是大[^120]苦。」
>
> 佛告舍利弗：「後世（501b）人若聞是破法業積集厚重具足，受大地獄中久久無量苦，聞是久久無量苦時[^121]，足為未來世作明誡！」
>
> 舍利弗白佛言：「世尊！若白淨[^122]善男子、善女人聞是法足作依止，寧失身命，終不破法，自念：『我若破法，當受如是苦！』」\^\^

【**論**】釋曰：

**\$壹、明信解般若與毀訾般若**

> **\$（壹）明般若甚深，云何得信解**
>
> **\$一、舍利弗問**
>
> **\$（一）明舍利弗所問意**
>
> 舍利弗聞般若波羅蜜甚深微妙，聞者尚難，何況能行！是故言：「信解般若者，是為希有！」是故問世尊：「若信解般若者，^（1）^是人於何處終，來生是間？」
>
> 舍利弗作是念：「是人應從好世界終，來生是間。是人不應新發意，不應少供養佛，不應少行六波羅蜜，必是大德人，未聖而能知聖法故。」是故問：「^（2）^發意幾時？^（3）^供養幾佛？^（4）^行六波羅蜜幾時？」
>
> **\$\`1777\`（二）釋「能隨順解深般若波羅蜜義」**
>
> 「\^能隨順解深般若波羅蜜[^123]義\^\^」者，是菩薩於諸法不取相、不著空，行空[^124]行，和合五波羅蜜行般若波羅蜜；用大慈悲心，為一切眾生行般若波羅蜜故。
>
> **\$二、佛答**
>
> **\$（一）明所具因緣**
>
> **\$1、從十方佛淨國來生**
>
> 「\^十方諸佛清淨世界中終，來生是間\^\^」者，為度有緣眾生，又與釋迦文[^125]尼佛共因緣故。
>
> 雖有此間死、此間生者，但以從他方佛所來者貴故。
>
> **\$2、發心無量阿僧祇劫**
>
> 發心來無量阿僧祇劫，諸福德力集厚故，能信解隨順深義。
>
> **\$3、從發心來常行六度**
>
> 有人雖無量阿僧祇劫發心久，不行功德者，是故說：「從發心來，常行六波羅蜜。」
>
> **\$4、供養無量阿僧祇佛**
>
> 常行六波羅蜜福德故，能得見、能得供養無量無邊阿僧祇佛。
>
> **\$（二）具足因緣得信力、慧力成就故，能以無相、無二、無所得為方便隨順信解深般若義**
>
> 是菩薩成就上四因緣故，得無量無邊福德、智慧；是福德因緣故，諸煩惱薄，[^126]心柔軟。
>
> 菩薩信、慧等諸根利，轉增得力故，深入般若波羅蜜，污[^127]厭世間事。
>
> 若見般若波羅蜜經卷，即時心生「如（501c）見佛」；若披[^128]卷尋義，即時心生「如從佛聞」。信力成就[^129]、慧力成就[^130]故，隨順解深般若波羅蜜[^131]義，所謂^（1）^一切無相故；^（2）^出十二入二法[^132]；^（3）^不二法中，心無所著故，名「無所得」──略說三相[^133]，是隨[^134]順解[^135]般若波羅蜜義。
>
> **\$\`1778\`（貳）所信般若無聞無見，諸法鈍故**
>
> **\$一、須菩提問般若可見可聞不**
>
> 須菩提聞說[^136]見經卷如見[^137]佛、讀[^138]經文如從佛聞，如似有著，是故問：「般若可見、可聞耶？」
>
> 須菩提意：「以般若波羅蜜畢竟空，天眼、天耳猶不能見、聞，何況肉眼、肉耳！出世間慧眼亦不得見，何況世間眼！」
>
> **\$二、佛答：般若不可得見聞**
>
> **\$（一）正答**
>
> 佛順其意答：「般若波羅蜜不可得見、聞。」
>
> **\$（二）釋因由**
>
> **\$1、諸法入般若中，皆一相、無相，不分別聞者、見者及可聞、可見故**
>
> 此中說因緣：「諸法入般若波羅蜜中，皆一相──無相，是中無分別聞者、見者及可聞、可見。」
>
> 三界凡夫人作分別──是眼、是色，是耳、是聲；六情是利，六塵是鈍；色等諸法是鈍，慧等是利。諸法入般若波羅蜜中，如百川歸海，皆為一味，是故說：「般若波羅蜜不可見、不可聞，以諸法鈍故。」
>
> 從檀波羅蜜乃至佛道、須陀洹乃至佛，亦如是。
>
> **\$2、眾生離法或法離眾生，皆不能聞、不能見**
>
> 復次，眾生離法，不能聞[^139]、不能見；法離眾生，亦不能聞、不能見。
>
> **\$（參）明亦有新學能信深般若，亦有久學謗般若**
>
> **\$一、須菩提問**
>
> 問曰：上已問「菩薩發意幾時、供養幾佛，能順解深義」，[^140]今何以更問？
>
> 答曰：上佛說「般若無聞、無見」，亦說「見般若經卷如見佛，讀[^141]般若如從佛聞」。二相說是般若──亦言「可見、可聞」，亦言「不可見、不可聞」。是故還問佛：「菩薩幾時行得是方便，能行有、能行無──行有不墮三界、行無不墮斷滅，[^142]能隨般若波羅蜜相行？」[^143]
>
> **\$\`1779\`二、佛分別答**[^144]
>
> **\$（一）雖初發意，習行六度，善具方便，能信受般若**
>
> **\$1、略述**
>
> 佛答：「有，此事不定，應當分別說。」
>
> 或有菩薩初[^145]發心，便能習行甚深六波羅蜜。
>
> **\$2、釋經**
>
> **\$（1）釋「習行」**
>
> 「\^習行\^\^」者，一心信受常（502a）行。
>
> **\$（2）釋「方便力」**
>
> 「\^方便力故\^\^」者，雖行六波羅蜜，起福德因緣，而心不著。
>
> **\$（3）釋「於諸法無所破壞」**
>
> 「\^諸法無所破壞\^\^」者，是菩薩信力、智慧力大故，聞摩訶衍深法，即時信；聞聲聞法亦信；聞外道在家、出家法，亦不破壞。而於中出二種利：一者、分別是道、非道，捨非道、行是道；二者、一切法入般若波羅蜜中，無是、無非，無破、無受。[^146]
>
> **\$（4）釋「不見諸法無利益」**
>
> 「\^不見諸法無利益\^\^」者，即是上說於中出利者。
>
> **\$（5）略說「終不遠離六波羅蜜，乃至淨佛世界」**
>
> 是德福[^147]具足故，終[^148]不遠離六波羅蜜，乃至淨佛世界，略說義。
>
> **\$3、結成**
>
> 有菩薩雖新發意，深信受是般若波羅蜜。
>
> **\$（二）雖是久學，以有所得故，不能信受而毀訾般若**
>
> **\$1、明毀訾般若之行**
>
> 有菩薩久發意，供養千萬億諸佛，用有所得行六波羅蜜，不信受是般若波羅蜜。
>
> 此中佛自說因緣：「是人於過去世聞深般若波羅蜜，不信不受，從坐起去[^149]；今佛為說[^150]，不信不受。」
>
> \`1780\`破般若波羅蜜罪業[^151]果報故，說是人不信不受業因緣故，即起愚癡業因緣；得愚癡業因緣故，疑悔惡邪，著心轉增；著心轉增故，於大眾中，毀訾破壞般若波羅蜜；破壞般若波羅蜜故，破三世十方諸佛一切智。
>
> **\$2、述毀訾般若之報**
>
> **\$（1）明破法所受之苦**
>
> **\$A、先受地獄苦**
>
> 破三世十方諸佛一切智罪故，轉身墮大地獄。
>
> 「\^大地獄\^\^」者，阿鼻地獄，無量百千萬億阿僧祇歲，受憂愁、苦惱。
>
> 憂愁是心苦，惱[^152]是身苦。
>
> 「\^從一大地獄至一大地獄\^\^」者，如福德因緣故，上有六欲天；罪業因緣亦如是，下有八種大地獄。八種大地獄各有十六小地獄，[^153]是中阿鼻最大。餘須彌四天下，亦如是。是三千大千世界中，有百億須彌山，有百億阿鼻地獄，是故說「從一阿鼻大地獄至一阿鼻大地獄」。如人從會（502b）至會；又如入正位者，從天上來受人間樂，從人中還至天上受樂。
>
> 若此間火劫起，其罪未盡故，轉至他處十方世界大[^154]地獄中受罪；若彼間火[^155]劫起，復展轉至他方；他方火劫起，復還生此間阿鼻地獄中，展轉如前。
>
> **\$B、次受畜生苦**
>
> 是破般若波羅蜜罪小滅[^156]，展轉生勤苦畜生中。此間火劫起，復生他方世界畜生中，展轉受苦；彼間火劫起，還來此間，復展轉如前。
>
> **\$C、雖得人身，生下賤家，生身不全，生無三寶處等苦**
>
> 罪轉微輕，或得人身，生下賤家，所謂──
>
> 生生盲[^157]家，不欲[^158]見般若波羅蜜罪故。
>
> 輕賤說法人故，生旃陀羅及除糞、擔死人等下賤家。
>
> 毀[^159]呰說法者故無舌，不欲聞故無耳，麾[^160]手[^161]非[^162]撥[^163]故無手。
>
> \`1781\`此人心雖愛佛，以愚癡無智故，毀滅佛母，破壞法藏；破壞法藏故，生無佛、法、眾處。
>
> **\$※ 因論生論：云何破般若罪報不說生餓鬼中**
>
> 問曰：何以不說生餓鬼中？
>
> 答曰：是破壞法者，多以二煩惱，所謂瞋恚、愚癡。慳[^164]貪發故墮餓鬼，此中無慳故不說。
>
> **\$（2）論罪輕重──校量「破法罪」與「五逆罪」**
>
> **\$A、舍利弗問**
>
> 問曰：舍利弗何以言「五逆罪與破法罪相似」？
>
> 答曰：舍利弗是[^165]聲聞人，常聞五逆罪最重，墮阿鼻地獄，一劫[^166]受苦。聲聞人不悉知供養般若得大果報，又不知謗毀般若得大罪，故舉五逆，對問「相似不」？
>
> **\$B、佛答**
>
> **\$（A）論因**
>
> **\$a、毀謗般若者自他俱害故罪重**
>
> 「\^答言不[^167]相似\^\^」者，以相去[^168]懸遠[^169]故。所以者何？
>
> 此人毀謗般若者，自失大利，亦令他失；自遠離般若，亦令他遠離；自破壞善根，亦破他善根；自塗邪見毒，亦塗他邪見毒；自失其身，亦失他身；自不知故、著法愛故[^170]破，亦令他破般若波羅蜜。
>
> **\$b、明五逆罪與破般若罪不相似**
>
> **\$（a）殺父、殺母但違一世恩，殺行般若之菩薩則違久劫恩**
>
> 如父母愛子，恩極一世，又以因緣故愛；
>
> 是行般若波羅蜜（502c）菩薩，於無邊世中，深心愛念眾生。
>
> 父母念子，無能以一眼與者；
>
> 行般若波羅蜜者，於無邊劫中，以頭、目、髓、腦[^171]，積過須彌，以施眾生。
>
> **\$\`1782\`（b）出佛身血、殺阿羅漢：但壞肉身，不壞法身**
>
> 出佛身血、殺阿羅漢，但壞肉身，不壞法身。
>
> **\$（c）壞和合僧：雖離眷屬，不壞般若**
>
> 壞僧是離眷屬，讚五法[^172]，不壞般若。
>
> **\$（d）結**
>
> 是故五逆罪不得似壞般若波羅蜜。般若波羅蜜能令人作佛，毀般若罪則無喻。
>
> **\$c、述破法之失**
>
> **\$（a）破般若人，佛不欲令人聽聞其名字，何況親附禮拜、受其教訓**
>
> 是故破般若人，我不欲聽聞其名字，何況眼見！
>
> 是破般若人，或先世福德因緣，廣學多聞、富貴威德、巧於談語、諸魔官屬常隨逐佐助故，未得阿鞞跋致菩薩見其多人供養，多有出家、在家弟子；是故若有說[^173]其名者，不聽聞之，何況親附禮拜，受其教訓[^174]！
>
> **\$（b）破般若人，名為污法人，為墮衰濁黑性**
>
> 所以者何？菩薩欲增長善法，利益眾生；是人欲破法，令眾生墮大衰濁[^175]──二事相違故。
>
> 「\^衰濁\^\^」者，如人著衰，雖好衣美食，常無色力；雖勤身作務，財產日耗。是人壞一切佛上法寶[^176]故，雖身口業善──持戒、布施、讚[^177]經，善法終不增長；如濁水泥，不見面像，亦不中飲。是人不中[^178]親近，若親近者，則喜染著。
>
> 是人破法故，邪見疑悔常擾亂心。先所聞法，深染愛著，不解般若波羅蜜相，故言：「般若波羅蜜無所有、空、不堅固，無有罪福。」如是濁亂蔽其心故，不能得見清淨實法相。
>
> 「\^黑性\^\^」者，佛法中善法名白，不善法名黑。是人常積集不善法，故成不善性。
>
> **\$d、若有人信受破法人，其罪亦同**
>
> 若有信受其語，其罪亦同。
>
> **\$\`1783\`（B）論果**
>
> **\$a、初問答：為何不說所受罪身大小**
>
> 問曰：舍利弗何以問是人受身大小，而佛不答？
>
> 答曰：
>
> **\$（a）舍利弗請問之意**
>
> 舍利弗既聞受罪時節及處所，不聞其身大小，意欲聞佛說其大身。（503a）又如帝釋身長十里，受樂遍滿；故欲知受罪身大，受苦亦多。
>
> **\$（b）佛不為明說之原因**
>
> 有二因緣故，佛不為說：
>
> 一者、上已說「其在二惡道中，久受苦惱」；今復說「其身大醜惡」，人或不信，不信者當受久劇之苦故。
>
> 二者、若信佛語，則大憂怖，憂怖故風發，吐熱血死；「若死等」者，設令不死，身常乾枯。若不信，後世受重罪，故佛不說。
>
> **\$b、次問答：聞無量苦，足為未來世作明誡**
>
> 舍利弗白佛：「今雖以二因緣故不說，願憐愍未來世人故說。」
>
> 佛言：「若有善根白性福德人，足作依止。」
>
> 「\^白性\^\^」者，與黑性相違。
>
> 「\^依止\^\^」者，聞是受苦，更不敢作。
>
> 若不信，雖說身大亦不信；若信，聞上受苦久遠足可信。

[^1]: （（大智...十））十一字＝（（大智度經論釋第三十九品訖第三十品上是能品））二十字【聖】，（（般若波羅蜜品第三十九照明品））十三字【石】。（大正25，496d，n.8）

[^2]: （1）《放光般若經》卷9〈41
    照明品〉：「\^舍利弗白佛言：『世尊！是般若波羅蜜耶？』佛言：『是。舍利弗！』\^\^」（大正8，61a7-8）

    > （2）《大般若波羅蜜多經》卷172〈32
    > 讚般若品〉：「\^爾時，具壽舍利子白佛言：『世尊！如是所說豈非般若波羅蜜多？』佛言：『舍利子！如是所說即是般若波羅蜜多。』\^\^」（大正5，924c11-13）
    >
    > （3）《大般若波羅蜜多經》無對應經文。
    >
    > （4）《大品經義疏》卷7：「\^第一句能成隨喜歎，有解云：『是般若者，以須菩上答彌勒所以能隨喜迴向者，以有般若方便力故能取相迴向也。』時會聽者於須菩所說未能深信，是以而言：『是般若也。』問取定體後歡之，欲命虗^※^衿^※^而取信也。論主云：『上四聖共說，無得隨喜迴向得無邊福，身子在座雖復無言而聞說歡喜，為欲利益時會，故從座起稱歎言：『能如此無所得隨喜迴向利眾生得入佛道者，此是般若功德故。』佛印成云：『是般若也。』\^\^」（卍新續藏24，280b17-c1）
    >
    > ※虗，同「虛」。（《漢語大字典》（四），p.2822）
    >
    > ※虗衿（\^ㄐㄧㄣ\^\^）：虛懷，虛心。（《漢語大詞典》（八），p.822）

[^3]: 《大般若波羅蜜多經》卷434〈38
    大師品〉：「\^爾時，具壽舍利子白佛言：『世尊！^（1）^如是般若波羅蜜多能作照明，畢竟淨故；^（2）^如是般若波羅蜜多皆應敬禮，諸天人等所欽奉故；^（3）^如是般若波羅蜜多無所染著，世間諸法不能污故；^（4）^如是般若波羅蜜多遠離一切三界瞖眩，能除煩惱諸見暗故；^（5）^如是般若波羅蜜多最為上首，於一切種菩提分法極尊勝故；^（6）^如是般若波羅蜜多能作安隱，永斷一切驚恐逼迫災橫事故；^（7）^如是般若波羅蜜多能施光明，攝受諸有情令得五眼故；^（8）^如是般若波羅蜜多能示中道，令失路者離二邊故；^（9）^如是般若波羅蜜多善能發生一切相智，永斷一切煩惱相續并習氣故；^（10）^如是般若波羅蜜多是諸菩薩摩訶薩母，菩薩所修一切佛法從此生故；^（11）^如是般若波羅蜜多不生不滅，自相空故；^（12）^如是般若波羅蜜多離一切生死，非常非壞故；^（13）^如是般若波羅蜜多能為依怙，施諸有情正法寶故；^（14）^如是般若波羅蜜多能成圓滿如來十力，一切他論皆能伏故；^（15）^如是般若波羅蜜多能轉三轉十二行相無上法輪，達一切法無轉還故；^（16）^如是般若波羅蜜多能示諸法無倒自性，顯了無性自性空故。』」\^\^（大正7，182a21-b13）

[^4]: 冥＝瞑【宋】【元】【明】【宮】【聖】。（大正25，496d，n.10）

[^5]: 導＝道【聖】＊。（大正25，496d，n.11）

[^6]: 道＝見【元】【明】。（大正25，496d，n.12）

[^7]: 《大智度論》卷43〈9
    集散品〉：「\^是般若波羅蜜，菩薩成佛時，轉名一切種智。\^\^」（大正25，371a4-5）

[^8]: 《摩訶般若波羅蜜經》卷11〈40
    照明品〉：「\^世尊！般若波羅蜜是^※^諸菩薩摩訶薩母，能生諸佛法故。\^\^」（大正8，302a28-29）

    > ※〔是〕－【聖】。（大正8，302d，n.9）

[^9]: 〔力〕－【宋】【宮】。（大正25，496d，n.14）

[^10]: （1）參見《雜阿含經》卷15（379經）：

    > \^爾時，世尊告五比丘：「**此苦聖諦**，本所未曾聞法，當正思惟，時，生眼、智、明、覺；**此苦集、此苦滅、此苦滅道跡聖諦**，本所未曾聞法，當正思惟，時，生眼、智、明、覺。
    >
    > 復次，**苦聖諦智當復知**，本所未聞法，當正思惟，時，生眼、智、明、覺；**苦集聖諦已知當斷**，本所未曾聞法，當正思惟，時，生眼、智、明、覺。復次，苦集滅；此**苦滅聖諦已知當知作證**，本所未聞法，當正思惟，時，生眼、智、明、覺；復以此**苦滅道跡聖諦已知當修**，本所未曾聞法，當正思惟，時，生眼、智、明、覺。
    >
    > 復次，比丘！**此苦聖諦已知、知已出**，所未聞法，當正思惟，時，生眼、智、明、覺；復次，**此苦集聖諦已知**、**已斷出**，所未聞法，當正思惟，時，生眼、智、明、覺；復次，**苦滅聖諦已知、已作證出**，所未聞法，當正思惟，時，生眼、智、明、覺；復次，**苦滅道跡聖諦已知、已修出**，所未曾聞法，當正思惟，時，生眼、智、明、覺。
    >
    > 諸比丘！我於此四聖諦三轉十二行不生眼、智、明、覺者，我終不得於諸天、魔、梵、沙門、婆羅門聞法眾中，為解脫、為出、為離，亦不自證得阿耨多羅三藐三菩提。我已於四聖諦三轉十二行生眼、智、明、覺故，於諸天、魔、梵、沙門、婆羅門聞法眾中，得出、得脫，自證得成阿耨多羅三藐三菩提。」
    >
    > 爾時，世尊說是法時，尊者憍陳如及八萬諸天遠塵離垢，得法眼淨。\^\^（大正2，103c14-104a10）
    >
    > （2）《大品經義疏》卷7：「\^無轉無還歎，不轉生死中，不還入涅槃；又不生故不滅故不還。一示轉生眼智明覺，二勸轉亦生眼智明覺，三證轉亦生四行，故十二也。\^\^」（卍新續藏24，280c24-281a3）

[^11]: 轉＝退【宋】【元】【明】【宮】【聖】。（大正25，496d，n.15）

[^12]: 參見《大智度論》卷31〈1 序品〉（大正25，296a9-b1）。

[^13]: 《大品經義疏》卷7：「\^能離有無歎，正法性非有無也。\^\^」（卍新續藏24，281a3-4）

[^14]: 《大般若波羅蜜多經》卷434〈38
    大師品〉：「\^若諸聲聞、若趣聲聞乘者，若諸獨覺、若趣獨覺乘者，於此般若波羅蜜多應云何住？\^\^」（大正7，182b14-16）

[^15]: （出）＋生【石】。（大正25，496d，n.16）

[^16]: 漚和拘舍羅（upāya-kauśalya）力＝方便力【石】。（大正25，496d，n.17）

[^17]: 《大般若波羅蜜多經》卷434〈38 大師品〉：

    > \^時，舍利子告帝釋言：「憍尸迦！諸菩薩摩訶薩由是般若波羅蜜多所攝持故，方便善巧能於過去未來現在十方世界，一切如來、應、正等覺從初發心至得無上正等菩提，轉妙法輪，度無量眾入無餘依般涅槃界，乃至法滅，於其中間所有一切功德善根，若諸聲聞、獨覺、菩薩、餘有情類功德善根。如是一切能以無相及無所得而為方便，合集稱量現前隨喜，既隨喜已，與諸有情平等共有迴向無上正等菩提，由是因緣故問此事。」\^\^（大正7，182c6-16）

[^18]: 〔種〕－【宮】。（大正25，496d，n.18）

[^19]: 將（\^ㄐㄧㄤ\^\^）：9.帶領，攜帶。（《漢語大詞典》（七），p.805）

    > 將（\^ㄐㄧㄤˋ\^\^）：3.統率，指揮。（《漢語大詞典》（七），p.805）

[^20]: 導：1.引導。（《漢語大詞典》（二），p.1306）

[^21]: 《大般若波羅蜜多經》卷434〈38
    大師品〉：「\^如是布施、淨戒、安忍、精進、靜慮波羅蜜多諸生盲眾，若無般若波羅蜜多淨眼者導，尚不能趣菩薩正道，況能遠達一切智城！復次，憍尸迦！布施等五波羅蜜多，要由般若波羅蜜多所攝引故，名有目者。復由般若波羅蜜多所攝持故，此五方得到彼岸名。\^\^」（大正7，182c21-26）

[^22]: 《大般若波羅蜜多經》卷434〈38
    大師品〉：「\^世尊！諸菩薩摩訶薩云何應引發般若波羅蜜多？\^\^」（大正7，183a10-11）

[^23]: （種）＋智【石】。（大正25，496d，n.20）

[^24]: 《大般若波羅蜜多經》卷434〈38
    大師品〉：「\^舍利子！諸菩薩摩訶薩不為引發色乃至識故，應引發般若波羅蜜多；**不為引發眼處乃至意處故，應引發般若波羅蜜多；不為引發色處乃至法處故，應引發般若波羅蜜多；不為引發眼界乃至意界故，應引發般若波羅蜜多；不為引發色界乃至法界故，應引發般若波羅蜜多；不為引發眼識界乃至意識界故，應引發般若波羅蜜多；不為引發眼觸乃至意觸故，應引發般若波羅蜜多；不為引發眼觸為緣所生諸受乃至意觸為緣所生諸受故，應引發般若波羅蜜多；**不為引發布施波羅蜜多乃至般若波羅蜜多故，應引發般若波羅蜜多；不為引發內空乃至無性自性空故，應引發般若波羅蜜多；不為引發四念住乃至八聖道支故，應引發般若波羅蜜多；如是乃至不為引發如來十力乃至十八佛不共法故，應引發般若波羅蜜多；不為引發一切智、道相智、一切相智故，應引發般若波羅蜜多；不為引發一切法故，應引發般若波羅蜜多。\^\^」（大正7，183a11-b1）

[^25]: 《大般若波羅蜜多經》卷434〈38 大師品〉：

    > \^佛言：「舍利子！以色乃至一切法無作、無生、無得、無壞，無自性故，諸菩薩摩訶薩不為引發色乃至一切法故應引發般若波羅蜜多。」\^\^（大正7，183b3-6）

[^26]: 《大般若波羅蜜多經》卷434〈38 大師品〉：

    > \^時，舍利子復白佛言：「世尊！諸菩薩摩訶薩如是引發般若波羅蜜多與何法合？」
    >
    > 佛言：「舍利子！諸菩薩摩訶薩如是引發般若波羅蜜多不與一切法合，以不合故得名般若波羅蜜多。」
    >
    > 舍利子言：「如是般若波羅蜜多不與何等一切法合？」
    >
    > 世尊告曰：「如是般若波羅蜜多，不與善法合，不與非善法合；不與世間法合，不與出世間法合；不與有漏法合，不與無漏法合；不與有罪法合，不與無罪法合；不與有為法合，不與無為法合。何以故？舍利子！如是般若波羅蜜多於一切法無所得故，不可說與如是法合。」\^\^（大正7，183b6-18）

[^27]: 《大般若波羅蜜多經》卷434〈38 大師品〉：

    > \^佛言：「憍尸迦！如是！如是！如汝所說。如是般若波羅蜜多亦不與一切相智合，**由此於彼無所得故**。」\^\^（大正7，183b19-21）

[^28]: 《大般若波羅蜜多經》卷434〈38 大師品〉：

    > \^「世尊！云何般若波羅蜜多於一切相智無合亦無得？」
    >
    > 「憍尸迦！**非**般若波羅蜜多於一切相智如名、如相、如其所作有合有得。」\^\^（大正7，183b21-24）

[^29]: 《大般若波羅蜜多經》卷434〈38 大師品〉：

    > \^「世尊！云何般若波羅蜜多於一切相智亦可說有合有得？」
    >
    > 「憍尸迦！由般若波羅蜜多於一切相智如名相等，無受無取、無住無斷、無執無捨，如是合得，而無合得。憍尸迦！如是般若波羅蜜多於一切法亦如名相等，無受無取、無住無斷、無執無捨，如是合得，而無合得。」\^\^（大正7，183b24-c1）

[^30]: 《大般若波羅蜜多經》卷434〈38 大師品〉：

    > \^爾時，具壽善現白佛言：「世尊！若菩薩摩訶薩修行般若波羅蜜多時，起如是想：『如是般若波羅蜜多與諸法合，或不與諸法合。』是菩薩摩訶薩俱捨般若波羅蜜多，俱遠般若波羅蜜多。」\^\^（大正7，183c6-10）

[^31]: 《大般若波羅蜜多經》卷434〈38
    大師品〉：「\^如是般若波羅蜜多無所有、非真實、不堅固、不自在。\^\^」（大正7，183c12-13）

[^32]: 《大般若波羅蜜多經》卷434〈38
    大師品〉：「\^世尊！若菩薩摩訶薩信般若波羅蜜多時，為**[不信]{.underline}**何法？\^\^」（大正7，183c15-16）

[^33]: 《大般若波羅蜜多經》卷434〈38
    大師品〉：「\^諸菩薩摩訶薩修行般若波羅蜜多時，觀一切色不可得故，雖信般若波羅蜜多而不信色。\^\^」（大正7，184a9-11）

[^34]: 佛＋（與）【元】【明】【聖】【石】。（大正25，497d，n.7）

[^35]: 參見《摩訶般若波羅蜜經》卷11〈39
    隨喜品〉（大正8，297b22-302a16），《大智度論》卷61〈39
    隨喜迴向品〉（大正25，487a2-496a16）。

[^36]: **畢竟清淨**：實相離戲論。（印順法師，《大智度論筆記》［E004］p.292）

[^37]:
    > ┌過去

    │未來

    > 五種法藏 ┤現在

    │無為

    └不可說　　（印順法師，《大智度論筆記》［B021］p.152）

[^38]: （1）〔為〕－【宋】【元】【明】【宮】【聖】。（大正25，497d，n.9）

    > （2）《大正藏》作「為現在」，《高麗藏》作「現在」（第14冊，998b7）。

[^39]: （1）《十住毘婆沙論》卷15：「\^『十善道能令至十力世尊』者，如是修習十善業道，能令人至十力。『十力』者名為正遍知，正遍知者則是佛。以五因緣故名世尊：一、斷過去世疑，二、斷未來世疑，三、斷現在世疑，四、斷過三世法疑，五、斷不可說法疑。如說：無始過去世，通達無有疑；無邊未來世，知通達無疑；十方無有邊，現在一切世，出過於三世，無為微妙法；十四不可說，亦通無有疑。是故功德藏，諸佛名世尊。\^\^」（大正26，107c4-19）

    > （2）印順法師，《唯識學探源》，pp.57-58：「\^五法藏說，《大般若經》也曾談到，龍樹菩薩也常用『一者有為法，二者無為法，三者不可說法』來總攝一切。真空大乘的經論，與犢子部的思想，是不無關係的。在般若性空的體系中，不可說法，是諸法的真勝義諦，畢竟空性。有人說：犢子系的不可說我，是依《大般若經》的五法藏而建立的，但它誤解勝義空性為我了。也有人說：《般若經》的五法藏，是淵源於犢子部，但在說明上，比較更深刻、更正確。不問誰影響誰，總之不可說我與般若的勝義空性有關。\^\^」

[^40]: 般若：遍照諸法。（印順法師，《大智度論筆記》〔E002〕p.288）

[^41]: 參見《大智度論》卷7〈1
    序品〉：「\^如《迦旃延子阿毘曇》義中說：十纏、九十八結，為百八煩惱。\^\^」（大正25，110b6-7）

    > ※案：十纏，參見《大智度論》卷7〈1
    > 序品〉：「\^纏者，十纏：瞋纏、覆罪纏、睡纏、眠纏、戲纏、掉纏、無慚纏、無愧纏、慳纏、嫉纏。\^\^」（大正25，110a26-27）
    >
    > ※案：九十八結──見惑有八十八，修惑有十。

[^42]: 參見《長阿含經》卷14（21經）《梵動經》（大正1，88b-94a），《梵網六十二見經》（大正1，264a-270c）。

[^43]: **智慧異般若**：一切慧中，般若波羅蜜為上。（印順法師，《大智度論筆記》［E013］p.308）

[^44]: **般若**：攝得五眼。（印順法師，《大智度論筆記》［E019］p.317）

[^45]: **一切種智**：二義。（印順法師，《大智度論筆記》［E013］p.308）

[^46]: **不**：不生不滅。（印順法師，《大智度論筆記》［E010］p.303）

[^47]:
    > ┌憶想分別結使根本.........結使能取後身業
    >
    > └斷常諸見本......諸見結使本......結使生死苦本（印順法師，《大智度論筆記》［B021］p.152）

[^48]: **諸法不轉生死不入涅槃**。（印順法師，《大智度論筆記》［E013］p.308）

[^49]: **不**：不轉不還。（印順法師，《大智度論筆記》［E010］p.303）

[^50]: （1）《正觀》，第6期，p.167：《大智度論》卷25（大正25，243c19）有「四聖諦三轉十二行」之語，但沒有進一步的解說；參考《大智度論》卷25（大正25，244c8-245b16），關於「轉法輪」、「轉梵輪」的說明。

    > （2）另參見《雜阿含經》卷15（379經）（大正2，103c13-104a8）。

[^51]: ┌有分......┐

    > 法有二分 ┴無分......┘離是有無即法性
    > （印順法師，《大智度論筆記》［B022］p.152）

[^52]: **法性**：離是有無。（印順法師，《大智度論筆記》［E016］p.314）

[^53]: 《正觀》（6），p.263，注釋104：依《大智度論》卷34的解說：「\^是經名般若波羅蜜，佛欲解說其事，是故品品中皆讚般若波羅蜜。\^\^」（大正25，314a20-21），也就是說，經文處處可見「讚般若品」。

    > 而從下引《大智度論》的一些解說，可以看出確是「品品中皆讚般若波羅蜜」：
    >
    > 《大智度論》卷35〈2
    > 釋奉鉢品〉（大正25，314b29-c4，318a23-b8）、卷40〈5
    > 釋歎度品〉（354c20-24）、卷46〈18
    > 釋摩訶衍品〉（394b27-c8）、卷55〈29
    > 釋散華品〉（456b12-16）、卷56〈30
    > 釋顧視品〉（458a14-17）、卷57〈32
    > 釋大明品〉（465c13-17）、卷59〈37
    > 釋校量舍利品〉（479b3-8）、卷65〈43
    > 釋無作實相品〉（517c7-16）、卷65〈44
    > 釋諸波羅蜜品〉（518b26-c3，519c8-10，521b8-c5）、卷66〈45
    > 釋聞持品〉（522c6-9，524a15-17）、卷77〈61
    > 釋夢誓品〉（600b19-24）、卷79〈66
    > 釋累囑品〉（619a12-16，619c3-6，620a4-6）、卷83〈70
    > 釋三慧品〉（643a2-5）。

[^54]: 情：1.感情。6.意願，欲望。（《漢語大詞典》（七），p.576）

[^55]: **般若與一切種智**：般若修集變一切智。（印順法師，《大智度論筆記》［E011］p.306）

[^56]: **六度**：五度如盲，般若如導。（印順法師，《大智度論筆記》［E007］p.298；［E008］p.300）

[^57]: （1）《賢劫經》卷6（大正14，44c17-22）。

    > （2）《賢劫經》：（賢劫三昧）八萬四千波〔羅蜜〕。（印順法師，《大智度論筆記》［H017］p.408）

[^58]: **道與城**［可釋《法華》］：道是十地，城是佛果。

    > 道是八正，城是涅槃。（印順法師，《大智度論筆記》［E019］p.317）

[^59]: **波羅蜜**：由般若得名。（印順法師，《大智度論筆記》［E019］p.317）

[^60]: 合散：配製藥散。（《漢語大詞典》（三），p.155）

[^61]: 石散：用礦物類藥製成的粉末。（《漢語大詞典》（七），p.993）

[^62]: **六度互具行**：六波羅蜜不得相離，但有主客。

    > **主歸般若行**：雖不相離，力有大小。（印順法師，《大智度論筆記》［E003］p.291）

[^63]: **不**：不生不起，不得不失。（印順法師，《大智度論筆記》［E010］p.303）

[^64]: 破空說有。（印順法師，《大智度論筆記》［E013］p.308）

[^65]: **不**：不取、不受、不住、不著、不斷（無所滅）（印順法師，《大智度論筆記》［E010］p.303）

[^66]: 畢竟空中，深入大悲，以救眾生。（印順法師，《大智度論筆記》［E019］p.318）

[^67]: **般若**：取則失。（印順法師，《大智度論筆記》〔E019〕p.317）

[^68]: 般若合不合。（印順法師，《大智度論筆記》［E013］p.308）

[^69]: 〔信〕－【宋】【宮】。（大正25，498d，n.10）

[^70]: 《大般若波羅蜜多經》卷434〈38
    大師品〉：「\^復次，世尊！由此般若波羅蜜多於色不作集、不作散，於受、想、行、識不作集、不作散，如是乃至於佛無上正等菩提不作集、不作散，於諸如來、應、正等覺不作集、不作散。世尊！我緣此意，故說般若波羅蜜多是大波羅蜜多。\^\^」（大正7，184b3-8）

[^71]: 色不作＝不作色【元】【明】【聖】。（大正25，498d，n.14）

[^72]: 色不作＝不作色【元】【明】。（大正25，498d，n.15）

[^73]: 《大般若波羅蜜多經》卷434〈38
    大師品〉：「\^復次，世尊！由此般若波羅蜜多於色不作強、不作弱，於受、想、行、識不作強、不作弱，如是乃至於佛無上正等菩提不作強、不作弱，於諸如來、應、正等覺不作強、不作弱。世尊！我緣此意，故說般若波羅蜜多是大波羅蜜多。\^\^」（大正7，184b18-23）

[^74]: 《大般若波羅蜜多經》卷434〈38
    大師品〉：「\^復次，世尊！若菩薩摩訶薩新趣大乘，**依止般若乃至布施波羅蜜多**，起如是想：『如是般若波羅蜜多**於色不作大、不作小**，於受、想、行、識亦不作大、不作小，乃至於佛無上正等菩提不作大、不作小，於諸如來、應、正等覺亦不作大、不作小。如是般若波羅蜜多**於色不作集、不作散**，......。如是般若波羅蜜多**於色不作量、不作非量**，......。如是般若波羅蜜多於色不作廣、不作狹，......。如是般若波羅蜜多**於色不作強、不作弱**，於受、想、行、識亦不作強不作弱，乃至於佛無上正等菩提不作強、不作弱，於諸如來、應、正等覺亦不作強、不作弱。』世尊！是菩薩摩訶薩由起此想，非行般若波羅蜜多。

    > 復次，世尊！若菩薩摩訶薩新趣大乘，**依止般若乃至布施波羅蜜多**，起如是想：『如是般若波羅蜜多，**於色作大、作小**......；**於色作強、作弱**......；於諸如來應正等覺亦作強、作弱。』世尊！是菩薩摩訶薩由起此想，非行般若波羅蜜多。
    >
    > 復次，世尊！若菩薩摩訶薩新趣大乘，**不依般若乃至布施波羅蜜蜜多**，起如是想：『如是般若波羅蜜多，**於色不作大、不作小**......；**於色不作強、不作弱**......；於諸如來應正等覺亦不作強、不作弱。』世尊！是菩薩摩訶薩由起此想，非行般若波羅蜜多。
    >
    > 復次，世尊！若菩薩摩訶薩新趣大乘，**不依般若乃至布施波羅蜜多**，起如是想：『如是般若波羅蜜多，**於色作大、作小**......；**於色作強、作弱**......；於諸如來應正等覺亦作強、作弱。』世尊！是菩薩摩訶薩**由起此想，非行般若波羅蜜多**。\^\^」（大正7，184b24-185b14）

[^75]: 《大般若波羅蜜多經》卷434〈38
    大師品〉：「\^何以故？世尊！若菩薩摩訶薩起如是想：『如是般若波羅蜜多，**於色若作大小、不作大小**，於受、想、行、識若作大小、不作大小，乃至於佛無上正等菩提若作大小、不作大小，於諸如來、應、正等覺若作大小、不作大小。如是般若波羅蜜多，於色若作集散、不作集散，......。如是般若波羅蜜多，於色若作量非量、不作量非量，......。如是般若波羅蜜多，於色若作廣狹、不作廣狹，......。如是般若波羅蜜多，於色若作強弱、不作強弱，於受、想、行、識若作強弱、不作強弱，乃至於佛無上正等菩提若作強弱、不作強弱，於諸如來、應、正等覺若作強弱、不作強弱。』世尊！如是**一切皆非般若波羅蜜多等流果故**。\^\^」（大正7，185b14-185c8）

[^76]: 《大般若波羅蜜多經》卷434〈38
    大師品〉：\^「世尊！若菩薩摩訶薩起如是想：『如是般若波羅蜜多，**於色若作大小、不作大小**......；**於色若作強弱、不作強弱**......；於諸如來應正等覺若作強弱、不作強弱。』世尊！是菩薩摩訶薩名大有所得，非行般若波羅蜜多。何以故？**非有所得想能證無上正等菩提故**。」\^\^（大正7，185c9-186a2）

[^77]: 《大般若波羅蜜多經》卷434〈38
    大師品〉：「\^世尊！有情無自性故，當觀般若波羅蜜多亦**無自性**；色無自性故，當觀般若波羅蜜多亦無自性；受、想、行、識無自性故，當觀般若波羅蜜多亦無自性；如是乃至諸佛無上正等菩提無自性故，當觀般若波羅蜜多亦無自性；一切如來、應、正等覺無自性故，當觀般若波羅蜜多亦無自性。\^\^」（大正7，186a8-15）

[^78]: 《大般若波羅蜜多經》卷434〈38
    大師品〉：「\^世尊！有情無所有故，當觀般若波羅蜜多亦無所有；色無所有故，當觀般若波羅蜜多亦無所有；受、想、行、識無所有故，當觀般若波羅蜜多亦**無所有**；如是乃至諸佛無上正等菩提無所有故，當觀般若波羅蜜多亦無所有；一切如來、應、正等覺無所有故，當觀般若波羅蜜多亦無所有。\^\^」（大正7，186a15-21）

[^79]: 《大般若波羅蜜多經》卷434〈38
    大師品〉：「\^世尊！**有情不可得**故，當觀般若波羅蜜多亦不可得；色不可得故，當觀般若波羅蜜多亦不可得；受、想、行、識不可得故，當觀般若波羅蜜多亦不可得；如是乃至諸佛無上正等菩提不可得故，當觀般若波羅蜜多亦不可得；一切如來、應、正等覺不可得故，當觀般若波羅蜜多亦不可得。\^\^」（大正7，186b3-10）

[^80]: 《大般若波羅蜜多經》卷434〈38
    大師品〉：「\^所以者何？^（1）^[世尊](file:///D:\01-大智度論\Administrator\AppData\Local\Microsoft\Windows\Temporary%20Internet%20Files\tracey.liu\Local%20Settings\Temporary%20Internet%20Files\Content.IE5\AppData\Local\Microsoft\Fachi\Local%20Settings\Temp\cbrtmp_sutra_&T=229&B=T&V=07&S=0220&J=434&P=&30641.htm#0_0)！[有情**無生**故](file:///D:\01-大智度論\Administrator\AppData\Local\Microsoft\Windows\Temporary%20Internet%20Files\tracey.liu\Local%20Settings\Temporary%20Internet%20Files\Content.IE5\AppData\Local\Microsoft\Fachi\Local%20Settings\Temp\cbrtmp_sutra_&T=229&B=T&V=07&S=0220&J=434&P=&30641.htm#0_0)，[當觀般若波羅蜜多亦無](file:///D:\01-大智度論\Administrator\AppData\Local\Microsoft\Windows\Temporary%20Internet%20Files\tracey.liu\Local%20Settings\Temporary%20Internet%20Files\Content.IE5\AppData\Local\Microsoft\Fachi\Local%20Settings\Temp\cbrtmp_sutra_&T=229&B=T&V=07&S=0220&J=434&P=&30641.htm#0_0)[生](D:\\01-大智度論\\Administrator\\AppData\\Local\\Microsoft\\Windows\\Temporary Internet Files\\tracey.liu\\Local Settings\\Temporary Internet Files\\Content.IE5\\AppData\\Local\\Microsoft\\Fachi\\Local Settings\\Temp\\cbrtmp_sutra_&T=229&B=T&V=07&S=0220&J=434&P=&30641.htm#0_0)；[色無生故](file:///D:\01-大智度論\Administrator\AppData\Local\Microsoft\Windows\Temporary%20Internet%20Files\tracey.liu\Local%20Settings\Temporary%20Internet%20Files\Content.IE5\AppData\Local\Microsoft\Fachi\Local%20Settings\Temp\cbrtmp_sutra_&T=229&B=T&V=07&S=0220&J=434&P=&30641.htm#0_0)，當觀般若波羅蜜多亦無生；受、想、行、識無生故，當觀般若波羅蜜多亦無生；如是乃至諸佛無上正等菩提無生故，當觀般若波羅蜜多亦無生；一切如來、應、正等覺無生故，當觀般若波羅蜜多亦無生。^（2）^世尊！有情**無自性**故......。^（3）^世尊！有情**無所有**故......。^（4）^世尊！有情空故......。^（5）^世尊！有情遠離故......。^（6）^世尊！有情**不可得**故......。^（7）^世尊！有情**不可思議**故......。^（8）^世尊！有情**無壞滅**故......。^（9）^世尊！有情**無覺知**故......。^（10）^世尊！有情**力不成就**故......。世尊！我緣此意，故說菩薩摩訶薩般若波羅蜜多是大波羅蜜多。\^\^」（大正7，186a2-c9）

[^81]: 以＋（故）【元】【明】。（大正25，499d，n.7）

[^82]: （1）《大智度論》卷21〈1
    序品〉：\^「八背捨者，內有色，外亦觀色，是初背捨。內無色，外觀色，是第二背捨。淨背捨，身作證，第三背捨。四無色定及滅受想定，是五。合為八背捨。背是淨潔五欲，離是著心，故名『背捨』。」\^\^（大正25，215a7-11）

    > （2）八背捨又名為「八解脫」。參見《長阿含經》卷10（13經）《大緣方便經》：\^「八解脫，云何八？色觀色，初解脫；內**無**色想，觀外色，二解脫；淨解脫，三解脫；度色想，滅有對想，不念雜想，住空處，四解脫；度空處，住識處，五解脫；度識處，住不用處，六解脫；度不用處，住有想無想處，七解脫；滅盡定，八解脫。」\^\^（大正1，62b20-25）
    >
    > （3）另參見《大毘婆沙論》卷85（大正27，434b15-438c1）。

[^83]: 《大智度論疏》卷21：\^「『**又如凡夫前見色中**』已下，指動時名為指等；指之分寸長短等名指量；或問指等名指數；或云指一指異等名一異。此之五法，實如是色，不為塵所成，但指是色故。人乃化和合成大色解也。」\^\^（卍新續藏46，888b9-12）

[^84]: 微＋（塵）【宋】【元】【明】。（大正25，499d，n.11）

[^85]: 〔般若〕－【宋】【元】【明】【宮】。（大正25，499d，n.14）

[^86]: **般若名大**：不觀諸法大小集散等故。（印順法師，《大智度論筆記》［E018］p.316）

[^87]: 但行般若，反墮邪見。但行五度，不到不出。般若五度和合，般若為主，功德具足。（印順法師，《大智度論筆記》〔E018〕p.317）

[^88]: **六度**：般若離五，多生邪見。（印順法師，《大智度論筆記》［E007］p.298）

[^89]: （成）＋辦【聖】【石】。（大正25，499d，n.17）

[^90]: 般若：取則失。（印順法師，《大智度論筆記》［E019］p.317）

[^91]: 〔故〕－【宋】【元】【明】【宮】。（大正25，500d，n.2）

[^92]: 案：依照經文，論此處缺「無有」一項。

[^93]: （（大智...一））十二字＝（（大智度論釋信毀品第四十一上））十三字【宋】【元】，（（大智度論釋第四十一品上信毀品））十四字【宮】，（（釋信毀品第四十一之上））十字【明】，（（大智度論釋第四十品上埿犁品））十三字【聖】，（（摩訶般若波羅蜜品第四十泥梨品））十四字【石】。（大正25，500d，n.5）

[^94]: 《大智度論疏》卷21：「\^『**爾時，慧命舍利弗白佛言**』已下，就此品中，大有三分：第一明其信人；第二明至謗者；第三嘆此法甚深故所以信者福高，謗人罪大。此問意，今〈往生品〉下〈方便品〉、〈輕毛品〉等中，悉有此問，但所為不同，並至文當釋。既欲明謗者故，此初身子先問信人，凡有四問：第一問來生處，第二問發心久近，第三問供養幾佛，第四可行行幾時也，當釋。」\^\^（卍新續藏46，886b21-c1）

[^95]: 《大般若波羅蜜多經》卷434〈39
    地獄品〉：「\^世尊！若菩薩摩訶薩於此般若波羅蜜多能信解者，是菩薩摩訶薩從何處沒，來生此間？發趣無上正等菩提已經幾時？曾親供養幾所如來應正等覺？修習布施乃至般若波羅蜜多為已久如？云何信解如是般若波羅蜜多甚深義趣？\^\^」（大正7，186c11-16）

[^96]: ┌久已發無上心

    > 成就四緣能信般若 ┤供養無量數佛

    │發心常行六度

    └無相無二無所得故 （印順法師，《大智度論筆記》［B022］p.153）

[^97]: 〔法〕－【宋】【元】【明】【宮】。（大正25，500d，n.6）

[^98]: 〔無二〕－【宋】【宮】。（大正25，500d，n.7）

[^99]: 《大般若波羅蜜多經》卷434〈39 地獄品〉：

    > \^佛告舍利子：「若菩薩摩訶薩於此般若波羅蜜多能信解者，是菩薩摩訶薩從十方殑伽沙等世界無量無數無邊如來、應、正等覺法會中沒，來生此間。是菩薩摩訶薩發趣無上正等菩提，已經無量無數無邊百千俱胝那庾多劫。是菩薩摩訶薩已曾親近供養無量無數無邊不可思議不可稱量如來、應、正等覺。是菩薩摩訶薩從初發心，常勤修習布施、淨戒、安忍、精進、靜慮般若波羅蜜多，已經無量無數無邊百千俱胝那庾多劫。舍利子！是菩薩摩訶薩若見、若聞如是般若波羅蜜多，便作是念：『我見大師，聞大師說。』舍利子！是菩薩摩訶薩以無相、無二、無所得為方便，能正信解如是般若波羅蜜多甚深義趣。\^\^」（大正7，186c16-187a1）

[^100]: （1）《放光般若經》卷9〈42
    泥犁品〉：「\^佛言：『不可得見聞。何以故？須菩提？般若波羅蜜者，亦非見事、亦非聞事。般若波羅蜜者，亦無所聞、亦無所見，以諸法聾故。五波羅蜜者，亦不見、亦不聞，以諸法聾故。』\^\^」（大正8，62c11-15）

    > （2）《大般若波羅蜜多經》卷434〈39
    > 地獄品〉：「\^佛言：『善現！甚深般若波羅蜜多實無能聞及能見者。何以故？善現！甚深般若波羅蜜多實非所聞、所見法故。善現！般若波羅蜜多無見無聞，諸法鈍故；乃至布施波羅蜜多無見無聞，諸法鈍故。』\^\^」（大正7，187a5-9）

[^101]: 《大般若波羅蜜多經》卷434〈39
    地獄品〉：\^「世尊！諸菩薩摩訶薩已於無上正等菩提積行久如，乃能修學甚深般若波羅蜜多？」\^\^（大正7，187a17-18）

[^102]: 《大般若波羅蜜多經》卷434〈39
    地獄品〉：\^「佛言：『善現！於此事中應分別說。善現！有菩薩摩訶薩從初發心即能修學甚深般若波羅蜜多，亦能修學靜慮、精進、安忍、淨戒、布施波羅蜜多。善現！是菩薩摩訶薩有方便善巧故，不壞諸法，不見諸法有增有減。常不遠離布施波羅蜜多乃至般若波羅蜜多相應正行，常不遠離諸佛世尊及諸菩薩摩訶薩眾。從一佛國趣一佛國，欲以種種上妙供具，供養恭敬、尊重讚歎諸佛世尊及諸菩薩摩訶薩等，隨意能辦，亦能於彼諸如來所種諸善根，令速圓滿。是菩薩摩訶薩隨受身處，不墮母腹胞胎中生。心常不與煩惱雜住，亦曾不起二乘之心。是菩薩摩訶薩常不遠離殊勝神通，從一佛國至一佛國，成熟有情、嚴淨佛土。善現！是菩薩摩訶薩能正修學甚深般若波羅蜜多。』\^\^」（大正7，187a19-b5）

[^103]: 從座起去。（印順法師，《大智度論筆記》［E013］p.308）

[^104]: 毀呰毀訾＝訾毀訾毀【宋】【元】【明】【宮】。（大正25，500d，n.13）

[^105]: 菩薩 ┬能行六度，常行方便──能信般若──初心即能

    └供佛行度，行有所得──不信般若──久學亦失

    （印順法師，《大智度論筆記》〔B022〕p.153）

[^106]: 智＋（故）【元】【明】。（大正25，500d，n.14）

[^107]: （破法業）＋因緣【元】【明】【聖】【石】。（大正25，500d，n.15）

[^108]: 火＝大【聖】。（大正25，500d，n.17）

[^109]: 《大般若波羅蜜多經》卷435〈39
    地獄品〉：「\^彼由造作增長愚癡、惡慧罪業，聞說如是甚深般若波羅蜜多，即便毀謗障礙棄捨。彼既毀謗障礙棄捨如是般若波羅蜜多，則為毀謗障礙棄捨過去未來現在諸佛一切相智。彼由毀謗障礙棄捨過去未來現在諸佛一切相智，即便造作增長能感匱正法業。彼由造作增長能感匱正法業，墮大地獄經歷多歲，若多百歲、若多千歲、若多百千歲、若多俱胝歲、若多百俱胝歲、若多千俱胝歲、若多百千俱胝歲、若多百千俱胝那庾多歲，大地獄中受諸楚毒猛利大苦。彼罪重故，於此世界從一大地獄至一大地獄，乃至火劫、水劫、風劫未起已來，受諸楚毒猛利大苦。若此世界火劫、水劫、風劫起時，彼匱法業猶未盡故，死已轉生他方世界，與此同類大地獄中經歷多歲，若多百歲、若多千歲，乃至若多百千俱胝那庾多歲，大地獄中受諸楚毒猛利大苦。彼罪重故，於他世界從一大地獄至一大地獄，乃至火劫、水劫、風劫未起已來，受諸楚毒猛利大苦。若他世界火劫、水劫、風劫起時，彼匱法業猶未盡故，死已轉生餘方世界，與此同類大地獄中經歷多歲，若多百歲、若多千歲，乃至若多百千俱胝那庾多歲，大地獄中受諸楚毒猛利大苦。彼罪重故，於餘世界從一大地獄至一大地獄，乃至火劫、水劫、風劫未起已來，受諸楚毒猛利大苦。如是展轉遍歷十方諸餘世界大地獄中，受諸楚毒猛利大苦。若彼諸餘十方世界火劫、水劫、風劫起時，彼匱法業猶未盡故，死已還生此間世界大地獄中，從一大地獄至一大地獄，乃至火劫、水劫、風劫未起已來，受諸楚毒猛利大苦。若此世界火劫、水劫、風劫起時，彼匱法業猶未盡故，死已復生他餘世界，經歷十方大地獄中，受諸楚毒猛利大苦。\^\^」（大正7，187b29-188a5）

[^110]: 生＋（生）【宋】【元】【明】。（大正25，501d，n.1）

[^111]: 〔若〕－【宋】【元】【明】【宮】【聖】。（大正25，501d，n.2）

[^112]: 《大智度論疏》卷21：「\^不信之人，以自不欲見波若經破壞他正見眼故無眼，口舌謗故無舌，耳不耐聞故無耳，以手如拔故無手也。\^\^」（卍新續藏46，889b17-19）

[^113]: 法＋（罪）【宋】【元】【明】【宮】【聖】【石】。（大正25，501d，n.3）

[^114]: 《大品經義疏》卷7：「\^『**五逆罪相似**』下第二論輕重，前論因，此論果。身子常聞小乘五逆一劫受苦，今忽聞謗般若受苦時長苦，故問相似。\^\^」（卍新續藏24，283b6-8）

[^115]: 不聽彼聞。（印順法師，《大智度論筆記》〔E013〕p.308）

[^116]: 《大般若波羅蜜多經》卷435〈39
    地獄品〉：「\^舍利子！我於如是甚深般若波羅蜜多，尚不欲令謗正法者聞其名字，況為彼說！舍利子！謗正法者，我尚不聽住菩薩乘諸善男子、善女人等聞其名字，況令眼見！豈許共住？何以故？舍利子！諸有謗毀甚深般若波羅蜜多，當知彼名壞正法者，墮黑暗類如穢蝸螺，自污污他如潰糞聚。若有信用壞法者言，亦受如前所說大苦。舍利子！諸有破壞甚深般若波羅蜜多，當知彼類即是地獄、傍生、餓鬼，決定當受極重猛利無邊大苦，是故智者不應毀謗甚深般若波羅蜜多。\^\^」（大正7，188c24-189a6）

[^117]: 《大品經義疏》卷7：「\^『**不說身大小**』者，論果也。佛二義故不說：一者，若說其身大小，則人絕不生信，亦受是苦；二者，若說其身則毀般若，人聞便受若死及死等苦也。問：既說其時長，何不說身大畏事？若不說身大畏事者，亦畏事不說時長？答：此**通誡已謗者**，今**除過今未謗者謗**故說**時長**，**欲引接已謗者令其改悔故不說身大也**。若說即死，於事無益也。\^\^」（卍新續藏24，283c1-7）

[^118]: 《大般若波羅蜜多經》卷435〈39
    地獄品〉：「\^時，舍利子復白佛言：『世尊！何緣但說如是壞正法者墮大地獄、傍生、**鬼界**長時受苦，而不說彼形貌身量？』\^\^」（大正7，189a6-9）

    > 案：《大智度論》不說「生餓鬼中」。參見《大智度論》卷62〈41
    > 信謗品〉：「\^問曰：『何以不說生餓鬼中？』答曰：『是破壞法者，多以二煩惱，所謂瞋恚、愚癡。慳貪發故墮餓鬼，此中無慳，故不說。』\^\^」（大正25，502b15-18）

[^119]: 誡＝戒【宋】【元】【明】〔誡〕－【宮】【聖】。（大正25，501d，n.9）

[^120]: 〔大〕－【宋】【元】【明】【宮】【聖】【石】。（大正25，501d，n.10）

[^121]: 苦時＝時苦【宋】【元】【明】【宮】【聖】。（大正25，501d，n.11）

[^122]: 淨＝性【宋】【元】【明】【宮】【聖】。（大正25，501d，n.12）

[^123]: 〔波羅蜜〕－【宋】【元】【明】【宮】。（大正25，501d，n.14）

[^124]: 空行＝空【宋】【宮】，＝行空【元】【明】。（大正25，501d，n.15）

[^125]: 文＝牟【聖】【石】。（大正25，501d，n.17）

[^126]: **斷煩惱**：福德因緣，諸煩惱薄。（印順法師，《大智度論筆記》［E015］p.311）

[^127]: 污＝行【聖】。（大正25，501d，n.19）

[^128]: 披：7.翻開，翻閱。11.分析，辨析。（《漢語大詞典》（六），p.521）

[^129]: 〔成就〕－【元】【明】【石】。（大正25，501d，n.20）

[^130]: 〔成就〕－【宋】【宮】。（大正25，501d，n.21）

[^131]: 〔波羅蜜〕－【宋】【元】【明】【宮】【聖】。（大正25，501d，n.22）

[^132]: 《大智度論》卷50〈20
    發趣品〉：「\^『**說諸法一相**』者，菩薩知內外十二入，皆是魔網，虛誑不實；於此中生六種識，亦是魔網虛誑。何者是實？唯不二法，無眼、無色，乃至無意、無法等，是名實。令眾生離十二入故，常以種種因緣說是不二法。\^\^」（大正25，417c8-12）

[^133]: 《摩訶般若波羅蜜經》卷11〈41
    信毀品〉：「\^舍利弗！是菩薩摩訶薩能隨順解深般若波羅蜜義，以**無相、無二、無所得**故。\^\^」（大正8，304b2-4）

[^134]: 〔隨〕－【宋】【元】【明】【宮】。（大正25，501d，n.23）

[^135]: 解＋（深）【聖】【石】。（大正25，501d，n.24）

[^136]: 〔說〕－【宋】【元】【明】【宮】【聖】。（大正25，501d，n.25）

[^137]: 見＝是【宋】【宮】。（大正25，501d，n.26）

[^138]: 讀＝讚【宋】【宮】。（大正25，501d，n.27）

[^139]: 《大智度論疏》卷21：「\^『**復次，眾生離法不能聞』**已下，明根、識等若離，人便同木石故，亦不能見聞；人若離根、識等，便是死人故，亦不能見聞也。\^\^」（卍新續藏46，889c1-3）

[^140]: 參考《正觀》（6），p.168：這裡的問題是針對《大智度論》卷62經文所說「\^是菩薩幾時行佛道\^\^」（大正25，500b26）；而所謂「上已問」，是指同一品之開頭，慧命舍利弗白佛言：「\^世尊！有菩薩摩訶薩信解是般若波羅蜜者，從何處終，來生是間？發阿耨多羅三藐三菩提心來為幾時？為供養幾佛？\^\^」（《大智度論》卷62（大正25，500a29-b3））又，先前是舍利弗問，接下的是須菩提所問。

[^141]: 讀＝說【宋】【宮】。（大正25，501d，n.29）

[^142]: **方便**：能行有無，不著有無。（印順法師，《大智度論筆記》［E013］p.308）

[^143]: （1）《摩訶般若波羅蜜經》卷11〈41
    信毀品〉：「\^須菩提白佛言：『世尊！是菩薩幾時行佛道，能習行如是深般若波羅蜜？』\^\^」（大正8，304b15-16）

    > （2）《大智度論》卷62〈41 信謗品〉（大正25，500b25-27）。

[^144]:
    > ┌能行六度，常行方便──能信般若──初心即能
    >
    > 菩薩 ┴供佛行度，行有所得──不信般若──久學亦失

    （印順法師，《大智度論筆記》［B022］p.153）

[^145]: （從）＋初【石】。（大正25，501d，n.30）

[^146]: ┌一、分別是道、非道，捨非道、行是道。

    > 信般若二利 ┴二、法入般若中，無是無非，無破無受。

    （印順法師，《大智度論筆記》［B022］p.153）

[^147]: 德福＝福德【宋】【元】【明】【宮】。（大正25，502d，n.1）

[^148]: 終＝知【元】【明】。（大正25，502d，n.2）

[^149]: 從坐起去今佛＝去今佛從坐起作【宋】。（大正25，502d，n.3）

[^150]: 為說＝欲現【宮】【聖】【石】。（大正25，502d，n.4）

[^151]: 〔業〕－【宋】【元】【明】【宮】【聖】【石】。（大正25，502d，n.5）

[^152]: （苦）＋惱【宋】【元】【明】【宮】【聖】。（大正25，502d，n.8）

[^153]: （1）《長阿含經》卷19《30世記經》〈4
    地獄品〉：「\^彼有八大地獄，其一地獄有十六小地獄。第一大地獄名想，第二名黑繩，第三名堆壓，第四名叫喚，第五名大叫喚，第六名燒炙，第七名大燒炙，第八名無間。其想地獄有十六小獄。小獄縱廣五百由旬。第一小獄名曰黑沙，二名沸屎，三名五百丁，四名飢，五名渴，六名一銅釜，七名多銅釜，八名石磨，九名膿血，十名量火，十一名灰河，十二名鐵丸，十三名釿斧，十四名犲狼，十五名劍樹，十六名寒氷。\^\^」（大正1，121c4-13）

    > （2）另參見《大智度論》卷16〈1 序品〉（大正25，175c18-177c3）。

[^154]: 〔大〕－【宋】【宮】。（大正25，502d，n.10）

[^155]: 火＝大【聖】。（大正25，502d，n.11）

[^156]: 滅＝減【宋】【元】【明】【宮】【石】。（大正25，502d，n.12）

[^157]: 生盲＝盲人【聖】。（大正25，502d，n.14）

[^158]: 欲＝用【石】。（大正25，502d，n.15）

[^159]: （生）＋毀【聖】【石】。（大正25，502d，n.17）

[^160]: 麾（\^ㄏㄨㄟ\^\^）：3.揮動。5.謂揮手使去。（《漢語大詞典》（十二），p.1279）

[^161]: 麾手＝手麾【石】。（大正25，502d，n.18）

[^162]: 非：4.責備，反對。5.引申為不喜歡，討厭。（《漢語大詞典》（十一），p.778）

[^163]: （1）撥：13.拋開。（《漢語大詞典》（六），p.894）

    > （2）麾手非撥：用手隨便丟。

[^164]: 〔慳〕－【宋】【宮】。（大正25，502d，n.20）

[^165]: 〔是〕－【宋】【宮】。（大正25，502d，n.21）

[^166]: 劫＝切【元】【明】。（大正25，502d，n.22）

[^167]: 答言不＝得言【宋】【宮】，＝若不【聖】。（大正25，502d，n.24）

[^168]: 相去：相距，相差。（《漢語大詞典》（七），p.1138）

[^169]: 懸遠：相距很遠。（《漢語大詞典》（七），p.780）

[^170]: 故＋（自）【宋】【元】【明】【宮】。（大正25，502d，n.25）

[^171]: 惱＝腦【宋】【元】【明】【宮】【聖】。（大正25，502d，n.26）

[^172]: （1）《四分律》卷5：「\^佛在羅閱祇耆闍崛山中。時提婆達故執此五法，復往教諸比丘言：『世尊以無數方便常歎說頭陀少欲知足、樂出離者。盡形壽乞食，著糞掃衣，露坐，不食酥鹽，不食魚及肉。』時諸比丘語提婆達言：『汝莫破和合僧，莫住破僧法堅持不捨。』\^\^」（大正22，595c2-7）

    > （2）另參見《十誦律》卷37（大正23，264b28-c4）。

[^173]: 說＝讚【宋】【元】【明】【宮】【聖】【石】。（大正25，502d，n.29）

[^174]: 教訓：1.教育訓練。《左傳‧哀公元年》："越十年生聚，而十年教訓，二十年之外，吳其為沼乎！"2.教導訓誡。（《漢語大詞典》（五），p.448）

[^175]: 濁＝冥【宮】【聖】。（大正25，502d，n.30）

[^176]: 寶＝實相【石】。（大正25，502d，n.31）

[^177]: 讚＝讀【宋】【元】【明】【宮】【聖】。（大正25，502d，n.32）

[^178]: 中（\^ㄓㄨㄥˋ\^\^）：9.值得。（《漢語大詞典》（一），p.579）
