\`689\`慧日佛學班第04期

**《大智度論》卷25**

**〈釋初品中四無所畏義第四十〉**[^1]

**（大正25，241b19-247b3）**

釋厚觀（2008.05.24）

**\$\$壹、勸學十力等佛法**（承上卷24）

**\$\$貳、依聲聞法釋「十力」**（承上卷24）

**\$參、依聲聞法釋「四無所畏」**

> **\$（壹）引經說四無所畏**
>
> **\$一、出名相**（印順法師，《大智度論筆記》［C001］p.179）
>
> 四無所畏[^2]者。
>
> **\$（一）正知一切法無所畏**
>
> 佛作誠言：「\^我是一切正智人\^\^。若有沙門、婆羅門，若天、若魔、若梵、若復餘眾，如實言：『是法不知。』乃至不見是微畏相。以是故，我得安隱，得無所畏，安住聖主處，如牛王[^3]，在大眾中師子吼，能轉梵輪；諸沙門、婆羅門，若天、若魔、若梵、\`690\`若復餘眾，實不能轉。一（241c）無畏也。」
>
> **\$（二）盡一切漏習無所畏**
>
> 佛作誠言：「我一切漏盡。若有沙門、婆羅門，若天、若魔、若梵、若復餘眾，如實言：『是漏不盡。』乃至不見是微畏相。以是故，我得安隱，得無所畏，安住聖主處，如牛王，在大眾中師子吼，能轉梵輪；諸沙門、婆羅門，若天、若魔、若梵、若復餘眾，實不能轉。二無畏也。」
>
> **\$（三）說一切障道法無所畏**
>
> 佛作誠言：「\^我說障法\^\^。若有沙門、婆羅門，若天、若魔、若梵、若復餘眾，如實言：『受是障法，不障道。』乃至不見是微畏相。以是故，我得安隱，得無所畏，安住聖主處，如牛王，在大眾中師子吼，能轉梵輪；諸沙門、婆羅門，若天、若魔、若梵、若復餘眾，實不能轉。三無畏也。」
>
> **\$（四）說盡苦聖道無所畏**
>
> 佛作誠言：「\^我所說聖道，能出世間，隨[^4]是道，能盡諸苦\^\^。若有沙門、婆羅門，若天、若魔、若梵、若復餘眾，如實言：『行是道，不能出世間，不能盡苦。』乃至不見是微畏相。以是故，我得安隱，得無所畏，安住聖主處，如牛王，在大眾中師子吼，能轉梵輪；諸沙門、婆羅門，若天、若魔、若梵、若復餘眾，實不能轉。四無畏也。」
>
> **\$二、經說「四無所畏」之緣由**
>
> 問曰：以何事故說四無所畏？
>
> 答曰：
>
> **\$（一）欲斷人疑**
>
> 有人言：「\^佛自稱一切智、一切見；世間一切經書、技術、智巧、方便，甚多無量，若一切眾生共知一切事猶尚難，況佛一人而有一切智！或有是事、有是[^5]難，佛將無有畏？\^\^」而[^6]欲斷是疑妄、斷是難故，佛說「四無所畏」。
>
> **\$（二）欲滅外謗**
>
> 復次，若佛未出，世間外道等種種因緣，欺誑求道、求福人。或食種種果，或食種種菜，或食種種草根，或食牛屎[^7]，或日一食稊稗[^8]，或二日、或十日、一月、二月一食，或噏[^9]風、飲水，或食水衣[^10]，（242a）如是等種種食；或衣樹皮、樹葉、草衣、鹿皮，或衣板木；或在地臥，或臥杵上、枝上、灰上、棘上；或寒時入水，或熱時五熱自炙[^11]；或入水死，入火死，投巖死，斷食死[^12]──如是等種種苦行法中，求天\`691\`上，求涅槃，亦教弟子令不捨是法；如是引致[^13]少智眾生以得供養。
>
> 譬如螢火虫，日未出時，少多能照；若日出時，千光明照，月及眾星皆無有明，豈況螢火？若佛未出世，諸外道輩小明照世得供養；佛出世時，以大智光明，滅諸外道及其弟子，皆不復得供養。以失供養利故，便妄語謗佛及佛弟子。如《孫陀利經》[^14]中說，自殺孫陀利而謗佛，語眾人言：「\^世間弊人[^15]尚不為是，是人世間禮法尚不能知，何況涅槃！\^\^」[^16]
>
> 佛欲滅如是等誹謗故，自說實功德──「四無所畏」，言：
>
> 「我**獨是一切智人**，無有能如實言『佛不能知』，我不畏是事。
>
> 我**獨一切諸漏及習盡**，無有能如實言『佛漏未盡』，我不畏是事。
>
> 我**說遮涅槃道法**，無有能如實言『是法不能遮涅槃』，佛不畏是事。
>
> 佛**說苦盡道達到涅槃**，無有能如實言『是道不能到涅槃』，佛不畏是事。」
>
> **\$三、出體**（印順法師，《大智度論筆記》［C001］p.179）
>
> 略說是四無所畏體：一者、正知一切法，二者、盡一切漏及習，三者、說一切障道法，四者、說盡苦道。
>
> 是四法中，若有如實言「不能盡遍知」，佛不畏是事。何以故？正遍知了了[^17]故。
>
> **\$四、約自他具足，智斷具足分別**（印順法師，《大智度論筆記》［C001］p.179）
>
> **\$（一）約自他具足**
>
> 初二無畏，為自功德具足故；後二無畏，為具足利益眾生故。
>
> **\$（二）約智斷具足**
>
> 復次，初、第三、第四無畏中說**智**，第二無畏中說**斷**；智、斷具足故，所為事畢。[^18]
>
> **\$五、通難**
>
> **\$（一）無畏與力之異，二十說**（印順法師，《大智度論筆記》［C001］p.179）
>
> 問曰：十力皆（242b）名智，四無所畏亦是智，有何等異？[^19]
>
> \`692\`答曰：^（1）^廣說佛諸功德是「力」，略說是「無畏」。
>
> ^（2）^復次，能有所作是「力」，無所疑難是「無畏」。
>
> ^（3）^智慧集故名「力」，散諸無明故名「無畏」。
>
> ^（4）^集諸善法故名「力」，滅諸不善法故名「無畏」。
>
> ^（5）^自有智慧故名「力」，無能壞者故名「無畏」。
>
> ^（6）^智慧猛健是「力」，堪受問難是「無畏」。
>
> ^（7）^集諸智慧是名「力」，智慧外用是「無畏」。
>
> 譬如轉輪聖王七寶成就是「力」；得是七寶已，周四天下無不降伏，是名「無畏」。
>
> 又如良醫善知藥方是名「力」，合和諸藥與人是名「無畏」。
>
> ^（8）^自利益是名「力」，利益他是「無畏」。
>
> ^（9）^自除煩惱是名「力」，除他煩惱是「無畏」。
>
> ^（10）^無能沮壞是名「力」，不難、不退是「無畏」。
>
> ^（11）^自成己善是名「力」，能成他善是「無畏」。
>
> ^（12）^巧便智是名「力」，用巧智是「無畏」。
>
> ^（13）^一切智、一切種智是名「力」，一切智、一切種智顯發是「無畏」。
>
> ^（14）^十八不共法是名「力」，十八不共法顯發於外是「無畏」。
>
> ^（15）^遍通達法性是名「力」；若有種種問難，不復思惟，即時能答是「無畏」。
>
> ^（16）^得佛眼是名「力」；佛眼見已，可度者為說法是「無畏」。
>
> ^（17）^得三無礙智[^20]是名「力」，得應辯無礙[^21]是「無畏」。
>
> ^（18）^無[^22]礙智是名「力」，樂說無礙智是「無畏」。[^23]
>
> ^（19）^一切智自在是名「力」，種種譬喻、種種因緣、莊嚴語言說法是「無畏」。
>
> ^（20）^破魔眾是名「力」，破諸外道論議師是「無畏」。
>
> 如是等種種因緣，分別「力」、「無畏」。
>
> **\$（二）何等名「無所畏」**
>
> 問曰：何等名「無所畏」？
>
> 答曰：得無所疑，無所忌難，智慧不却不沒，衣毛不豎，在在法中如說即作，是「無畏」。[^24]
>
> **\$（三）云何知佛無所畏**
>
> 問曰：云何當知佛無所畏？
>
> 答曰：
>
> **\$\`693\`1、能將御大眾故**
>
> 若有所畏，不能將御[^25]（242c）大眾。能攝、能捨，能苦切[^26]治，或軟語教。如佛一時驅遣舍利弗、目[^27]連等，還復憐愍心受。[^28]
>
> **\$2、能降伏狂惡及度眾得道故**
>
> 若有所忌難者，諸論議師輩，住憍慢山頂，以外智慧心狂醉，皆言：「\^天下唯有我一人，更無餘人。\^\^」自於經書決定知故，破他經書、論議；以惡口訾毀，如狂象無所護惜。如是狂人：菴跋咤[^29]、長爪[^30]、薩遮祇尼揵[^31]、蜫盧坻[^32]等諸大論議師皆降伏；若有所畏，則不能爾。
>
> 及憍陳如等五出家人，漚[^33]樓頻螺迦葉等千結髮仙人、舍利弗、目揵連、摩訶迦葉等，於佛法中出家，及百千釋子；并諸閻浮提大王：波斯尼示[^34]王[^35]、頻婆娑羅王[^36]、旃陀波殊提王[^37]、優填王[^38]、弗迦羅婆利王[^39]、梵[^40]摩達王[^41]等，皆為弟子。[^42]
>
> 諸在家婆羅門，皆度一切世間智慧，為大國王所師仰：梵摩[^43]喻[^44]、弗迦羅婆利[^45]、\`694\`鳩羅檀陀[^46]等，皆為弟子。[^47]有得初道，有得第二、第三、第四道。
>
> 諸大鬼神：阿羅婆迦、鞞沙[^48]迦等，[^49]諸大龍王：阿波羅羅、伊羅鉢多羅等，[^50]鴦群梨摩羅[^51]諸惡人等，皆降化歸伏。[^52]
>
> **\$3、能降魔度天故**
>
> 若有所畏，不能獨在樹下師子座處坐。欲得阿耨多羅三藐三菩提時，魔王軍眾，化作師子、虎狼、熊羆之首，或一眼、或多眼，或一耳、或多耳，擔山、吐火，四邊圍遶。佛以手指按地，眴息[^53]之頃，即皆消滅。
>
> 諸天、阿修羅、鞞摩質帝隸[^54]、釋提婆那民、梵天王等，引導其心皆為弟子。
>
> **\$4、能處眾說法故**

若有所畏，不能在此大眾中說法；以無所畏故，能為如是諸天、鬼神大眾中說法，故名「無所畏」。

> **\$5、最尊、盡知法、得大名聞故**
>
> 復次，佛於一切眾生最尊、最上，盡到一切法彼岸，得大名聞故，自說無所畏。
>
> **\$\`695\`6、於世所畏法已拔根本故**
>
> 復（243a）次，且置是佛功德；佛一切世間功德亦無能及者，所畏法一切已拔根本故。**所畏法者，弊家生、弊生處、惡色、無威儀、麁惡語等**。
>
> \^**弊家生**\^\^者，如首陀羅，所謂擔死人、除糞、養鷄猪、捕獵、屠殺、酤酒、兵伍[^55]等卑賤小家，若在大眾中，則多怖畏。
>
> 佛從本已來，常生轉輪聖王種中，所謂頂生王[^56]、快見王[^57]、娑竭王、摩訶提婆王[^58]，如是等名日王[^59]種家中生，亦以是故無所畏。
>
> \^**弊生處**\^\^者，安陀羅、舍婆羅（裸國也）、兜呿羅（小月氏）[^60]、修利[^61]、安息[^62]、大秦國等。在此**邊國**中生，若在大眾中，則多怖畏。
>
> 佛在迦毘羅婆**中國**[^63]生，故無所畏。
>
> \^**惡色**\^\^者，有人身色枯乾羸瘦，人不喜見；若在大眾，則亦有畏。
>
> 佛金色光潤，如火照赤金山，有如是色故無所畏。
>
> \^**無威儀**\^\^者，進止行步坐起，無有人儀，則有怖畏。
>
> 佛無是事。
>
> \^**麁惡語**\^\^者，有人惡音聲，蹇吃[^64]重語，無有次第，人所不喜，則多怖畏。
>
> 佛無是畏，所以者何？佛語真實柔軟，次第易了，不疾不遲，不少不多，不沒不垢，不調戲，勝於迦陵毘伽鳥音；辭義分明，不中傷物。
>
> 離欲故「無染」，滅瞋故「無礙」，除愚故「易解」，法喜增長故「可愛」，遮罪故「安隱」。隨他心、隨解脫[^65]、義深語妙、有因緣故「言有理」，譬喻故「善顯示」，事訖故「善會事」；觀種種眾生心故「雜說」，久久皆入涅槃故「一味」。[^66]
>
> 如是等種種無量莊嚴語故，佛於語中無所畏。
>
> 佛但以如是等世間法，尚無所畏，何況出世間法！以是故說「佛有四無所畏」。
>
> **\$\`696\`（四）十力與四無畏相攝**[^67]（印順法師，《大智度論筆記》［C001］p.179）
>
> 問曰：佛十力中有無所畏不？若有無所畏，不應但言（243b）四；若有所畏，云何言[^68]「無畏成就」？
>
> 答曰：一智在十處名為「佛成就十力」；如一人知十事，隨事受名。
>
> 是「十力」，四處出用，是「無所畏」：[^69]
>
> 是處不是處力、漏盡力，即是**初、二無畏**。
>
> 八力[^70]雖廣說，是**第三、第四無畏**。
>
> 以是故，十力中雖[^71]有無畏，別說亦無失。

**\$（貳）詳釋「四無所畏」經文**

> **\$一、釋「一切正智人」**
>
> 「正遍知」者，知一切法不顛倒，正、不邪，如餘過去諸佛，是名「三藐三佛陀」。如佛告阿難：「\^一切世間天及人所不能知，佛能遍知故，名三藐三佛陀。\^\^[^72]」
>
> **\$二、釋「若有沙門乃至若復餘眾，如實言：是法不知」**
>
> **\$（一）是法不知**
>
> 若有人言：「\^是法不知。\^\^」
>
> **\$（二）何人言是法不知**
>
> 問曰：是何人？
>
> 答曰：是中佛說：「\^若沙門、婆羅門，若天、若魔、若梵，乃至欲與佛論者。\^\^」
>
> **\$（三）論何等法**
>
> 論何等法？
>
> 有人言：「佛所不說外諸經書，弊[^73]迦蘭那[^74]、僧佉[^75]、韋陀[^76]等十八種大經書[^77]。」
>
> \`697\`有人言：「\^須彌山斤兩，大地深淺，一切草木頭數。\^\^」
>
> 有人言：「\^是常無常、有邊無邊十四難[^78]，佛不能答。\^\^」
>
> 有人言：「\^是法色法、無色法，可見、不可見，有對、無對，有漏、無漏，有為、無為等；佛但知一種道事因緣，是異法種種因緣，佛或不悉知。\^\^」
>
> **\$（四）釋「沙門乃至餘眾」**
>
> 「\^沙門\^\^」者，說出家人。
>
> 「\^婆羅門\^\^」者，說在家有智人。
>
> 「\^天\^\^」者，說地天、虛空天。[^79]
>
> 「\^魔\^\^」者，說六欲天。[^80]
>
> 「\^梵\^\^」者，說梵天王為首，及一切色界。
>
> 「\^餘\^\^」者，除此更有餘人。
>
> **\$（五）釋「如實」**
>
> 「\^如實\^\^」者，若以現事，若以因緣難。
>
> **\$三、釋「乃至不見是微畏相」**
>
> 「\^乃至不見是微畏相\^\^」者，「相」名因緣。我不見小小因緣如法能來破我者，以不見故，至誠言：「安立阿梨沙（ārṣa）[^81]（秦言聖主）住處。」
>
> **\$四、釋「一切漏盡」（第二無畏）**
>
> **\$\`698\`（一）一切漏盡無畏**
>
> 佛至誠言：「\^我一切漏盡。\^\^」若有人言「\^是漏不盡\^\^」者，無有畏也。
>
> **\$（二）釋「漏」**
>
> 何等是「漏」？
>
> **\$1、三漏**
>
> 「漏」名三漏：欲漏、有漏、無明漏。[^82]
>
> **\$2、六情中出垢**
>
> 復次，「漏」名六情中出垢心相應心數法。
>
> **\$3、七漏**
>
> 復次，如《一切漏障經》[^83]中，分別說七漏。
>
> **\$五、釋「說障道法」（第三無畏）**
>
> 「障道（243c）法」，名諸有漏業及一切煩惱、惡道報障；為世間故布施、持戒、修十善道、受諸味禪；略說若能障涅槃，若善、若不善、若無記，是名「障道法」。
>
> **\$六、釋「說盡苦道」（第四無畏）**
>
> 有人言：「\^道名二法：聖定、聖慧。是二事等，達到涅槃。\^\^」
>
> 有人言：「三聚[^84]道：無漏戒、定、慧。」
>
> 有人言：「四法，所謂四聖諦。」
>
> 有人言：「出世間五根[^85]。」
>
> 有言：「六出性[^86]。」
>
> 有言：「七覺意[^87]。」
>
> 有言：「八聖道，達到涅槃。」
>
> 論議師等言：「一切無漏道，達到涅槃。」
>
> **\$七、釋「安住聖主處」**
>
> **\$（一）不見微畏相故安立聖主住處**
>
> 是中若有沙門、婆羅門等來，如實言：「是事不爾。」乃至不見是[^88]微畏相；以不見\`699\`故，至誠言：「安立阿梨沙住處。」[^89]
>
> **\$（二）佛何故言安立聖主住處**
>
> 問曰：何以故佛至誠言安立阿梨沙住處？
>
> 答曰：
>
> **\$1、欲自利利他故**
>
> 自功德具足，亦令眾生得安樂利益。若佛自得安樂住處，不能利益眾生，不名阿梨沙住處；若但利益眾生，不自具足功德，亦不名阿梨沙住處；若自有功德亦利益眾生，以是故至誠言：「我安立阿梨沙住處。」
>
> **\$2、自滅惡，亦滅眾生惡故**
>
> 復次，佛自滅惡，亦滅眾生惡，滅二惡故，第一清淨，妙說法故，安立阿梨沙住處。
>
> **\$3、能轉、能開示四諦三轉十二行相故**
>
> 復次，四聖諦，三轉十二行[^90]，能轉、能分別、顯示、敷演故，至誠言：「我安立阿梨沙住處。」
>
> **\$4、能除一切疑、能解一切問難故**
>
> 復次，一切疑悔、邪見能除却故，一切甚深問難悉能解釋故，名「安立阿梨沙住處」。（「阿梨沙」：第一、最上、極高、不退、不却、不沒、具足功德，無所減少[^91]，是名「阿梨沙住處」）
>
> 如是等因緣功德力故，至誠言：「我安立阿梨沙住處。」
>
> **\$八、釋「在大眾中師子吼」**
>
> 「眾中師子吼」者[^92]，
>
> **\$\`700\`（一）釋「眾」**
>
> 眾名八眾：沙門眾、婆羅門眾、剎利眾、天眾、四天王眾、三十三天眾、魔眾、梵眾。[^93]眾生於此八眾，悕望智慧，是故經中但說是八眾。
>
> **\$（二）釋「眾中師子吼」**
>
> 此中佛師子吼，亦在一切眾中；以是故，此經中言「\^若復餘眾\^\^」。何以故？聞佛（244a）音聲者，盡皆是眾。
>
> 復次，有人言：「\^佛獨屏處說法。\^\^」以是故說──在眾中作是至誠言：「\^我有十力、四無所畏。\^\^」是名眾中師子吼。
>
> 復次，佛示我是至誠言：「\^我為一切世間師，一切智人；諸有疑、不信者悉來，我當解釋。\^\^」以是故言眾中師子吼。
>
> **\$（三）釋「師子吼」**
>
> 「師子吼」[^94]者，
>
> **\$1、辨異同**
>
> **\$（1）示同**
>
> **\$A、師子王**
>
> 如師子王，清淨種中生，深山、大谷中住，方頰[^95]大骨，身肉肥滿，頭大眼長，光澤明淨，眉高而廣，牙利白淨，口鼻方大，厚實堅滿，齒密齊利，吐赤白舌，雙耳高上，髦髮[^96]光潤，上身廣大，膚肉堅著，修[^97]脊細腰，其腹不現，長尾利爪，其足安立，巨身大力。從住處出，偃[^98]脊頻伸[^99]，以口扣[^100]地，現大威勢；食不過時，顯晨朝相；表師子王力，以威麞鹿、熊羆、虎豹、野猪之屬；覺諸久睡，降伏高強有力勢者，自開行路而大哮吼。如是吼時，其有聞者，或喜或怖；穴處者隱縮，水居者深入，山藏者潛伏，厩[^101]象振鎖[^102]狂逸而去，鳥飛空中高翔遠逝。
>
> **\$\`701\`B、佛師子**
>
> 佛師子亦如是，從六波羅蜜、古四聖種[^103]大姓中生，寂滅大山、深濬[^104]禪定谷中住，得一切種智頭，集諸善根頰，無漏正見修目光澤，定慧等行高廣眉，四無所畏牙白利，無礙解脫具足口，四正懃堅滿頤[^105]，三十七品齒密齊利，修不淨觀吐赤白舌，念慧耳高上，十八不共法髦髮光潤鮮白，三解脫門上身肉堅著，三示現[^106]修脊，明行具足腹不現，忍辱腰纖細，遠離行尾長，四如意足安立，無學五根爪利，十種力勢無量，無漏法眾具足身；諸佛三昧王等住處出，四無礙智頻申諸法地中，著無礙解脫口。（244b）依是十力廣度眾生時不過，示一切世間天及人晨朝相；顯諸法王德，威諸外道論議師黨邪見之屬；覺諸眾生四諦中睡，降伏吾我著五眾者憍慢力，開異學論議諸邪見道。行邪者怖畏，信正者歡喜，鈍者令利；安慰弟子，破壞外道；長壽諸天久受天樂，則知無常。
>
> 如是眾生聞四諦師子吼，皆生厭心；厭心故得離，得離故入涅槃。是名「眾中如師子吼」。
>
> **\$（2）顯異**
>
> **\$A、佛師子吼及獸師子吼之別**
>
> 復次，佛師子吼及師子吼有差別：[^107]
>
> 師子吼者，眾獸驚怖，若死、若近死苦；佛師子吼，得免死畏。
>
> 師子吼怖，世世死苦；佛師子吼但今世死，更無後苦。
>
> 師子吼者，其聲麁惡，物不喜聞，生死怖畏；佛師子吼，其聲柔軟，聞者無厭心，皆深樂，普遍遠聞，能與二種樂：生天樂、涅槃樂。
>
> 是為差別。
>
> **\$B、聞佛師子吼亦有怖畏，與獸師子吼有何異**
>
> 問曰：佛師子吼亦令聞者生怖，與師子吼有何等異？
>
> 答曰：
>
> **\$\`702\`（A）聞佛師子吼，當時小怖，後大利益**
>
> 聞佛師子吼，當時小怖，後大利益。著吾我心者，渴愛世間樂人，常顛倒所縛，邪見心者生怖畏。如《經》中言：佛說四諦，乃至上諸天悉皆怖畏，作是念：「我等無常相、苦相、無我相、空相。何以故？為顛倒心故，著常、樂相。」是為差別。
>
> **\$（B）獸師子吼，除離欲人，餘者皆怖畏；佛師子吼，求涅槃、離欲人皆怖**
>
> 復次，聞師子吼者，除離欲人，餘者皆怖畏；佛師子吼，求涅槃、離欲人皆怖。
>
> **\$（C）獸師子吼，善人、不善人皆怖；佛師子吼，但善人怖**
>
> 師子吼者，善人、不善人皆怖；佛師子吼者，但善人怖。
>
> **\$（D）佛師子吼，雖小怖畏眾生，示世間惡罪，能令人得涅槃**
>
> 復次，師子吼，一切時怖畏。佛師子吼雖小怖畏眾生，示世間惡罪，令不樂世間生；觀涅槃功德利益，能除世間種種怖畏；閉惡趣，開善道，能令人到涅槃城。
>
> **\$2、師子吼（二十事）**（印順法師，《大智度論筆記》［C001］p.179）
>
> 復次，二十事故，佛語名師子吼，所謂^（1）^依（244c）止十力故，^（2）^不縮故，^（3）^不展[^108]故，^（4）^梵音故，^（5）^未曾有故，^（6）^能引大眾故，^（7）^惡魔驚怖故，^（8）^擾亂魔民故，^（9）^諸天歡喜故，^（10）^得出魔網故，^（11）^斷魔縛故，^（12）^破魔鉤故，^（13）^過魔界故，^（14）^自法增長故，^（15）^減損他法故，^（16）^果報不誑故，^（17）^說法不空故，^（18）^凡夫人入聖道故，^（19）^入聖道者得具足漏盡故，^（20）^隨所應得三乘故。以是故，佛語名「師子吼」。
>
> **\$3、結**
>
> 是名師子吼總相、別相義。
>
> **\$九、釋「轉梵輪」**
>
> 「轉梵輪」[^109]者，
>
> **\$（一）梵輪名義**（印順法師，《大智度論筆記》〔C019〕p.218）
>
> 清淨故名「梵」；佛智慧及智慧相應法，是名「輪」；佛之所說，受者隨法行，是名「轉」。
>
> **\$（二）出體**
>
> 是輪以具足四念處為轂[^110]，五根、五力為輻，四如意足為堅牢輞[^111]，而正懃為密合輪[^112]，三解脫為榍[^113]，禪定、智慧為調適，無漏戒為塗輪香，七覺意為雜華瓔珞，\`703\`正見為隨右轉輪[^114]，信心清淨為可愛喜，正精進為疾去，無畏師子吼為妙聲。能怖魔輪，破十二因緣節解[^115]輪，壞生死輪，離煩惱輪，斷業輪，障世間輪，破苦輪；能令行者歡喜，天人敬慕。
>
> 是輪無能轉者，是輪持佛法，以是故名「轉梵輪」。
>
> **\$（三）辨異同**
>
> **\$1、法王與輪王同異**（印順法師，《大智度論筆記》［D003］p.242）
>
> **\$（1）示同**
>
> 復次，佛轉法輪，如轉輪聖王轉寶輪。
>
> 問曰：佛與轉輪聖王有何相似？
>
> 答曰：
>
> **\$A、轉輪聖王**
>
> 如王清淨不雜種中生，隨姓家業成就，眾相莊嚴身；王德具足，能轉寶輪，香湯灌頂，受王位於四天下之首，壞除一切賊法，令無敢違。寶藏豐溢[^116]，軍容[^117]七寶以為校飾，以四攝法攝取眾生，善用王法，委任貴姓主兵大臣以治國政，妙上珍寶樂以布施，有所知念終始無異。
>
> **\$B、佛法王**
>
> 佛法王亦如是。釋迦牟尼、然燈、寶華等佛，諸佛清淨姓中生，先佛威儀行業，具足三十二相以自莊嚴；（245a）聖主威德備具，轉真法輪，智慧甘露味灌智首，於三界中尊，破壞一切煩惱賊，學、無學眾歡喜，所結禁戒無敢違者。無量法寶藏具足，七覺分寶莊嚴，八萬四千法聚軍，出世間四攝法以攝眾生，知方便說四聖諦法為法王儀，舍利弗、彌勒等大將善治佛國法，諸無漏根、力、覺種種妙寶樂以布施，深求一切眾生善事為所念堅固，是為相似。
>
> **\$（2）顯異**
>
> 復次，佛於轉輪聖王有殊勝：
>
> 轉輪聖王不離諸煩惱，佛已永離諸煩惱。
>
> 轉輪聖王沒在老死泥，佛已出離。
>
> 轉輪[^118]聖王為恩愛僕，佛已過出。
>
> 轉輪聖王行生死險道中，佛已過度。
>
> 轉輪聖王在愚癡闇中，佛住第一光明中。
>
> 轉輪聖王極自在四天下，佛自在無量無邊世界。
>
> 轉輪聖王財寶自在，佛心寶自在。
>
> 轉輪聖王渴樂天樂，佛乃至有頂樂已離。
>
> \`704\`轉輪聖王從他求樂，佛自心生樂。
>
> 以是故，佛於轉輪聖王為最殊勝。
>
> **\$2、法輪與寶輪之同異**
>
> **\$（1）相似**
>
> 復次，轉輪聖王手轉寶輪，空中無礙；佛轉法輪，一切世間天及人中無礙、無遮。
>
> 其見寶輪者，眾毒皆滅；遇佛法輪，一切煩惱毒皆滅。
>
> 見寶輪者，諸災惡害皆滅；遇佛法輪，一切邪見、疑、悔、災害皆悉消滅。
>
> 王以是輪治四天下；佛以法輪治一切世間天及人，令得法自在。
>
> 是為相似。
>
> **\$（2）顯異**
>
> 復次，法輪於寶輪大有殊勝：
>
> 寶輪，欺誑；法輪，堅實。
>
> 寶輪，長三毒火；法輪，滅三毒火。
>
> 寶輪，有漏；法輪，無漏。
>
> 寶輪，樂五欲樂；法輪，樂法樂。
>
> 寶輪，結使處；法輪，非結使處。
>
> 寶輪，有量處行；法輪，無量國行。
>
> 寶輪，以一心清淨布施故世世可（245b）得；法輪，無量阿僧祇劫集一切善業因緣及智慧故得。
>
> 寶輪，王死後更不轉；佛滅度後，法輪猶轉。
>
> 寶輪，在[^119]一人；法輪，在一切可度者。
>
> **\$（四）釋「梵輪」**
>
> **\$1、何故名為「梵輪」**
>
> 復次，「梵」名廣，佛轉法輪十方無不遍故名廣。
>
> 復次，四梵行心說故名「梵輪」。
>
> 復次，佛初得道時，梵天王請轉法輪，故名「梵輪」。
>
> 復次，佛在波羅柰轉法輪，阿若憍陳如得道，聲徹梵天，[^120]故名「梵輪」。
>
> 復次，有人貴梵天，欲令歡喜，故名「梵輪」。
>
> 以是故名「梵輪」。
>
> **\$2、梵輪法輪同異**（印順法師，《大智度論筆記》〔C019〕p.218）
>
> 問曰：佛或時名「法輪」，或時名「梵輪」，有何等異？
>
> 答曰：
>
> **\$（1）示同**
>
> 說「梵輪」、「法輪」無異。
>
> **\$\`705\`（2）顯異**
>
> **\$A、現四無量心，示四諦法**
>
> 復次，有人言：「\^說梵輪者，現四無量心；說法輪者，示四諦法。\^\^」
>
> **\$B、因四無量心得道，依餘法得道**
>
> 復次，梵輪因四無量心得道是名「梵輪」，依餘法得道是名「法輪」。
>
> **\$C、示四禪，示三十七品**
>
> 梵輪示四禪，法輪示三十七品。
>
> **\$D、示修禪定聖道，示修智慧聖道**
>
> 梵輪示修禪定聖道，法輪示修智慧聖道。
>
> 如是等分別「梵輪」、「法輪」差別。
>
> **\$（參）釋疑**
>
> **\$一、何法是無畏性**
>
> 問曰：何法是無畏性[^121]？
>
> 答曰：佛初得道時，得一切佛法，十力、四無所畏等。此中未來世得四無所畏智相應法，名「無所畏」。如布施時，心中思相應捨法生；又如四無量心相應名慈法門[^122]。
>
> **\$二、四無所畏有何次第**
>
> 問曰：是四無所畏中有何次第？[^123]
>
> 答曰：
>
> **\$（一）第一說**
>
> 初無畏中，示人知一切法，知一切法故我漏盡，漏盡故知障漏盡法，斷是障法故說道。
>
> **\$（二）第二說**
>
> 復次，初無畏如示藥師一切藥草，第二示一切病滅，第三知禁忌，第四示所應食。
>
> **\$（三）第三說**
>
> 復次，初無畏中說一切種智，第二無畏中說無一切煩惱、習，第三無畏中說法無謬失，第四無畏中所說事辦得至涅槃。
>
> **\$三、諸法皆空，云何分別說四無所畏等諸相**
>
> 問曰：如般若波羅蜜中說五眾乃至十力、四無（245c）所畏、十八不共法皆空，今云何分別說其相？
>
> 答曰：
>
> **\$（一）無所有而物依之成**（印順法師，《大智度論筆記》［C005］p.189）
>
> 佛法中不可得空，於諸法無所礙[^124]；因是不可得空，說一切佛法、十二部經。[^125]譬\`706\`如虛空無所有，而一切物皆依以長成。[^126]
>
> **\$（二）為度眾生不以取相著心說**
>
> 復次，是十力、四無所畏，不以取相著心分別故，但為度眾生，知眾生從是因緣得解脫。譬如藥草，但為差病，不為求藥草相。如《中論》中說：
>
> 「\^若信諸法空，是則順於理；若不信法空，一切皆違失。[^127]
>
> 若以無是空，無所應造作，未作已有業，不作有作者。[^128]
>
> 如是諸法相，誰能思量者？唯有淨直心，所說無依止，
>
> 離於有無見，心自然內滅。\^\^」[^129]

**\$肆、依大乘法釋「十力」、「四無所畏」**

> **\$（壹）大小十力、四無所畏之別**（印順法師，《大智度論筆記》〔C001〕p.178）
>
> 問曰：聲聞法說十力、四無所畏如是，摩訶衍分別十力、四無所畏復云何？
>
> 答曰：是十力、四無所畏中，盡知、遍知，是摩訶衍中說十力、四無所畏。
>
> 問曰：聲聞法中亦說盡知、遍知，云何言摩訶衍中說盡知、遍知？
>
> 答曰：
>
> **\$一、佛自說盡知、遍知**
>
> 諸論議師說佛盡知、遍知，非佛自說；今說摩訶衍中十力、四無所畏故，佛自說：「我盡知、遍知。」
>
> **\$二、合大悲、諸法實相不生不滅說**
>
> 復次，為聲聞人說十力、四無所畏，合說四諦、十二因緣等諸聲聞法，皆為到涅槃；今說摩訶衍中十力、四無所畏，合大悲、諸法實相不生不滅說。
>
> **\$（貳）菩薩十力、四無所畏**（印順法師，《大智度論筆記》〔D024〕p.274）
>
> 問曰：佛有十力、四無所畏，菩薩有不？
>
> 答曰：有。
>
> 何者是？
>
> **\$一、菩薩十力**（印順法師，《大智度論筆記》［C001］p.179）
>
> 一者、發一切智心，**堅深牢固力**。
>
> 二者、具足大慈故，**不捨一切眾生力**。
>
> \`707\`三者、不須一切供養恭敬利故，**具足大悲**（246a）**力**。
>
> 四者、信一切佛法，具足生一切佛法及心不厭故，**大精進力**。
>
> 五者、一心惠[^130]行威儀不壞故，**禪定力**。
>
> 六者、除二邊故，隨十二因緣行故，斷一切邪見故，滅一切憶想分別戲論故，**具足智慧力**[^131]。
>
> 七者、成就一切眾生故，受無量生死故，集諸善根無厭足故，知一切世間如夢故，**不厭生死力**。
>
> 八者、觀諸法實相故，知無吾我無眾生故，信解諸法不出不生故，**無生法忍力**。
>
> 九者、入空無相無作解脫門觀故，知見聲聞辟支佛解脫故，**得解脫力**。
>
> 十者、深法自在故，知一切眾生心行所趣故，**具足無礙智力**。
>
> 是為菩薩十力。[^132]
>
> **\$二、菩薩四無畏**（印順法師，《大智度論筆記》［C001］p.179）
>
> 何等為菩薩四無所畏？[^133]
>
> 一者、一切聞持故，諸陀羅尼得故，憶念不忘故，在眾說法無所畏。
>
> 二者、一切法中得解脫故，一切法藥分別知用故，知一切眾生根故，在大眾中隨應說法無所畏。
>
> 三者、菩薩常離一切眾畏，不作是念：「十方有來難我者，我不能答。」不見是相，在大眾中說法無所畏。
>
> 四者、恣一切人來問難者，一一皆答，能斷疑惑，在大眾中說法無所畏。
>
> 是為菩薩四無所畏。[^134]

**\$伍、釋「四無礙智」**（印順法師，《大智度論筆記》〔C001〕p.179）

「四無礙智」[^135]者：義無礙智、法無礙智、辭無礙智、樂說無礙智。

> **\$\`708\`（壹）佛之四無礙智**
>
> **\$一、四無礙智之名、相及分別**
>
> **\$（一）名**（印順法師，《大智度論筆記》［C001］p.179）
>
> 「義無礙智」者，用名字、言語所說事，各各諸法相。
>
> 所謂堅相[^136]──此中，地堅相是「義」，地名字是「法」，以言語說地是「辭」，於三種智中樂說自在是「樂說」；於此四[^137]事中通達無滯，是名「無礙智」。
>
> **\$（二）相**（印順法師，《大智度論筆記》［C001］p.179）
>
> **\$1、義無礙智**
>
> 濕相水，熱相火，動相風，心思相，五眾無常相，五受眾無常、苦、空相，一切法無我相。如是等總相、別相，分別（246b）諸法亦如是，是名「義無礙智」。
>
> **\$2、法無礙智**
>
> 「法無礙智」者，知是義名字，堅相名為地，如是等一切名字分別中無滯，是名為「法無礙智」。所以者何？離名字，義不可得，[^138]知義必由於名，以是故，次義有法。
>
> **\$※
> 名義互不相離，前人立名，後人因名識事**（印順法師，《大智度論筆記》〔E007〕p.298）
>
> 問曰：「義」之與「名」為合耶？為離耶？若合名，說火時應燒口；若離，說火時應得水！
>
> 答曰：亦不合，亦不離。古人假為立名以名諸法，後人因是名字識是事，如是各各有名字，是為「法」。
>
> **\$3、辭無礙智**
>
> 是名字及義，云何令眾生得解？當以言辭分別莊嚴，能令人解，通達無滯，是名「辭無礙智」。
>
> **\$4、樂說無礙智**
>
> 說有道理，開演無盡，亦於諸禪定中得自在無滯，是名「樂說無礙智」。
>
> **\$（三）分別**（印順法師，《大智度論筆記》［C001］p.180）
>
> **\$1、地別**
>
> 第一、第四無礙智，在九地中。
>
> 第二、第三無礙智，在欲界及梵天上。[^139]
>
> **\$\`709\`2、智別**
>
> 第二、第三無礙：**世智**。[^140]
>
> 第一：**十智**。[^141]
>
> 第四：**九智**。[^142]
>
> **\$3、上、中、下別**（印順法師，《大智度論筆記》［C001］p.180）
>
> 是無礙三種：上、中、下。上，諸佛；中，大菩薩；下，大阿羅漢。
>
> **\$二、力、無畏、無礙智之次第**（印順法師，《大智度論筆記》［C001］p.178）
>
> 問曰：「力」、「無所畏」、「無礙」皆是智慧；內有「力」、外「無所畏」則具足，何以復說「無礙」？
>
> 答曰：「力」、「無畏」已分別。
>
> 有人雖無所畏，在大眾中說法而有礙，以是故說「四無礙智」。得是「無礙智」莊嚴「四無所畏」，「四無所畏」莊嚴「十力」。
>
> 復次，說「無所畏」，或有疑者言：「\^云何一人於大眾中得無所畏？\^\^」佛以前有「十力」、後有「四無礙智」，是故在大眾中說法無所畏。
>
> **\$三、結**
>
> 如是等，分別「四無礙智」。
>
> **\$（貳）菩薩四無礙智**（印順法師，《大智度論筆記》［C001］p.180）
>
> 問曰：摩訶衍中有菩薩四無礙智[^143]不？
>
> 答曰：有。
>
> **\$一、出體**
>
> 何者是？
>
> **\$（一）義無礙智**
>
> 「義無礙智」者，
>
> **\$1、「義」名諸法實相，不可言說；義、名、語三事等故名為義**
>
> 「義」名諸法實相，不可言說。「義」、「名字」、「語言」不別異，[^144]前、後、中亦如是，是名「義」。不應離「名字」、「語言」別有「義」，三事等故名為「義」。
>
> **\$2、一切諸法義了了知，通達無滯**
>
> 復次，一切諸法義了了（246c）知，通達無滯。
>
> \`710\`是名「義無礙智」。
>
> **\$（二）法無礙智**
>
> 「法無礙智」者，
>
> **\$1、「法」名一切義名字**
>
> 「法」名一切義名字，為知義故。
>
> **\$2、依法不依人，知一切諸名字及語言自相離故**
>
> 復次，菩薩入是法無礙智中，常信法，不信人；常依法，不依非法。依法者，無非法事。何以故？是人一切諸名字及語言知自相離故。
>
> **\$3、分別三乘，不壞法性；法性一相，所謂無相；令眾生知同法性**
>
> 復次，以是法無礙智分別三乘，雖分別三乘而不壞法性。所以者何？法性一相，所謂無相。是菩薩用是語言說法，知語言空，如響相；所說法示眾生，令信知同法性。所說名字、言語通達無滯。
>
> 是名「法無礙智」。
>
> **\$（三）辭無礙智**
>
> 「辭無礙智」者，
>
> **\$1、以種種語言，能令各各得解，但為入涅槃故說，莫著語言**
>
> 以語言說名字義，種種莊嚴語言，隨其所應，能令得解。[^145]所謂天語、龍、夜叉、揵闥婆、阿脩羅、迦樓羅、摩睺羅伽等非人語；釋、梵、四天王等世主語，人語；一語、二語、多語；略語、廣語；女語、男語；過去、未來、現在語──如是等語言，能令各各得解。自語、他語，無所毀譽。所以者何？是一切法不在語中，語是非實義；若語是實義，不可以善語說不善。但為入涅槃故說令解，莫著語言！
>
> **\$2、語入實相中**（印順法師，《大智度論筆記》〔E007〕p.298）
>
> 復次，用是語言，能令眾生隨法義行。所以者何？言語皆入諸法實相中。
>
> 是名「辭無礙智」。
>
> **\$（四）樂說無礙智**[^146]
>
> 「樂說無礙智」者，
>
> **\$1、於一字、一語、一法中說一切字、一切法、一切語，無不真實、無不利益**
>
> 菩薩於一字中能說一切字，一語中能說一切語，一法中能說一切法。於是中所說皆是法、皆是實、皆是真。
>
> **\$\`711\`2、隨機為說十二部經**
>
> 皆隨可度者而有所益，所謂樂修妬路者為說修妬路（sūtra），樂祇夜者為說祇夜（geya），樂弊迦蘭陀者為說弊迦蘭陀（vyākarana），樂伽陀（gāthā）、優陀那[^147]（udāna）、尼陀那（nidāna）[^148]、阿波陀那（avadāna），一筑多（itivṛttaka）、闍陀（jātaka）、為頭離（vaipulya）、頞[^149]浮陀達摩（adbhutadharma）、優波提舍（upadeśa），皆為說是經。[^150]
>
> **\$3、隨機為各各說諸善根**
>
> 隨一切眾生根樂說：若好信者為說信根，好精進者（247a）為說精進根，好懃念者為說念根，好攝心者為說定根，好智慧者為說慧根。
>
> 如五根等，一切善根亦如是。
>
> **\$4、隨機說八萬四千法，治八萬四千煩惱**
>
> 復次，二萬一千**婬欲人**根，為是根故，佛說八萬四千治法根，隨是諸根，樂說治法次第，菩薩樂說。
>
> 二萬一千**瞋恚人**根，為是根故，佛說八萬四千治法根，隨是諸根，樂說治法次第，菩薩樂說。
>
> 二萬一千**愚癡人**根，為是根故，佛說八萬四千治法根，隨是諸根，樂說治法次第，菩薩樂說。
>
> 二萬一千**等分人**根，為是根故，佛說八萬四千治法根，隨是諸根，樂說治法次第，菩薩樂說。
>
> 是名「樂說無礙智」。

**\$二、論用**

> **\$（一）莊嚴說法不壞法相**
>
> 復次，菩薩用是無礙智，若一劫、若半劫，各各莊嚴說法，亦不壞諸法性相。
>
> **\$（二）或隱身不現，用毛孔說法**
>
> 是菩薩或隱身不現，而為眾生用一切毛孔說法，隨其所應，不失本行。
>
> **\$（三）智慧無量，一切論議師不能壞**
>
> 是菩薩智慧無量，一切論議師不能窮盡，亦不能壞。
>
> **\$（四）外書無不盡知**
>
> 是菩薩得是無礙智，轉身受生時，一切五通仙人所有經書、呪術、智慧、技能，自\`712\`然悉知，所謂四韋陀，六鴦伽[^151]呪術，知日月五星[^152]經，原夢經，地動，鬼語、鳥語、獸[^153]語，四足獸，鬼著人語，國王相占豐儉[^154]，日月五星鬪相，醫藥，章，算數，卜，歌舞，伎樂──如是等工巧、技術、諸經盡知，明達過一切人及諸外道；亦不自高，亦不惱他；知是俗事，不為涅槃。
>
> **\$（五）為諸天說法，令住無上菩提**
>
> 是菩薩成就四無礙智故，色力光明殊於諸梵，諸梵恭敬愛樂尊重，心無所著；為如是等一切諸天所尊重恭敬，亦無所著，但生無常、苦、空、無我心。亦以神通發起諸天，令心渴仰而為說法，無盡無壞，斷除疑悔，令住（247b）阿耨多羅三藐三菩提。
>
> 是名摩訶衍中菩薩四無礙智力，能度眾生。
>
> **\$（參）結**
>
> 是名「四無礙智」義。

[^1]: （大智度論......五）十九字＝（大智度論卷第二十五釋初品中四無畏）十六字【元】，＝（大智度論卷第二十五釋初品中四無畏第四十）十九字【宋】，＝（大智度論卷第二十五釋初品中四無畏四無礙智）二十字【明】，＝（大智度論卷第二十五釋初品中四無畏第三十三）二十字【宮】，＝（大智度論卷第二十五釋菩薩四無所畏）十六字【石】。（大正25，241d，n.10）

[^2]: （1）參見Lamotte（1970, p.1567,
    n.1）：以下各經都有四無所畏：1、《增壹阿含經》卷19〈27
    等趣四諦品〉（大正2，645b26-c17）；2、《增壹阿含經》卷42〈46
    結禁品〉（大正2，776c21-777a2）；3、《摩訶般若波羅蜜經》卷5〈19
    廣乘品〉（大正8，255b23-c20）；4《大般若經》卷415（第二分）〈17
    念住等品〉（大正7，81a16-b20）。

    > （2）《大般若波羅蜜多經》卷415〈17
    > 念住等品〉：「\^復次，善現！菩薩摩訶薩大乘相者，謂四無所畏。云何為四？
    >
    > 善現！若無所得而為方便，自稱**我是正等覺者**，設有沙門、若婆羅門、若天魔梵、或餘世間，依法立難及令憶念，言**於是法非正等覺**，我於彼難正見無因。以於彼難見無因故，得安隱住無怖無畏，自稱我處大仙尊位，於大眾中正師子吼轉妙梵輪。其輪清淨正真無上，一切沙門、若婆羅門、若天魔梵、或餘世間，皆無有能如法轉者。是為第一。
    >
    > 善現！若無所得而為方便，自稱**我已永盡諸漏**，設有沙門、若婆羅門、若天魔梵、或餘世間，依法立難及令憶念，言**如是漏未得永盡**，我於彼難正見無因。......是為第二。
    >
    > 善現！若無所得而為方便，**為諸弟子說障道法**，設有沙門、若婆羅門、若天魔梵、或餘世間，依法立難及令憶念，言**習此法不能障道**，我於彼難正見無因。......是為第三。
    >
    > 善現！若無所得而為方便，**為諸弟子說盡苦道**，設有沙門、若婆羅門、若天魔梵、或餘世間，依法立難及令憶念，言**修此道不能盡苦**，我於彼難正見無因。......是為第四。
    >
    > 善現當知！是為菩薩摩訶薩大乘相。\^\^」（大正7，81a16-b20）

[^3]: （1）《思益梵天所問經》卷1〈4
    解諸法品〉：「\^當知是人為如牛王，能導大眾。\^\^」（大正15，40a1-2）

    > （2）《佛說無量壽經》卷2：「\^猶如牛王，無能勝故。猶如象王，善調伏故。如師子王，無所畏故。\^\^」（大正12，274a28-29）
    >
    > （3）《摩訶僧祇律》卷18：「\^世尊當中坐，威德特尊，巍巍無上；猶如牛王在牛群中，如師子王在眾獸中。\^\^」（大正22，370a13-14）

[^4]: 隨＝行【明】。（大正25，241d，n.11）

[^5]: 是＋（事）【宋】【元】【明】【宮】。（大正25，241d，n.14）

[^6]: 〔而〕－【宋】【元】【明】【宮】。（大正25，241d，n.15）

[^7]: 屎＋（或食稊稗）【宋】【元】【明】【宮】。（大正25，241d，n.17）

[^8]: 〔稊稗〕－【宋】【元】【明】【宮】【石】。（大正25，124d，n.18）

    > 稊稗（\^ㄊㄧˊ
    > ㄅㄞˋ\^\^）：一種形似穀的草。（《漢語大詞典》（八），p.96）

[^9]: 噏（\^ㄒㄧ\^\^）：同"吸"。（《漢語大字典》（一），p.685）

[^10]: 水衣：1.青苔，蒼苔。（《漢語大詞典》（五），p.860）

[^11]: ［唐］釋道世撰，《法苑珠林》卷79：「\^外道五熱炙身，不識心本（四面安火，上有日炙，身處其中，以苦求道）。\^\^」（大正53，871b23-24）

[^12]: 參見《大毘婆沙論》卷33：「\^諸外道妄執種種露形、自餓、臥灰、服氣、隨日而轉，或唯服水、噉菓、食糞，著糞掃衣、臥木礫石、投巖、赴火，行牛等行，以為真道。佛為遮彼，作如是言：彼是邪道，愚人所習；真道唯一，無別第二真道。\^\^」（大正27，172c18-23）

[^13]: 引致：引薦羅致，使之來。（《漢語大詞典》（四），p.94）

[^14]: 參見《佛說義足經》卷上《須陀利經》（大正4，176b12-177c19）。

[^15]: 弊人：卑鄙的人。（《漢語大詞典》（二），p.1318）

[^16]: 外道殺孫陀利女謗佛。（印順法師，《大智度論筆記》〔G002〕p.379）

    > 《孫陀利經》：「殺孫陀利謗佛」。（印順法師，《大智度論筆記》［H007］p.395）

[^17]: 了了：2.明白，清楚。（《漢語大詞典》（一），p.722）

[^18]: 參見《順正理論》卷75：「\^何緣諸佛無畏唯四？但由此量顯佛世尊自他圓德俱究竟故。謂初無畏顯佛世尊**自智圓德**，第二無畏顯佛世尊**自斷圓德**──此二顯佛**自利德滿**。為顯世尊利他圓德，是故復說後二無畏：第三無畏遮行邪道，第四無畏令趣正道。謂佛處處為諸弟子說障法令斷除，即是令修斷德方便；又於處處為諸弟子說出道令正行，即是令修智德方便──此二顯佛**利他德滿**。但由此四，隨其所應，顯佛自他智斷圓德至究竟故，唯立四種。\^\^」（大正29，748b26-c7）

[^19]: 參見Lamotte（1970, p.1574,
    n.1）：《雜阿毘曇心論》卷6（大正28，922c12-16）；《大毘婆沙論》卷31（大正27，159a24-26）；《順正理論》卷75（大正29，749a6-14）。

[^20]: 三無礙智：義無礙智、法無礙智、辭無礙智。

[^21]: 應辯無礙：即樂說無礙智。

[^22]: （義）＋無【元】【明】【石】。（大正25，242d，n.16）

[^23]: 參見《大毘婆沙論》卷31：「\^復次，**法、義**無礙解是力，**詞、辯**無礙解是無畏。復次，於法、義無礙解究竟明了是力，於詞、辯無礙解究竟明了是無畏。\^\^」（大正27，159b6-9）

[^24]: 四無所畏：釋名。（印順法師，《大智度論筆記》［C001］p.179）

[^25]: 將（\^ㄐㄧㄤˋ\^\^）御：統率。（《漢語大詞典》（七），p.811）

[^26]: 苦切：1.凄愴哀傷。2.懇切，迫切。（《漢語大詞典》（九），p.318）

[^27]: 目＋（揵）【石】。（大正25，242d，n.18）

[^28]: 一時驅遣目犍連等。（印順法師，《大智度論筆記》〔H025〕p.419）

    > 參見Lamotte（1970, p.1576, n.1）：《增壹阿含經》卷41〈45
    > 馬王品〉（大正2，770b14-c9）。

[^29]: 參見Lamotte（1970, p.1576,
    n.1）：菴跋咤（Ambaṭṭha）即阿摩晝，參見Dīgha（《長部》）, I,
    pp.87-110；《長阿含經》卷13《阿摩晝經》（大正1，82a6-88b7）。

[^30]: 長爪（Dīrghanakha），參見《大智度論》卷1（大正25，61b-62a）；《大智度論》卷11（大正25，137a-c）。

[^31]: 參見Lamotte（1970, p.1576, n.1）：薩遮祇尼揵（Satyaka
    Nirgranthīputra，薩遮祇尼揵子），參見《大智度論》卷26（大正25，251c10-21），《大智度論》卷90（大正25，699a9-15）。

[^32]: 參見Lamotte（1970, p.1576,
    n.1）：蜫盧坻，可能是蜫盧提迦（Pilotika），參見Majjhima, I,
    p.175；《中阿含經》卷26（146經）《象跡喻經》（大正1，656a）。

[^33]: 漚＝優【明】。（大正25，242d，n.2）

[^34]: 尼示＝匿大【明】。（大正25，242d，n.23）

[^35]: 波斯尼示王：即波斯匿王。參見《大智度論》卷3：「\^憍薩羅國主波斯匿王。\^\^」（大正25，77a16）《大智度論》卷27（大正25，261a18），《大智度論》卷58（大正25，470b15）。

    > 參見Lamotte（1970, p.1577,
    > n.1）：《根本說一切有部毘奈耶破僧事》卷9（大正24，142b19-143a19）。

[^36]: 頻婆娑羅王，參見《大智度論》卷2：「\^摩伽陀國王頻婆娑羅。\^\^」（大正25，73b20）

    > 另參見《大智度論》卷3（大正25，78a-b）；《中阿含經》卷11（62經）《頻鞞娑邏王迎佛經經》（大正1，497b-499a）。

[^37]: 《翻梵語》卷4：「\^栴陀婆殊提王（應栴施鉢剌樹多，亦云栴陀波周他。譯曰：栴陀者，惡性；鉢剌樹多者，明亦云華也）。\^\^」（大正54，1009a3-4）

[^38]: 優填王，參見《佛說優填王經》（大正12，70c5-72b11）。

[^39]: 《翻梵語》卷4：「\^迦羅婆利王（譯曰：自在語也）。\^\^」（大正54，1009a5）

[^40]: 梵＋（羅）【石】。（大正25，242d，n.25）

[^41]: 《翻梵語》卷4：「\^梵摩達王（應云：梵摩達多。譯曰：淨與）。\^\^」（大正54，1008c23）

[^42]: 波斯尼示王，頻婆娑羅王，旃陀波殊提王，優填王，弗迦羅婆利王，梵摩達王──為佛弟子。（印順法師，《大智度論筆記》〔H025〕p.419）

[^43]: 摩＋（論）【石】。（大正25，242d，n.26）

[^44]: 梵摩喻，參見《梵摩渝經》（大正1，883b7-886a21）。內容敘述婆羅門梵摩渝懷疑佛陀是否真具有三十二相，後見到佛陀之廣長舌相及陰馬藏相等，乃信服而歸依佛陀；又聽佛說法，而證得阿那含果。

[^45]: 《翻梵語》卷2：「\^弗迦羅婆利（應云弗迦羅婆底。譯曰：弗迦羅者，蓮華；婆底者，有）。\^\^」（大正54，999c9）

[^46]: 《翻梵語》卷6：「\^鳩羅檀陀（譯曰：鳩羅者，親，亦是姓；檀陀者，罰，亦云強）。\^\^」（大正54，1019a18）

[^47]: 梵摩喻，弗迦婆羅利，鳩羅檀陀婆羅門──為佛弟子。（印順法師，《大智度論筆記》〔H025〕p.419）

[^48]: 〔沙〕－【石】。（大正25，242d，n.27）

[^49]: 《翻梵語》卷7：「\^阿羅婆迦、鞞沙迦（譯曰：阿羅婆迦者，不斬；鞞沙迦者，一切）。\^\^」（大正54，1028a8）

[^50]: （1）《翻梵語》卷7：「\^阿波羅龍王（亦云阿波羅羅。譯曰：阿波羅羅者，無流延也）。\^\^」（大正54，1030b19）

    > （2）《翻梵語》卷7：「\^伊羅鉢多羅（亦云伊羅鉢。譯曰：伊羅者，香鉢；多羅者，葉）。\^\^」（大正54，1030c3）
    >
    > （3）參見Lamotte（1970, p.1580, n.5）：《佛本行集經》卷37-38〈41
    > 那羅陀出家品〉（大正3，825a18-831b9）；《五分律》卷15（大正22，106a14-107a11）；《四分律》卷32（大正22，791a6-792c15）；《根本說一切有部毘奈耶雜事》卷21（大正24，303a6-305a17）；《福蓋正行所集經》卷11（大正32，741b5-742a12）。

[^51]: 參見《雜阿含經》卷38（1077經）（大正2，280c-281c）；《增壹阿含經》卷31〈38
    力品〉（大正2，719b-722c）；《央掘魔羅經》（大正2，512b-544b）。

[^52]: 阿羅婆迦，鞞沙迦大鬼神──為佛弟子。（印順法師，《大智度論筆記》〔H025〕p.419）

[^53]: 眴（\^ㄕㄨㄣˋ\^\^）：2.看，眨眼。《楚辭‧九章‧懷沙》："眴兮杳杳，孔靜幽默。"王逸注："眴，視貌也。"
    洪興祖補注："眴，與'瞬'同。"（《漢語大詞典》（七），p.1204）

    > 瞬息：1.形容極短促的時間。晉
    > 陶潛《感士不遇賦》序："悲夫！寓形百年，而瞬息已盡；立行之難，而一城莫賞。"（《漢語大詞典》（七），p.1255）

[^54]: 《翻梵語》卷7：「\^毘摩質多（亦云鞞摩質帝隸，亦云毘摩質多羅。譯曰：種種疑也）。\^\^」（大正54，1028a3）

[^55]: 兵伍：古代軍隊編制，五人為伍，因以"兵伍"泛指軍隊。（《漢語大詞典》（二），p.91）

[^56]: 參見《中阿含經》卷15（70經）《轉輪王經》（大正1，520b-525a），《增壹阿含經》卷8〈17
    安般品〉（大正2，583a-584c）。

[^57]: 參見《般泥洹經》卷下（大正2，185c-186c）。

[^58]: 《翻梵語》卷4：「\^摩訶提婆王子（經曰：大天）。\^\^」（大正54，1010b4）

[^59]: 參見《修行本起經》卷2〈5
    出家品〉：「\^日王初出時，在於山頂上，是故慧明照一切諸群生。\^\^」（大正3，469b10-11）

[^60]: 參見Lamotte（1970, p.1584,
    n.2）：《大唐西域記》卷11（大正51，872a6）。

[^61]: 參見Lamotte（1970, p.1585,
    n.1）：《大唐西域記》卷11（大正51，871a11）。

[^62]: 參見印順法師，《初期大乘佛教之起源與開展》，p.421：「西元前248年前後，波斯的民族英雄安爾薩息（Arsakes），反抗希臘（及其文化）的統治，重建波斯人的王國，這就是中國史書中的安息。」

[^63]: 佛教廣大流行起來，在佛化的區域內，首先出現了佛教「中國」與「邊國」的分別。參見印順法師，《初期大乘佛教之起源與開展》〈佛教中國與邊地〉，pp.397-401。

    > 另參見印順法師，《永光集》〈佛教的中國與邊地〉，pp.80-84。

[^64]: 蹇（\^ㄐㄧㄢˇ\^\^）吃：口吃，言語不順利。（《漢語大詞典》（十），p.534）

[^65]: 脫＝說【宋】【元】【明】【宮】。（大正25，243d，n.14）

[^66]: 趣涅槃道一味。（印順法師，《大智度論筆記》［G004］p.380）

[^67]: ┌初無畏──┬**→**初後力

    > 十力與四無畏相攝 ┤二────┘

    │三────┬**→**中八力

    └四無畏──┘

    > （印順法師，《大智度論筆記》〔F011〕p.338）

[^68]: 言＋（四）【石】。（大正25，243d，n.17）

[^69]: 參見《俱舍論》卷27：「\^一、正等覺無畏，十智為性，猶如初力。二、漏永盡無畏，六、十智性，如第十力。三、說障法無畏，八智為性，如第二力。四、說出道無畏，九、十智性，如第七力。\^\^」（大正29，140c17-21）

    > 初力：處非處智力。第十力：漏盡智力。第二力：知業報力。第七力：知至處道力。

[^70]: 八力：知業報力，知定力，知根力，知欲力，知性力，知至處道力，知宿命力，淨天眼力。參見《大智度論》卷24（大正25，235c22-236a14）。

[^71]: 〔雖〕－【宋】【元】【明】【宮】。（大正25，243d，n.18）

[^72]: 能遍知。（印順法師，《大智度論筆記》［D024］p.272）

[^73]: 弊＋（扶掖反）夾註【石】。（大正25，243d，n.21）

[^74]: 弊迦蘭那（vyākaraṇa）：文法學，文法學派。

[^75]: 僧佉（sāṃkhya）：數論。

[^76]: 韋陀（veda）：吠陀。

[^77]: ［隋］吉藏著，《百論疏》卷1：「\^外道十八大經，亦云十八明處：四皮陀為四；復有六論，合四皮陀為十；復有八論，足為十八。

    > **四皮陀**者，一、荷力皮陀，明解脫法；二、冶受皮陀，明善道法；三、三摩皮陀，明欲塵法，謂一切婚嫁欲樂之事；四、阿闥皮陀，明呪術算數等法。本云皮陀，此間語訛故云**韋陀**。
    >
    > **六論**者，一、式叉論，釋六十四能法；二、**毘伽羅論，釋諸音聲法**；三、柯刺波論，釋諸天仙上古以來因緣名字；四、竪底（張理反）沙論，釋天文地理算數等法；五、闡陀論，釋作首盧迦法，佛弟子五通仙第說偈名首盧迦（強河反）；六、尼鹿多論，釋立一切物名因緣。
    >
    > 復有**八論**：一、肩亡婆論，簡擇諸法是非；二、那邪毘薩多論，明諸法道理；三、伊底呵婆論，明傳記宿世事；四、**僧佉論，解二十五諦**；五、課伽論，明攝心法──此兩論同釋解脫法──六、陀菟論，釋用兵杖法；七、楗闡婆論，釋音樂法；八、阿輸論，釋醫方。\^\^」（大正42，251a20-b8）

[^78]: 參見《雜阿含經》卷16（408經）：「\^有眾多比丘集於食堂，作如是論：或謂世間有常，或謂世間無常，世間有常無常，世間非有常非無常；世間有邊，世間無邊，世間有邊無邊，世間非有邊非無邊；是命是身，命異身異；如來死後有，如來死後無，如來死後有無，如來死後非有非無。\^\^」（大正2，109a28-b4）

[^79]: （1）印順法師，《佛法概論》，pp.127-128：

    > \^經中每說到天、魔、梵。**「天」即是四王天、忉利天、夜魔天、兜率天、他化天、他化自在天──六欲「天」**。這雖有**地居、空居**的差別，但都有彼此共同的器世界，有王臣父子等社會形態。**他化自在天有「魔」宮；以上即到達色界的「梵」天。**這大體是印度舊有的傳說：欲天是不離欲、不脫生死苦的，沒有超出魔的統轄。如能破魔得解脫，即還歸於梵，到達不死的地方。神格的大梵天，即稱為一切世界主。天、魔、梵的層次，契合於傳統婆羅門教的解說。佛法雖引用傳說，但不以婆羅門教所說的復歸於梵為究竟的，認為還在生死中。\^\^
    >
    > （2）案：六欲天中，四天王天在須彌山之半腰，忉利天在須彌山之頂，此二天名為地居天；夜摩天以上，稱為空居天。

[^80]: 魔：第六欲天，他化自在天。

[^81]: 阿梨沙（ārṣa）：安穩，仙尊位，聖主。

[^82]: 三漏。（印順法師，《大智度論筆記》〔J007〕p.496）

[^83]: 參見《中阿含經》卷2（10經）《漏盡經》：「\^有七斷漏、煩惱、憂慼法。云何為七？有漏從見斷，有漏從護斷，有漏從離斷，有漏從用斷，有漏從忍斷，有漏從除斷，有漏從思惟斷。\^\^」（大正1，432a10-13）

[^84]: 聚＝聖【元】【明】。（大正25，243d，n.26）

[^85]: 參見《持世經》卷3：「\^出世間五根，何等五？所謂：信根，精進根，念根，定根，慧根。\^\^」（大正14，659b6-7）

[^86]: 參見《長阿含經》卷8《眾集經》：「\^復有六法，謂六出要界：若比丘作是言：『我修**慈心**，更生瞋恚。』餘比丘語言：『汝勿作此言，勿謗如來，如來不作是說。欲使修慈解脫，更生瞋恚想，無有是處。佛言：除瞋恚已，然後得慈。』

    > 若比丘言：『我行**悲解脫**，生憎嫉心；行**喜解脫**，生憂惱心；行**捨解脫**，生憎愛心；行**無我行**，生狐疑心；行**無想行**，生眾亂想。』亦復如是。\^\^」（大正1，52a8-16）

[^87]: 意＝分【石】。（大正25，243d，n.27）

    > 參見《長阿含經》卷8：「\^復有七法，謂七覺意：念覺意、法覺意、精進覺意、喜覺意、猗覺意、定覺意、護覺意。\^\^」（大正1，52b7-9）

[^88]: 《大正藏》原缺「是」字，今依《高麗藏》補（第14冊，628b14）。

[^89]: 安立聖主住處。（印順法師，《大智度論筆記》［C001］p.179）

[^90]: （1）《雜阿含經》卷15（379經）：

    > \^爾時，世尊告五比丘：「**此苦聖諦**，本所未曾聞法，當正思惟時，生眼、智、明、覺。**此苦集，此苦滅，此苦滅道跡聖諦**，本所未曾聞法，當正思惟時，生眼、智、明、覺。
    >
    > 復次，**苦聖諦，知當復知**，本所未聞法，當正思惟時，生眼、智、明、覺。**苦集聖諦，已知當斷**，本所未曾聞法，當正思惟時，生眼、智、明、覺。復次，**此苦滅聖諦，已知當作證**，本所未聞法，當正思惟時，生眼、智、明、覺。復次，**此苦滅道跡聖諦，已知當修**，本所未曾聞法，當正思惟時，生眼、智、明、覺。
    >
    > 復次，比丘！**此苦聖諦，已知已知出**，所未聞法，當正思惟時，生眼、智、明、覺。復次，**此苦集聖諦，已知已斷出**，所未聞法，當正思惟時，生眼、智、明、覺。復次，**苦滅聖諦，已知已作證出**，所未聞法，當正思惟時，生眼、智、明、覺。復次，**苦滅道跡聖諦，已知已修出**，所未曾聞法，當正思惟時，生眼、智、明、覺。
    >
    > 諸比丘！我於此**四聖諦，三轉、十二行**，不生眼、智、明、覺者，我終不得於諸天、魔、梵，沙門、婆羅門，聞法眾中，為解脫，為出，為離，亦不自證得阿耨多羅三藐三菩提。我已於四聖諦、三轉、十二行，生眼、智、明、覺故，於諸天、魔、梵，沙門、婆羅門，聞法眾中，得出，得脫，自證得成阿耨多羅三藐三菩提。\^\^」（大正2，103c14-104a8）
    >
    > （2）另參見《佛說三轉法輪經》（大正2，504a7-b21）。
    >
    > （3）印順法師，《成佛之道》（增注本），pp.220-221。

[^91]: 《大正藏》原作「小」，今依《高麗藏》作「少」（第14冊，628c6）。

[^92]: 參見《雜阿含經》卷14（348經）：「\^世尊告諸比丘：如來成就十種力、得四無畏，**知先佛住處**，能轉梵輪，於大眾中震師子吼言：此有故彼有，此起故彼起，謂：緣無明行，廣說乃至純大苦聚集、純大苦聚滅。諸比丘！此是真實教法顯現，斷生死流，乃至其人悉善顯現。\^\^」（大正2，98a14-19）

[^93]: 八眾。（印順法師，《大智度論筆記》〔H001〕p.389）

[^94]: 獅子吼喻。（印順法師，《大智度論筆記》〔D003〕p.243）

[^95]: 頰（\^ㄐㄧㄚˊ\^\^）：1.臉的兩側從眼到下頜部分。（《漢語大詞典》（十二），p.311）

[^96]: 髦（\^ㄇㄠˊ\^\^）髮：頭髮。髦，通" 毛
    "。（《漢語大詞典》（十二），p.732）

[^97]: 修：12.長，高。指空間距離大。（《漢語大詞典》（一），p.1370）

[^98]: 偃（\^ㄧㄢˇ\^\^）：1.仰臥，安臥。2.倒伏。（《漢語大詞典》（一），p.1532）

[^99]: 頻伸＝嚬呻【元】【明】。（大正25，244d，n.3）

    > 頻伸：亦作"頻呻"。欠伸。打呵欠，伸懶腰。《禮記‧少儀》"君子欠伸"漢鄭玄注："以此皆解惓之狀。伸，頻伸也。"陸德明釋文："頻，本又作嚬。"（《漢語大詞典》（十二），p.313）

[^100]: 扣（\^ㄎㄡˋ\^\^）：1.同" 叩
    "。敲擊。（《漢語大詞典》（六），p.341）

[^101]: （1）厩（\^ㄐㄧㄡˋ\^\^）：同" 廄
    "。（《漢語大字典》（一），p.75）

    > （2）廄：1.馬房。2.泛指牲口棚。（《漢語大詞典》（三），p.1253）

[^102]: 鎖：1.以鐵環相勾連而成的鏈子。（《漢語大詞典》（十一），p.1366）

[^103]: （1）《中阿含經》卷2（86經）《說處經》：「\^阿難！我本為汝說四聖種：比丘、比丘尼者，**得麁素衣而知止足**，非為衣故求滿其意。若未得衣，不憂悒、不啼泣、不搥胸、不癡惑；若得衣者，不染不著、不欲不貪、不觸不計，見災患、知出要而用衣──如此事利不懈怠而正知者，是謂比丘、比丘尼正[住舊聖種]{.underline}。如是**食、住處，欲斷樂斷、欲修樂修**，彼因欲斷樂斷、欲修樂修故，不自貴、不賤他──如此事利不懈怠而正知者，是謂比丘、比丘尼正住舊聖種。\^\^」（大正1，563b27-c8）

    > （2）《眾事分阿毘曇論》卷4：「\^四聖種：謂隨乞得衣知足聖種，謂隨乞得食知足聖種，謂隨得眠臥具等知足聖種，謂樂閑靜樂修聖種。\^\^」（大正26，645a28-b2）
    >
    > （3）四聖種：隨所得衣服喜足，隨所得飲食喜足，隨所得房舍喜足，欲斷樂斷，欲修樂修。

[^104]: 濬（\^ㄐㄩㄣˋ\^\^）：3.深。《書‧舜典》："濬哲文明。"孔傳："濬，深；哲，智也。"（《漢語大詞典》（六），p.185）

[^105]: 頤（\^ㄧˊ\^\^）：1.指口腔的下部，俗稱下巴。（《漢語大詞典》（十二），p.293）

[^106]: 《集異門足論》卷6：「\^三示導者：一、神變示導，二、記心示導，三、教誡示導。\^\^」（大正26，389b17-18）

[^107]: 人師子與獅吼之異。（印順法師，《大智度論筆記》〔D003〕p.244）

[^108]: 展＝畏【宋】【元】【明】【宮】【石】。（大正25，244d，n.16）

    > 展：3.寬延，推遲。《史記‧酷吏列傳》："令冬月益展一月，足吾事矣！。"（《漢語大詞典》（四），p.42）

[^109]: 轉梵輪。（印順法師，《大智度論筆記》［C001］p.179）

[^110]: 轂（\^ㄍㄨˇ\^\^）：1.車輪的中心部位，周圍與車輻的一端相接，中有圓孔，用以插軸。（《漢語大詞典》（六），p.1509）

[^111]: 輞（\^ㄨㄤˇ\^\^）：1.車輪的外框。（《漢語大詞典》（九），p.1287）

[^112]: 輪＝輞【宋】【元】【明】【宮】。（大正25，244d，n.17）

[^113]: 榍（\^ㄒㄧㄝˋ\^\^）：一端粗一端銳的小木楔，插進榫縫中使接榫固定。（《漢語大詞典》（四），p.1237）

[^114]: 〔輪〕－【宋】【元】【明】【宮】。（大正25，244d，n.19）

[^115]: 節解：4.剖開竹節，喻順利無阻。（《漢語大詞典》（八），p.1183）

[^116]: 豐溢：富足有餘。南朝梁慧皎《高僧傳‧譯經中‧魏天竺僧佛陀》："由使造者彌山，而僧廩豐溢。"（《漢語大詞典》（九），p.1360）

[^117]: 軍容：1.指軍隊和軍人的禮儀法度、風紀陣威和武器裝備。（《漢語大詞典》（九），p.1209）

[^118]: 《大正藏》原作「轉轉聖王」，今依《高麗藏》作「轉輪聖王」（第14冊，630b11）。

[^119]: 在：21.通"載"。《國語‧周語上》："今三川實震，是陽失其所而鎮陰也。陽失而在陰，川源必塞；源塞，國必亡。"俞樾《群經平議‧國語一》："'在'、'載'古得通用，陽失而載陰，謂陽在陰下以陽載陰也。"（《漢語大詞典》（二），p.1008）

[^120]: 參見《佛說三轉法輪經》（大正2，504a6-b22）。

[^121]: 四無畏性。（印順法師，《大智度論筆記》［C001］p.179）

[^122]: 〔門〕－【宋】【元】【明】【宮】。（大正25，245d，n.6）

[^123]: 四無所畏：次第，三說。（印順法師，《大智度論筆記》［C001］p.179）

[^124]: 不可得空于諸法無所礙。（印順法師，《大智度論筆記》〔C023〕p.225）

[^125]: 不可得空不礙諸法，因此空故，說一切法，隨機分別不可取相。（印順法師，《大智度論筆記》〔D015〕p.259）

[^126]: 虛空：無所有而一切依于長成。（印順法師，《大智度論筆記》〔C005〕p.189）

[^127]: （1）參見《中論》卷4〈24
    觀四諦品〉：「\^以有空義故，一切法得成；若無空義者，一切則不成。\^\^」（大正30，33a22-23）

    > （2）空則法成，不空則失。（印順法師，《大智度論筆記》〔D015〕p.258）

[^128]: 參見《中論》卷4〈24
    觀四諦品〉：「\^若破於空義，即應無所作，無作而有作，不作名作者。\^\^」（大正30，34b18-19）

[^129]: 參見《中論》卷3〈18
    觀法品〉：「\^諸法實相中，無我無非我；諸法實相者，心行言語斷，無生亦無滅，寂滅如涅槃。\^\^」（大正30，24a2-4）

[^130]: 惠＝慧【宋】【元】【明】【宮】。（大正25，246d，n.1）

[^131]: 中邊：菩薩（十力之一）除二邊隨十二因緣行。（印順法師，《大智度論筆記》〔D015〕p.258）

[^132]: 菩薩十力，參見《自在王菩薩經》卷下（大正13，932c13-27），《奮迅王問經》卷下（大正13，945b8-25）《除蓋障菩薩所問經》卷7（大正14，722b7-11），《首楞嚴三昧經》卷下（大正15，643a24-b3），《佛說寶雨經》卷4（大正16，301b14-17）。

[^133]: （1）參見《大智度論》卷5：「\^問曰：何等為菩薩四無所畏？答曰：一者、一切聞能持故，得諸陀羅尼故，常憶念不忘故，眾中說法無所畏故。二者、知一切眾生欲解脫因緣、諸根利鈍，隨其所應而為說法故，菩薩在大眾中說法無所畏。三者、不見若東方南西北方、四維、上下，有來難問，令我不能如法答者------不見如是少許相故，於眾中說法無所畏。四者、一切眾生聽受問難，隨意如法答，能巧斷一切眾生疑故。菩薩在大眾中說法無所畏。\^\^」（大正25，99b1-10）

    > （2）菩薩說法四無所畏：1、於法不忘失，2、隨機應量失〔案：疑為「隨機應量說」之筆誤〕，3、非他所能難，4、巧答斷他疑。（印順法師，《大智度論筆記》〔A023〕p.44）

[^134]: 菩薩四無所畏，參見《自在王菩薩經》卷下（大正13，932c27-933a7），《奮迅王問經》卷下（大正13，945b26-c10），《除蓋障菩薩所問經》卷7（大正14，722b11-19），《佛說寶雨經》卷4（大正16，301b17-25）。

[^135]: 參見《大毘婆沙論》卷180（大正27，904a8-23），《俱舍論》卷27（大正29，142a22-28），《順正理論》卷76（大正29，751a2-b8），《顯宗論》卷37（大正29，959a15-c22）。

[^136]: 相＋（地）【宋】【元】【明】【宮】。（大正25，246d，n.2）

[^137]: 四＋（等）【石】。（大正25，246d，n.3）

[^138]: 離名，義不可得。（印順法師，《大智度論筆記》〔E007〕p.298）

[^139]: （1）「第二、第三無礙智，在欲界及梵天上」：因為第二法無礙智及第三辭無礙智含有語、辭，有尋有伺，故在欲界及梵天上；若二禪以上無尋無伺，即沒有法無礙智及辭無礙智。

    > （2）參見《大毘婆沙論》卷180：「\^地者，**法無礙解**，有說在二地，謂欲界、初靜慮；有說在五地，謂欲界、四靜慮；有說在七地，謂欲界、未至、靜慮中間及四靜慮。**義、辯二無礙解**，有漏者，在十一地，謂欲界、未至、靜慮中間、四靜慮、四無色；無漏者，在九地，謂未至、靜慮中間、四靜慮、三無色；**詞無礙解**在二地，謂欲界、初靜慮。\^\^」（大正27，904a25-b2）

[^140]: 參見《大毘婆沙論》卷180：「\^智者，**法、詞二無礙解**：世俗智。\^\^」（大正27，904b14-15）

[^141]: 參見《大毘婆沙論》卷180：「\^**義無礙解**，諸有欲令唯涅槃是勝義者，有說六智性，謂法智、類智、世俗智、滅智、盡智、無生智；有說四智性，除盡無生，無礙解是見性故。

    > 諸有欲令一切法皆是勝義者，**有說十智性**；有說八智性，除盡、無生智。\^\^」（大正27，904b15-20）

[^142]: 參見《大毘婆沙論》卷180：「\^**辯無礙解**，有說**九智性，除滅智**；有說七智性，又除盡、無生智；有說六智性，謂法智、類智、世俗智、道智、盡智、無生智；有說四智性，又除盡、無生智。\^\^」（大正27，904b20-23）

[^143]: 菩薩四無礙智，參見《大方廣佛華嚴經》卷26（大正9，568c16-569a29），《大般涅槃經》卷17（大正12，462c22-463c9）。

[^144]: 義、名，語無異。（印順法師，《大智度論筆記》〔E007〕p.298）

[^145]: 語有種種。（印順法師，《大智度論筆記》〔E007〕p.298）

[^146]: ┌1、於一字一語一法中說一切字一切法一切語，無不真實、無不利益。

    │2、隨機為說十二部經

    │3、隨機為各各說諸善根

    > 菩薩樂說無礙智 ┤4、隨機說八萬四千法治八萬四千煩惱
    >
    > │5、莊嚴說法不壞法相
    >
    > │6、或隱身不現，用毛孔說法
    >
    > └7、外書無不盡知
    >
    > （印順法師，《大智度論筆記》〔F011〕p.338）

[^147]: 那＋（尼陀那）【明】。（大正25，246d，n.7）

[^148]: 案：《大正藏》無「尼陀那」三字，今依【明】增補（參上注），以足十二分教之數。

[^149]: 頞＝頗【宋】【宮】。（大正25，246d，n.8）

[^150]: （1）十二部經、梵語。（印順法師，《大智度論筆記》［J001］p.489）

    > （2）參見《雜阿含經》卷41（1138經）（大正2，300c5-8）。
    >
    > （3）《大毘婆沙論》卷1：「\^一、契經，二、應頌，三、記別，四、諷頌，五、自說，六、緣起，七、譬喻，八、本事，九、本生，十、方廣，十一、希法，十二、論議。\^\^」（大正27，2a20-22）

[^151]: 《翻梵語》卷3：「\^央伽國，舊譯曰又云鴦伽，謂體。聲論者云：外國音，應言鴦伽毘屣耶──鴦伽翻為分，毘屣耶翻為國，謂分國，亦云身國。\^\^」（大正54，1006c4-6）

[^152]: （1）［唐］智儼述，《大方廣佛華嚴經搜玄分齊通智方軌》卷3：「\^東方歲星，南方熒^※^，或西方太白，北方辰星，中有鎮星，以為五星。\^\^」（大正35，60b2-4）

    > ※案：《大正藏》原作「瑩」，今依《高麗藏》作「熒」（第47冊，42c20），指熒惑星。
    >
    > （2）熒惑：1.古指火星。因隱現不定，令人迷惑，故名。《呂氏春秋‧制樂》："熒惑在心。"高誘注："熒惑，五星之一，火之精也。"（《漢語大詞典》（七），p.216）

[^153]: 獸＝手【宋】【元】【明】【宮】。（大正25，247d，n.3）

[^154]: 儉（\^ㄐㄧㄢˇ\^\^）：5.歉收。（《漢語大詞典》（一），p.1693）
