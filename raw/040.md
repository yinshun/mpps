\`1137\`慧日佛學班第06期

**《大智度論》卷40**

**〈釋往生品第四之下〉**

**（大正25，348c9-354a28）**

釋厚觀（2009.05.16）

> **\$\$（参拾柒）第三十七類菩薩：菩薩住般若，淨五眼**（承上卷39）
>
> **\$\$一、總標：行般若時淨五眼**
>
> **\$\$二、別釋**
>
> **\$\$（一）肉眼淨**（承上卷39）
>
> **\$\$（二）天眼淨**（承上卷39）
>
> **\$\$（三）慧眼淨**（承上卷39）
>
> **\$（四）法眼淨**（承上卷40）
>
> \^【**經**】舍利弗白[^1]言：「世尊！云何菩薩摩訶薩法眼淨？」\^\^
>
> **\$1、菩薩法眼，知聲聞、辟支佛道**（印順法師，《大智度論筆記》［A053］p.91）
>
> \^佛告舍利弗：「菩薩摩訶薩以法眼知是人**隨信行**、是人**隨法行**[^2]、是人**無相行**[^3]，是人\`1138\`行**空解脫門**、是人行**無相解脫門**、是人行**無作解脫門**，得**五根**，得五根故得**無間三昧**，得無間三昧故得解脫智，得解脫智故**斷**[^4]**三結**──有眾見、疑、齋戒取，是人名為須陀洹；是人得思惟道，薄婬、恚、癡，當得斯陀含；增進思惟道，斷婬、恚[^5]，得[^6]阿那含；增進思惟道，斷色染、無色染、無明、慢、掉，得阿羅漢。是人行空、無相、無作解脫門，得五根，得五根故得無間三昧，得無間三昧故得解脫智，得解脫智故知所有集法皆是滅法，作辟支佛──是為菩薩[^7]法眼淨。\^\^
>
> **\$2、知菩薩種種道**（印順法師，《大智度論筆記》［A053］p.91）
>
> **\$※ 知「行六度乃至不墮二乘」**
>
> \^復次，舍利弗！菩薩摩訶薩知是菩薩初發意行檀波羅蜜乃至行般若波羅蜜，成就**信根、精進根**，善根純厚；用方便力故，為眾生受身──若（349a）生剎利大姓，若生婆羅門大姓，若生居士大家；若生四天王天處乃至他化自在天處；是菩薩於其中住，成就眾生，隨其所樂，皆給施之；亦淨佛世界，值遇諸佛，供養、恭敬、尊重、讚歎，乃至阿耨多羅三藐三菩提，亦不墮聲聞、辟支佛地[^8]──是為菩薩摩訶薩法眼淨。\^\^
>
> **\$※ 知「退不退乃至有魔無魔」**
>
> \^復次，舍利弗！菩薩摩訶薩如[^9]是^（1）^知是菩薩於阿耨多羅三藐三菩提退、知是菩薩於阿耨多羅三藐三菩提不退，^（2）^知是菩薩受阿耨多羅三藐三菩提記、知是菩薩未受阿耨多羅三藐三菩提記，^（3）^知是菩薩到阿鞞跋致地、知是菩薩未到阿鞞跋致地，^（4）^知是菩薩具足神通、知是菩薩未具足神通；知是菩薩已具足神通，飛到十方如恒河沙等世界，見諸佛供養恭敬，尊重讚歎；^（5）^知是菩薩未得神通、當得神通；^（6）^知[^10]是菩薩當淨佛世界、未[^11]淨佛世界，^（7）^是[^12]菩薩成就眾生、未成就眾生，^（8）^是菩薩為諸佛所稱譽、所不稱譽，^（9）^是菩薩親近諸佛、不親近佛，^（10）^是菩薩壽命有量、壽命無量，^（11）^是菩薩得佛時，比丘眾有量、比丘眾無量；^（12）^是菩薩得阿耨多羅三藐三菩提時，以菩薩為僧、不以菩薩為僧；^（13）^是菩薩當修苦行難行、不修苦行難行，^（14）^是菩薩一生補處、未一生補處，^（15）^是菩薩受最後身、未受最後身，^（16）^是菩薩能坐道場、不能坐道場，^（17）^是菩薩有魔、無魔。如是，舍利弗！是為\`1139\`菩薩摩訶薩法眼淨。\^\^」
>
> 【**論**】釋曰：
>
> **\$（1）次第學法眼**（印順法師，《大智度論筆記》［A053］p.91）
>
> 菩薩摩訶薩初發心時，以**肉眼**見世界眾生，受諸苦患，心生慈愍；學諸禪定，修得五通，以**天眼**遍見六道中眾生受種種身心苦，益加憐（349b）愍故[^13]，求**慧眼**以救濟之。得是[慧眼]{.underline}已，見眾生心相種種不同，云何令眾生得是實法，故求**法眼──**引導眾生令入法中，故名「法眼」。
>
> **\$（2）知二乘道──小乘行位：行證斷**（印順法師，《大智度論筆記》［A055］p.93）
>
> **\$A、釋「**\^**隨信行、隨法行、無相行**\^\^**」**（印順法師，《大智度論筆記》［A055］p.93）
>
> 所謂是人隨信行，是人隨法行，初入無漏道。
>
> 鈍根者，名隨信行，是人初依信力故得道，名為隨信行。
>
> 利根者，名隨法行，是人分別諸法故得道，是名隨法行。
>
> 是二人，十五心中亦名為無相行。
>
> 過是已往，或名須陀洹，或名斯陀含，或名阿那含。
>
> 十五心中疾速，無人能取其相者，故名無相。[^14]
>
> **\$B、釋「**\^**三解脫門**\^\^**」**[^15]
>
> 有人無始世界來，性常質直，好樂實事者；有人好行捨離者；有人世世常好善寂者。
>
> 好實者，用空解脫門得道，以諸實中空為第一故。
>
> 好行捨者，行無作解脫門得道。
>
> 好善寂者，行無相解脫門得道。
>
> **\$C、釋「**\^**得五根**\^\^**」**
>
> 問曰：何以說「得五根[^16]」？
>
> 答曰：有人言：一切聖道名為五根，五根成立故。八根雖皆是善[^17]，而三無漏根無有別異，[^18]以是故但說五根。
>
> **\$\`1140\`D、釋「得無間三昧故得解脫智，得解脫智故斷三結，名為須陀洹」**
>
> **\$（A）釋「**\^**得無間三昧，得解脫智**\^\^**」**
>
> 取果時相應三昧，名無間三昧；得是三昧已，得解脫智，以是解脫智斷三結，得果證。[^19]
>
> **\$（B）釋「**\^**斷三結**\^\^**」**
>
> **\$a、有眾見**
>
> 「有眾見」[^20]者，於五受眾中，生我若我所。
>
> **\$b、疑**
>
> 「疑」者，於三寶、四諦中不信。
>
> **\$c、齋戒取**
>
> 「齋戒取」[^21]者，九十六種外道法中，取是法，望得苦解脫。
>
> **\$※ 因論生論：見惑有十，何故但說三結，不說餘七**[^22]
>
> 問曰：見諦所斷十結[^23]，得須陀洹果，何以故但說三、不說七？
>
> 答曰：若說有眾見，已說一切見結，如經說「有眾見為六十二見根本」[^24]故。若人著我，復思惟：我為是常？為是無常？
>
> 若謂**無常**，**墮斷滅**中而生「邪見」，無有罪福。
>
> 若謂為**常**，**墮常見**中而生「齋戒取」；（349c）計望得道，或修後世福德樂──欲得此二事故取戒。
>
> 求苦樂因緣故，謂天所作，便[^25]生「見取」。
>
> 若說「有眾見」，則攝是二見──「邊見」、「邪見」。
>
> 若說「齋戒取」，已說「見取」。
>
> 餘四結[^26]未拔根本，故不說。
>
> \`1141\`是十結於三界四諦所斷，分別有八十八。[^27]
>
> **\$E、二乘聖果**
>
> 「須陀洹乃至辟支佛」，分別聲聞、辟支佛道，如先說。[^28]
>
> **\$（3）知菩薩行道**
>
> 菩薩法眼有二種[^29]：一者、分別知聲聞、辟支佛方便得道門，二者、知菩薩方便行[^30]道門。聲聞、辟支佛事[^31]先已處處說，今當分別菩薩法。
>
> **\$A、釋「成就信根、精進根，用方便力故，為眾生受生」**
>
> 若菩薩知是菩薩深行六波羅蜜，薄諸煩惱故，用信根、精進根及方便，為度眾生故受身。是菩薩生死肉身，未得法性神通法身，[^32]以是故不說三根[^33]，未離欲故。
>
> 今世行布施功德，信根、精進根，後世生剎利大姓乃至他化自在天──先知因，後知果。
>
> **\$B、釋「退不退乃至有魔無魔」**
>
> **\$（A）退、不退」**
>
> 復次，「是菩薩不退」者，如先說「不退轉相」，[^34]亦如後〈阿鞞跋致品〉[^35]中說；與此相違，名為「退」。
>
> **\$（B）受記、未受記**
>
> 不退菩薩有二種：一者、受記，二者、未受記。[^36]如《首楞嚴三昧》四種受記中\`1142\`說。[^37]
>
> **\$（C）具足神通、不具足神通**
>
> 「\^具足神通\^\^」者，於十方恒河沙世界中，一時能變化無量身，供養諸佛、聽法，說法度眾生。如[^38]是等，除佛無能及者，是為**末後身菩薩**；與此相違者，名「\^不具足\^\^」。
>
> 復次，各各自地中無所少，名為「\^具足\^\^」；各各地中未成就，是「\^不具足\^\^」。
>
> **\$（D）得神通、未得神通**[^39]
>
> 「\^得神通\^\^」有二種：有用者，有[^40]不用者。
>
> 「\^未得神通\^\^」者，有菩薩新發意故，未得神通；或未離欲故、懈怠心故、行餘法故，是為「\^未得\^\^」。
>
> 與上相違，是為「\^得\^\^」。[^41]
>
> **\$（E）淨佛世界、未淨佛世界**
>
> 「\^淨佛世界，未淨世界\^\^」，如先說。[^42]
>
> **\$（F）成就眾生、未成就眾生**[^43]
>
> 「\^成就眾生\^\^」者有二種：有先自成（350a）功德，然後度眾生者；有先成就眾生，後自成功德者。[^44]
>
> 如寶華佛欲涅槃時，觀二菩薩心，所謂彌勒、釋迦文菩薩。彌勒菩薩自功德成就，弟子未成就；釋迦文菩薩弟子成就，自身未成就。成就[^45]多人難，自成則易。作是念已，入雪山谷寶窟中，身放光明。是時釋迦文菩薩見佛，其心清淨，一足立，七日七夜，以一偈讚佛；以是因緣故，超越九劫。[^46]如是等，知成就眾生、不成就眾生者。
>
> **\$\`1143\`（G）諸佛稱譽、諸佛不稱譽**
>
> 「\^諸佛稱譽\^\^」，如先說；[^47]與此相違，名為「\^不稱譽\^\^」。
>
> **\$（H）是否親近諸佛，壽命有量無量，比丘僧有量無量，是否以菩薩為僧，修不修苦行難行**
>
> \^「親近諸佛」[^48]、「無量壽命[^49]」[^50]、「無量比丘僧、純菩薩為僧」[^51]、「不修苦行」\^\^[^52]，如〈初品〉末說。
>
> **\$（I）一生補處、未一生補處**
>
> 「\^一生補處\^\^」者，或以相知者，如阿私陀仙人觀其身相，知今世成佛。[^53]珊若婆羅門見乳糜，知今日成佛者應食。如遍吉菩薩[^54]、觀世音菩薩、文殊師利菩薩等，見是菩薩如諸佛相，知當成佛。如是等。
>
> **\$（J）坐道場、不能坐道場**
>
> 「\^坐道場\^\^」者，有菩薩見菩薩行處，地下有金剛地持是菩薩；又見天龍鬼神持種種供養具，送至道場，如是等，知坐道場。
>
> **\$（K）有魔、無魔**
>
> 「\^有魔\^\^」者，宿世遮他行道及種種求佛道因緣，不喜行慈，好行空等餘法──如是等因緣，以宿世破他行道，故有魔破壞。
>
> **\$※ 因論生論------何以末後身菩薩受惡業報，有魔來壞**
>
> 問曰：云何末後身菩薩受惡業報、為[^55]魔來壞？
>
> 答曰：菩薩以種種門入佛道──或從悲門，或從精進、智慧門入佛道。
>
> 是菩薩行精進、智慧門，不行悲心，好行精進、智慧故。譬如貴人，雖有種種好衣，或時著一，餘者不著；菩薩亦如是，修種種行以求佛道，或行精進、智慧道，**息慈悲心**。[^56]
>
> **破行道者**，增上慢故。
>
> 諸長壽天、龍、鬼神不（350b）識方便者，見作惡行因緣，若不受報，生斷滅見，是故佛現受報。
>
> 是故雖無罪因緣實魔來，以方便力故現有魔。[^57]
>
> **\$\`1144\`（4）結**
>
> 如是等一切聲聞、辟支佛、諸[^58]菩薩種種方便門，令眾生入道，是名「法眼淨」。
>
> \^【**經**】\^\^
>
> **\$（五）佛眼淨**
>
> \^舍利弗白佛言：「世尊！云何菩薩摩訶薩佛眼淨？」
>
> 佛告舍利弗：「有菩薩摩訶薩求佛道心，次第入如金剛三昧，得一切種智。爾時，成就十力、四無所畏、四無礙智、十八不共法、大慈大悲。是菩薩摩訶薩用一切種[^59]，一切法中，**無法不見，無法不聞，無法不知，無法不識**。舍利弗！是為菩薩摩訶薩得阿耨多羅三藐三菩提時佛眼淨。\^\^
>
> **\$（六）結成**
>
> \^如是，舍利弗！菩薩摩訶薩欲得五眼，當學六波羅蜜。何以故？舍利弗！是六[^60]波羅蜜中，攝一切善法──若聲聞法、辟支佛法、菩薩法、佛法。[^61]
>
> 舍利弗！若有實語，能攝一切善法者，般若波羅蜜是。[^62]
>
> 舍利弗！般若波羅蜜能生五眼，菩薩學五眼者，得阿耨多羅三藐三菩提。\^\^[^63]
>
> 【**論**】釋曰：
>
> **\$1、佛眼**（印順法師，《大智度論筆記》［A053］p.91）
>
> **\$（1）出體**（印順法師，《大智度論筆記》［A053］p.91）
>
> 菩薩住十地中，具足六波羅蜜乃至一切種智。菩薩入如金剛三昧，破諸煩惱習，即時得諸佛無礙解脫，即生佛眼，所謂一切種智、十力、四無所畏、四無礙智乃至大慈大悲等諸功德，[^64]是名「佛眼」。
>
> **\$※ 因論生論：見物、智慧為眼相，云何大慈悲等亦名為「眼」**
>
> 問曰：智慧、見物是眼相，云何大慈悲等名為「眼」？
>
> 答曰：
>
> **\$A、與慧眼相應故，通名為眼**
>
> 諸功德皆與慧眼相應故，通名為眼。
>
> **\$B、慈悲與畢竟空慧相應故，亦名為眼**
>
> 復次，慈悲心有三種：眾生緣、法緣、無緣。[^65]
>
> \`1145\`凡夫人，眾生緣；聲聞、辟支佛及菩薩，初眾生緣，後法緣；諸佛善修行畢竟空，故名為無緣[^66]──是故慈悲亦名佛眼。
>
> **\$（2）出用**（印順法師，《大智度論筆記》［A053］p.91）
>
> **\$A、佛眼無法不見、無法不聞、無法不知、無法不識**
>
> 已說佛眼，今說佛眼所用：是眼無（350c）法不見、不聞、不知、不識。
>
> **\$B、一切菩薩皆不及佛**
>
> 復次，有人謂：「十住菩薩與佛無有差別，如遍吉、文殊師利、觀世音等，具足佛十力功德等而不作佛，為廣度眾生故。」是故生疑。以是故說佛眼相──十方眾生及諸法中，無不見、無不聞。是諸菩薩，於餘菩薩為大，比於佛不能遍知；如月光明雖大，於日則不現。[^67]
>
> **\$（3）釋疑**
>
> **\$A、眼應以「見」為用，云何說「聞」**
>
> 問曰：眼為見相，云何說「聞」？
>
> 答曰：眾生智慧，從六情生，知六塵。人謂佛有所不聞，如外經書中言[^68]或有所不聞；是故佛智慧無所不聞。
>
> 又耳識因緣生智慧，智慧所知[^69]，言「無法不聞」。
>
> **\$B、「眼等六識」配對「見聞覺識」四分**[^70]
>
> 問曰：何以故三識所知合為一，三識所知別為三──眼名為「見」，耳名為「聞」，意知名為「識」，鼻、舌、身識名為「覺」？
>
> 答曰：
>
> **\$（A）約助道法多寡說**
>
> 是三識[^71]助道法多，是故別說；餘三識[^72]不爾，是故合說。
>
> **\$（B）約知世間、知出世間說**
>
> 是三識[^73]但知世間事，是故合為一；餘三[^74]亦知世間，亦知出世間，是故別說。
>
> **\$（C）約緣善、不善、無記說**
>
> 復次，是三識[^75]但緣無記法；餘三識[^76]或緣善，或緣不善，或緣無記。
>
> **\$\`1146\`（D）約生三乘因緣說**
>
> 復次，是三識[^77]能生三乘因緣，如眼見佛及佛弟子，耳聞法，心籌量、正憶念。如是等種種差別，以是故，六識所知事分為四分。
>
> **\$（4）五眼具缺、見不見**（印順法師，《大智度論筆記》［A053］p.91）
>
> 一切種智者，
>
> **\$A、若具前四眼不名「無法不見聞覺識」**
>
> **\$（A）具一眼**
>
> ^（1）^如人眼見近不見遠，見內[^78]不見外[^79]，見麁不見細，見東不見西，見此不見彼，見和合不見散，見生時不見滅[^80]。
>
> **肉眼見**，天眼不見：眼根成就，未離欲凡夫人故無天眼。
>
> ^（2）^**天眼見**，慧眼不見：凡夫人得天眼神通故無慧眼。
>
> ^（3）^**慧眼見**，法眼不見：未離欲聲聞聖人，不知種種度眾生道故無法眼。
>
> ^（4）^**法眼見**，佛眼不見：菩薩得道種（351a）智，知種種度眾生道，未成佛故無佛眼。
>
> **\$（B）具二眼**
>
> 復次，
>
> ^（1）^**肉眼、天眼見**，慧眼、法眼、佛眼不見：凡夫人眼根成就，得天眼神通故，無慧眼、法眼、佛眼。
>
> ^（2）^**肉眼、慧眼見**，法眼、佛眼不見：眼根成就聲聞聖人；不知種種度眾生道故無法眼，聲聞人故無佛眼。
>
> ^（3）^**肉眼、法眼見**，佛眼不見：初得無生忍、未受法性生身菩薩，得道種智；未成佛故無佛眼。
>
> ^（4）^**天眼、慧眼見**，法眼、佛眼不見：離欲聲聞聖人得天眼神通；非菩薩故無道種智，無道種智故無法眼，聲聞人故無佛眼。
>
> ^（5）^**天眼、法眼見**，佛眼不見：得菩薩神通，知種種度眾生道；未成佛故無佛眼。
>
> ^（6）^**慧眼、法眼見**，佛眼不見：菩薩得無生法忍，得無生法忍已，能觀一切眾生得道因緣，以種種道而度脫之；未成佛故無佛眼。
>
> **\$（C）具三眼**
>
> 復次，
>
> ^（1）^**肉眼、天眼、慧眼見**，法眼、佛眼不見：眼根成就聲聞聖人得天眼神通；無道種智故無法眼，聲聞人故無佛眼。
>
> ^（2）^**天眼、慧眼、法眼見**，佛眼不見：法性生身菩薩，具六神通，以種種道度眾生；未成佛故無佛眼。
>
> **\$\`1147\`（D）具四眼**
>
> 復次，**肉眼、天眼、慧眼、法眼見**，佛眼不見：初得無生法忍菩薩，未捨肉身，得菩薩神通，無生法忍、道種智具足；未成佛故無佛眼。
>
> 如是等，不名「無法不見聞覺識」。
>
> **\$B、具佛眼方名「無法不見聞覺識」**
>
> 若以佛眼觀諸法，是名「無所不見，無所不聞，無所不覺，無所不識」。
>
> **\$（5）聞、覺、識對餘五塵，略明如前**
>
> 「五塵」隨義分別，亦如是。
>
> **\$2、釋「般若能生五眼，菩薩學五眼得無上菩提」**
>
> 三乘[^81]等諸善法，是五眼因緣。諸善法皆[^82]六波羅蜜攝；是六波羅蜜，般若波羅蜜為本。[^83]以是故說：「般若波羅蜜能生五眼，菩薩漸漸學是五眼，不久（351b）當作佛。」
>
> **\$（参拾捌）第三十八類菩薩：菩薩住般若，得六通**（印順法師，《大智度論筆記》［F038］p.372）
>
> \^【**經**】舍利弗！有菩薩摩訶薩行般若波羅蜜時，修神通波羅蜜。\^\^
>
> **\$一、神足通**
>
> \^以是神通波羅蜜，受種種如意事：能動大地；變一身為無數身，無數身還為一身；隱顯自在；山壁樹木，皆過無礙，如行空中；履[^84]水如地；凌[^85]虛如鳥；出沒地中，如出入水；身出烟炎，如大火聚；身中出水，如雪山水流；日月大德，威力難當，而能摩捫[^86]；**乃至梵天，身得自在**。亦不著是如意神通，神通事及己身皆不可得；自性空故、自性離故、自性無生故。不作是念：『我得如意神通。』除為薩婆若心。如是，舍利弗！菩薩摩訶薩行般若波羅蜜時，得如意神通智證。\^\^
>
> **\$二、天耳通**
>
> \^是菩薩以天耳淨，過於人耳，聞二種聲：天聲、人聲。亦不著是天耳神通，天耳與聲及己身皆不可得，自性空故、自性離故、自性無生故。不作是念：『我有是天耳。』除為薩婆若心。如是，舍利弗！菩薩摩訶薩行般若波羅蜜時，得天耳神通智證。\^\^
>
> **\$三、他心通**
>
> \^是菩薩如實知他眾生心：若欲心，如實知欲心；離欲心，如實知離欲心；瞋心，如實知瞋心；離瞋心，如實知離瞋心；癡心，如實知癡心；離癡心，如實知離癡心；渴愛心，如實知渴愛心；無渴愛心，如實知無渴愛心；有受心，如實知有受心；無受心，\`1148\`如實知無受心；攝心，如實知攝心；散心，如實知散心；小心，如實知小心；大心，如實知大心；定心，如實知定心；亂心，如實知亂心；解脫心，如實知解脫心；不解脫心，如實知不解脫心；有上心，如實知有上心；無上心，如實知無上心。亦不著是心！何以故？是（351c）心非心相不可思議故，[^87]自性空故、自性離故、自性無生故。不作是念：『我得他心智證。』除為薩婆若心。如是，舍利弗！菩薩摩訶薩行般若波羅蜜時，得他心神通智證。\^\^
>
> **\$四、宿命通**
>
> \^是菩薩以宿命智證通，念一心乃至百心，念一日乃至百日，念一月乃至百月，念一歲乃至百歲，念一劫乃至百劫、無數百劫、無數千劫、無數百千劫，乃至無數百千萬億劫世──我是處如是姓、如是名、如是生、如是食、如是久住、如是壽限、如是長壽、如是受苦樂；我是中死、生彼處，彼處死、生是處，有相有因緣。亦不著是宿命神通，宿命神通事及己身皆不可得，自性空故、自性離故、自性無生故。不作是念：『我有是宿命神通。』除為薩婆若心。如是，舍利弗！菩薩摩訶薩行般若波羅蜜時，得宿命神通智證。\^\^
>
> **\$五、天眼通**
>
> \^是菩薩以天眼見眾生死時、生時，端政[^88]、醜陋，惡處、好處，若大、若小；知眾生隨業因緣──是諸眾生身惡業成就、口惡業成就、意惡業成就故，謗毀聖人、受邪見因緣故，身壞命終[^89]墮惡道，生地獄中；是諸眾生身善業成就、口善業成就、意善業成就，不謗毀聖人、受正見因緣故，命終入善道，生天上。亦不著是天眼神[^90]通，天眼神通事及己身皆不可得，自性空故、自性離故、自性無生故。不作是念：『我有是天眼神通。』除為薩婆若心。如是，舍利弗！菩薩摩訶薩行般若波羅蜜時，得天眼神通智證。
>
> 亦見十方如恒河沙等世界中眾生生死，乃至生天上；四神通亦如是。\^\^
>
> **\$六、漏盡通**
>
> \^是菩薩摩訶薩漏盡神通，雖得漏盡神通，不墮（352a）聲聞、辟支佛地；乃至阿耨多羅三藐三菩提，亦不依異法。亦不著是漏盡神通，漏盡神通事及己身皆不可得，自性空故、自性離故、自性無生故。不作是念：『我得漏盡神通。』除為薩婆若心。如是，舍利弗！菩薩摩訶薩行般若波羅蜜時，得漏盡神通智證。\^\^
>
> **\$七、結**
>
> \^如是，舍利弗！菩薩摩訶薩行般若波羅蜜時，具足神通波羅蜜；具足神通波羅蜜已，增益阿耨多羅三藐三菩提。\^\^
>
> 【**論**】釋曰：
>
> **\$\`1149\`（一）大乘海有種種菩薩寶，修神通波羅蜜，能為奇特希有之事**
>
> 如大海中有種種寶珠：有能殺毒，有能遮鬼，有能破病，有能除寒熱、飢渴，有能隨人所願皆能與者──如是等無量無數寶珠。
>
> 大乘海中亦如是，有種種菩薩寶：有菩薩能破三惡道[^91]，有能開三善門，有能生五眼，有能修行神通波羅蜜。是故諸菩薩能為奇特希有之事，所謂------
>
> **\$（二）釋「如意通」**
>
> **\$1、顯相**
>
> **\$（1）釋「能動大地」**
>
> 取空[^92]相多、地相少，則能隨意動地。[^93]
>
> **\$（2）能變多身之理（四說）**（印順法師，《大智度論筆記》［A051］p.89）
>
> 一身能多，多身能一：
>
> **\$A、微塵滿虛空中，以離欲、福德因緣故，集諸微塵以為諸身，令皆相似**
>
> 虛空中常有微塵滿中；是人離欲、福德因緣故，集諸微塵以為諸身，令皆相似。
>
> **\$B、諸非人入菩薩身中，隨菩薩意而能變化**
>
> 有人言：諸非人恭敬是離欲菩薩，入其身中，隨其意所欲變化則皆能化。轉輪聖王未離欲，少有福德因緣故，諸鬼神尚為其使，何況離欲行無量心人！
>
> **\$C、以禪定力故，其心調柔，疾遍諸身，亦速還復**
>
> 復次，是心相無有住處──若內、若外，若大、若小，以禪定力故，其心調柔，疾遍諸身，還復亦速。譬如千頭龍，眼、耳各有二千，及有千口，心一時用；龍是[^94]麁身尚爾，何況菩薩！
>
> **\$D、坐禪人力勢不可思議**
>
> 有人言：坐禪人事，所有力勢，不可思議；[^95]故一身為無量身，無量身為一身。
>
> **\$（3）能過諸物**
>
> 「石壁無礙」者，取石壁虛空相，微塵開闢，如撅[^96]入土。
>
> **\$（4）履水如地、入地如水、身出烟炎**
>
> 「履水」者，取地相多故，履水如地；（352b）取水相多故，入地如水；取火相多故，身出烟火[^97]。
>
> **\$\`1150\`（5）摩捫日月**
>
> 「捫摸日月」者，神通不可思議力故，令手及日月，入火定故，月不能令冷；入水定故，日不能令熱。
>
> **\$（6）釋「乃至梵世，身得自在」**
>
> 問曰：是神通力乃至四禪中，此何以言「但至梵世，身得自在」？
>
> 答曰：此先已說，梵是初門故，言梵世則攝[^98]一切色界。[^99]
>
> 又世人皆貴梵王，以為世界主故。
>
> 又是菩薩不欲於欲界散亂心現其自在，是故乃至離欲人中能有所作。
>
> **\$（7）神通相無量無數，但以喻略說**
>
> 如是神通相無量無數，為易解故，少[^100]說譬喻。
>
> **\$2、一切法自性空，不著如意神通，除為薩婆若心**
>
> 諸外道於此神通有二事錯：一者、起吾我心，我能起此[^101]事而生憍慢；二者、著是神通，譬如貪人著寶。以是故外道神通，不及聖人神通。[^102]
>
> 菩薩於是神通力知一切法自性不生，故不著；但念一切種智，為度眾生故。
>
> **\$（三）例餘五神通**
>
> 餘五神通亦如是，如其法分別，先說其相，後皆說空。
>
> 「六神通」餘義，如〈讚菩薩品〉中「五神通」義說。[^103]
>
> **\$（四）釋「**\^**具足神通波羅蜜，增益阿耨多羅三藐三菩提**\^\^**」**
>
> 以是六神通廣利益眾生，故說：「具足得如是神通，增益阿耨多羅三藐三菩提。」
>
> **\$（参拾玖～肆拾肆）「第三十九～四十四類菩薩」：菩薩應行般若時別住六度──六人**（［F041］p.375）
>
> \^【**經**】\^\^
>
> **\$一、約六度明六人**
>
> **\$（一）第三十九類菩薩**
>
> \^舍利弗！有菩薩摩訶薩行般若波羅蜜時，住檀波羅蜜，淨薩婆若道，畢竟空，不生慳心故。\^\^
>
> **\$（二）第四十類菩薩**
>
> \^舍利弗！有菩薩摩訶薩行般若波羅蜜時，住尸羅波羅蜜，淨薩婆若道，畢竟空，罪不罪不著故。\^\^
>
> **\$（三）第四十一類菩薩**
>
> \^舍利弗！有菩薩摩訶薩行般若波羅蜜時，住羼提波羅蜜，淨薩婆若道，畢竟空，不瞋故。\^\^
>
> **\$\`1151\`（四）第四十二類菩薩**
>
> \^舍利弗！有菩薩摩訶薩行般若波羅蜜時，住毘梨耶波羅蜜，淨薩婆若道，畢竟空，身心精進不懈息[^104]故。\^\^
>
> **\$（五）第四十三類菩薩**
>
> \^舍利弗！有菩薩摩訶薩行般若波羅蜜時，住禪波羅蜜，淨薩婆（352c）若道，畢竟空，不亂不味[^105]故。\^\^
>
> **\$（六）第四十四類菩薩**
>
> \^舍利弗！有菩薩摩訶薩行般若波羅蜜時，住般若波羅蜜，淨薩婆若道，畢竟空，不生癡心故。\^\^
>
> **\$二、畢竟空故，不分別施者受者，乃至智愚等事**
>
> \^如是，舍利弗！菩薩摩訶薩行般若波羅蜜時，住六波羅蜜，淨薩婆若道，畢竟空故，不來不去故，不施不受故，非戒非犯故，非忍非瞋故，不進不怠故，不定不亂故，不智不愚故。
>
> **\$三、顯得益**
>
> 爾時，菩薩摩訶薩不分別布施不布施、持戒犯戒、忍辱瞋恚、精進懈怠、定心亂心、智慧愚癡，不分別毀害、輕慢、恭敬。何以故？舍利弗！無生法中，無有受毀者、無有受害者、無有受輕慢恭敬者。
>
> 舍利弗！菩薩摩訶薩行般若波羅蜜，得如是諸功德，聲聞、辟支佛所無有。得是功德具足，成就眾生，淨佛世界，得一切種智！\^\^
>
> 【**論**】釋曰：
>
> **\$（一）菩薩行般若時別住六度，淨薩婆若道，畢竟空故，不生六弊心**
>
> 是菩薩初發意，行般若波羅蜜，漸[^106]行餘功德，所謂檀波羅蜜等。
>
> 菩薩住檀波羅蜜，修治薩婆若道──觀一切法畢竟空、不生慳貪心，以是二事故，開薩婆若道。所以者何？畢竟空中，無有慳貪；慳貪根本斷故，具足檀波羅蜜；具足檀波羅蜜故，莊嚴般若波羅蜜；乃至般若波羅蜜畢竟空故，常不生癡心。
>
> 所以者何？此中佛自說：「一切法不來不去，無施無受故，乃至不智不愚故。」
>
> **\$（二）不見有施無施等而行六度，得何等利益**
>
> 問曰：若能如是觀，行六波羅蜜，得何等利益？
>
> 答曰：
>
> **\$1、釋「**\^**不分別布施不布施、持戒犯戒、忍辱瞋恚、精進懈怠、定心亂心、智慧愚癡**\^\^**」**
>
> **\$（1）舉布施**
>
> 此中佛自說：「此[^107]菩薩不念有所施與、無所施與。」
>
> **\$A、若念有所施，入虛妄法中，又生憍慢**
>
> 若念有施，入虛妄[^108]法中，又著布施心生憍慢。
>
> **\$\`1152\`B、若念無所施，墮邪見中**
>
> 若念無所施，即墮邪見中。是布施論議，是佛法中初門，云何言無？
>
> **\$（2）例餘五度**
>
> 乃至「不念有癡、有慧」。
>
> **\$2、釋「不分別毀害、輕慢、恭敬，無生法中無有受毀害者、輕慢者、恭敬者」**
>
> 是人如金剛山，四面風起，不能令動。是（353a）菩薩爾時若有罵詈、讚歎，心無有異。何以故？此中佛自說：「無生法中無有罵者，無有[^109]害者，無恭敬者。」
>
> **\$3、顯菩薩勝二乘，功德具足，當得一切種智**
>
> **聲聞、辟支佛**，有加害者，不能深有慈悲心，若默然、若遠離。
>
> **菩薩**則不然，能深加慈心，愛之如子，方便度之，是故勝一切聲聞、辟支佛，而能教化一切眾生，忍辱、慈悲、方便深故，隨願清淨業因緣故，能淨佛世界。是法具足故，不久當得一切種智。

**\$參、菩薩行般若五相**[^110]（印順法師，《大智度論筆記》［F041］p.376）

\^【**經**】復次，舍利弗！菩薩摩訶薩行般若波羅蜜時，^（1）^一切眾生中生等心；^（2）^一切眾生中生等心已，得一切諸法等；^（3）^得一切諸法等已，立一切眾生於諸法等中。

> ^（4）^是菩薩摩訶薩，現世為十方諸佛所念，亦為一切菩薩、一切聲聞、辟支佛所念。^（5）^是菩薩在所生處，眼終不見不愛色，乃至意不覺不愛法。
>
> 如是，舍利弗！菩薩摩訶薩行般若波羅蜜，不減於阿耨多羅三藐三菩提。」\^\^

【**論**】釋曰：佛若廣說諸菩薩相，則窮劫不盡，今佛此品末略說其相。

> **\$（壹）現行**（印順法師，《大智度論筆記》［F041］p.376）
>
> **\$一、自行**（印順法師，《大智度論筆記》［F041］p.376）
>
> **\$（一）於眾生中生等心**（印順法師，《大智度論筆記》［F041］p.376）
>
> 是相足為[^111]諸菩薩所通行，所謂大慈悲故，初發度一切眾生心故，學諸佛等心觀眾生故，一切法自性空故──如是等因緣故，於一切眾生中生等心。
>
> **\$\`1153\`（二）於一切諸法等**（印順法師，《大智度論筆記》［F041］p.376）
>
> 得是等心已，得一切諸法等。[^112]
>
> 「一切法等」者，如先說「眾生等、法等」義，[^113]今當更說。
>
> **\$1、第一說**
>
> 慈愍四生[^114]眾生，一心欲利益，名眾生等。
>
> 觀四念處亦不見身名為法等，四正懃等諸四法亦如是。
>
> **\$2、第二說**
>
> 復次，念五道中眾生皆沒無常老、病、死，是名眾生等。
>
> 行是信等五根、若五神通，一心欲度是眾生，是名法等。（353b）
>
> **\$3、第三說**
>
> 復次，眾生中行忍辱、慈悲等福，功德無量；功德無量故心柔軟，心柔軟故疾得禪定，修禪定故心如意調柔，心如意調柔故破世間長短、男女、白黑等，入一相法，所謂無相。
>
> **\$二、化他──令一切眾生於法等中**（印順法師，《大智度論筆記》［F041］p.376）
>
> 得是法等已，令一切眾生得是法等。
>
> **\$（貳）果報**（印順法師，《大智度論筆記》［F041］p.376）
>
> **\$一、現在──十方佛念，賢聖所念**（印順法師，《大智度論筆記》［F041］p.376）
>
> 是菩薩得是二等，成就無量福德智慧故，得現世果報，為諸佛所念、餘人所念。
>
> 愛著生念者，皆是虛妄；唯諸佛念，是為實念，不愛著故。
>
> 是人諸佛尚念，何況聲聞、辟支佛、菩薩！聲聞、辟支佛斷結者猶尚愛念，何況凡夫未離欲者！
>
> 以菩薩福德因緣生故，得[^115]如是等無量今世果報。
>
> **\$二、未來──隨所生處、六塵常妙**（印順法師，《大智度論筆記》［F041］p.376）
>
> 後世所生處，眼終不見惡色。
>
> 「惡色」者，所謂能生苦受；聲、香、味、觸、法，乃至能生憂心者。
>
> 如六欲天，六情所對淨妙五[^116]欲，隨意歡喜。眾生種少福德，生天上如是，何況菩薩福德、實智慧無量無邊，為[^117]十方諸佛、諸餘賢聖所念！

**\$肆、時眾得益受記**

\^【**經**】\^\^

> **\$（壹）三百比丘及六萬欲天得佛授記**
>
> \^說是〈般若波羅蜜品〉時，三百比丘從坐起，以所著衣上佛，發阿耨多羅三藐三菩提\`1154\`心。佛爾時微笑，種種色光從口中出。
>
> 爾時[^118]，慧命阿難從坐起，整衣服，合掌，右膝著地，白佛言：「佛何因緣微笑？」
>
> 佛告阿難：「是三百比丘從是已後六十一劫當得[^119]作佛，皆號名大相。是三百比丘捨此身已[^120]，當生阿閦佛國[^121]；及六萬欲天子皆發阿耨多羅三藐三菩提心，於彌勒佛法中出家行佛道。」\^\^
>
> **\$（貳）時眾依佛力，見佛與嚴淨世界，十千人發願得佛受記**
>
> \^是時，佛之威神故，此間四部眾見十方面各千佛；是十方世界嚴淨，此娑婆世界所不能[^122]及。[^123]
>
> 爾時，十千人作願言[^124]：「我等修淨願行，以[^125]淨願行故，當生彼佛（353c）世界。」
>
> 爾時，佛知是善男子深心，而復微笑，種種色[^126]光從口中出。
>
> 阿難整衣服，合掌白佛：「佛何因緣微笑？」
>
> 佛告阿難：「汝見是十千人不？」
>
> 阿難言：「見！」
>
> 佛言：「是十千人於此壽終，當生彼世界，終不離諸佛；後當作佛，皆號莊嚴王[^127]。」\^\^

【**論**】

> **\$一、釋「三百比丘、六萬欲天得佛受記」**
>
> **\$（一）三百比丘得佛受記**
>
> **\$1、釋疑：云何三百比丘以衣供養佛而不破戒**
>
> 問曰：如佛結戒，比丘三衣不應少，是諸比丘何以故[^128]破尸羅波羅蜜，作檀波羅蜜？
>
> 答曰：
>
> **\$（1）比丘施衣時未結戒故**
>
> 有人言：佛過十二歲然後結戒，[^129]是比丘施衣時未結戒。
>
> **\$（2）有淨施衣，心生當受故**
>
> 有人言：是比丘有淨施衣，心生當受，以是故施。
>
> **\$\`1155\`（3）不經宿即能更得衣故**
>
> 有人言：是諸比丘多知多識，即能更得，事不經宿。
>
> **\$（4）比丘聞法，法喜充滿，即以衣施，不故破戒**
>
> 復次，有人言：是諸比丘聞佛說「諸菩薩行檀波羅蜜，諸功德力勢無量故，得與般若波羅蜜相應」，心大踊躍，即以衣施，無復他念，不故破戒。
>
> **\$（5）知畢竟空，無所著，為度眾生發菩提心故施衣，非輕佛語**
>
> 復次，諸比丘知佛法畢竟空，無所著，斷法愛；為世諦故結戒，非第一義。是比丘從佛聞第一義及布施等[^130]六波羅蜜；聞諸菩薩種種大威力，愍念眾生為諸煩惱所覆，不能得是菩薩功德；是故生大悲心，為眾生故發阿耨多羅三藐三菩提意；以是故，以衣布施。
>
> 若人以貪欲、瞋恚、怖畏、邪見、不恭敬心、輕佛語而不持戒[^131]，是名為破戒；是諸比丘都無此心，是故無破戒罪。[^132]
>
> **\$2、釋「佛微笑因緣」**
>
> **\$（1）佛何故微笑**
>
> 問曰：佛何以故[^133]微笑？
>
> 答曰：笑有種種：有人見妓樂事而笑，有人內懷瞋恚而笑，有人憍慢故笑，有人輕物故笑，有人事辦歡[^134]喜故笑，有人見不應作而作故笑，有人懷詐揚善故笑，有人見希有事故笑。
>
> 佛今見比丘以一袈裟施故，未來世中成（354a）辦佛事，是為希有，以是故笑。
>
> **\$（2）何以阿難常問佛微笑因緣，而餘比丘不問**
>
> 問曰：阿難何以常問佛笑，而餘比丘不問？
>
> 答曰：是諸比丘不親近佛、又敬難心多故，不敢自問。
>
> 阿難善知人相，知諸比丘意；又見佛笑，疑故，作是念：「佛無眾生相、無有法相，知三界如夢、如幻，今有何事能令佛笑？佛如須彌山王、大地、大海，不以小因緣故動。」以是故問笑因緣。
>
> **\$3、釋「佛授記三百比丘當生阿閦佛國，六十一劫當作佛，皆名大相」**
>
> 佛告阿難：「業因緣果報相續，不可思議！是三百比丘却後六十一劫當得作佛，號名大相（施以手舉物顯示為相故，因以為名[^135]）。」
>
> 六十一劫中，是人利根，值佛說法，與般若波羅蜜相應故，是諸人疾得作佛。
>
> 是諸比丘未得天眼故，自疑不知生何處，恐不能得集諸功德，不得至道；是故佛言：「捨是身，當生阿閦佛世界。」
>
> **\$\`1156\`（二）釋「六萬欲天子發菩提心，於彌勒佛法中出家學道」**
>
> 六萬欲天子，必是宿世共福德因緣故，與三百比丘俱發阿耨多羅三藐三菩提心。
>
> 是彌勒所應度，是故佛說[^136]：「彌勒時當出家。」
>
> **\$二、釋「十千人得佛受記」**
>
> **\$（一）佛現神力令見諸佛及諸佛清淨世界**
>
> 今佛記諸比丘生阿閦佛[^137]世界，故諸人咸欲見諸佛清淨世界；是故佛令大眾見十方面各千佛。
>
> **\$（二）十千人自誓願生淨土**
>
> 是四眾見是清淨莊嚴佛世界，見諸佛身大於須彌山者，一生補處菩薩大眾圍繞，以梵音聲[^138]徹無量無邊世界；各自鄙薄其身，憐愍眾生故，為求無量佛法，作願生彼佛世界，如清淨世界行願中說。[^139]
>
> **\$（三）佛笑因緣（如前說）**
>
> 笑因緣，如先說。[^140]
>
> **\$（四）釋「佛授記十千人當生彼世界，終不離諸佛，後當作佛，皆號莊嚴王」**
>
> 是十千人於此壽終當生彼國。
>
> 隨生彼國行業因緣具足故，此間集深厚無量福德故，終不離諸佛。
>
> 見諸莊嚴佛世界發心故，皆號莊嚴王佛。
>
> 隨信行─────────────行三解脫門
>
> 隨法行 得　五　根

小乘行位（聲聞） 無相行（十五心） 得無間三昧

得解脫智

須陀洹 斷三結 知集法是滅──成辟支佛

斯陀含------思惟道，薄婬恚痴

阿那含------斷婬恚痴[^141]

阿羅漢------斷五上分結

（印順法師，《大智度論筆記》［F040］p.374）**\**

**\`1157\`〈釋歎度品第五〉**

**（大正25，354a29-355c7）**

\^【**經**】\^\^

**\$壹、眾聖稱歎般若**

> **\$（壹）歎法**
>
> **\$一、正歎般若**
>
> \^（354b）爾時，慧命舍利弗、慧命目犍[^142]連、慧命須菩提、慧命摩訶迦葉，如是等諸多知識比丘及諸菩薩摩訶薩、諸優婆塞、優婆夷從坐起，合掌白佛言：「世尊！^（1）^摩訶波羅蜜，是菩薩摩訶薩般若波羅蜜。^（2）^尊波羅蜜、^（3）^第一波羅蜜、^（4）^勝波羅蜜、^（5）^妙波羅蜜、^（6）^無上波羅蜜、^（7）^無等波羅蜜、^（8）^無等等波羅蜜、^（9）^如虛空波羅蜜，是菩薩摩訶薩般若波羅蜜。世尊！^（10）^自相空波羅蜜，是菩薩摩訶薩般若波羅蜜；世尊！^（11）^自性空波羅蜜，是菩薩摩訶薩般若波羅蜜。^（12）^諸法空波羅蜜、^（13）^無法有法空波羅蜜、^（14）^開一切功德波羅蜜、^（15）^成就一切功德波羅蜜、^（16）^不可壞波羅蜜，是諸菩薩摩訶薩般若波羅蜜。\^\^
>
> **\$二、具足無等等六度乃至成佛轉法輪皆由行般若得**
>
> **\$※ 菩薩行般若**
>
> \^諸菩薩摩訶薩行是般若波羅蜜，無等等布施，具足無等等**檀波羅蜜**，得無等等身，得無等等法，所謂阿耨多羅三藐三菩提。[^143]**尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜**亦如是。\^\^
>
> **\$※ 三世諸佛亦行般若**
>
> \^**世尊**本亦復行此般若波羅蜜，具足無等等六波羅蜜，得無等等法；得無等等色[^144]，無等等受、想、行、識，佛轉無等等法輪；**過去佛**亦如是行此般若波羅蜜，具足無等等布施，乃至轉無等等法輪；**未來世佛**亦行此般若波羅蜜，當作無等等布施，乃至當轉無等等法輪。\^\^
>
> **\$三、結勸修行**
>
> \^以是故，世尊！菩薩摩訶薩欲度一切法彼岸，當習行般若波羅蜜！\^\^
>
> **\$（貳）歎行般若之人**
>
> \^唯！世尊！是行般若波羅蜜菩薩摩訶薩，一切世間天及人、阿修羅應當禮[^145]敬供養！」\^\^

**\$\`1158\`貳、如來述成**

> **\$（壹）應禮敬供養行般若之菩薩**
>
> \^佛告眾弟子[^146]及諸菩薩摩訶薩：「如是！如是！諸善男子行是般若波羅蜜者，一切世間天及人、阿修羅應當禮[^147]敬供養。\^\^
>
> **\$（貳）菩薩行般若故能生世間、出世間果，一切世間諸樂具皆由菩薩有**
>
> \^何以故？因菩薩來故，（354c）出生人道、天道，剎利大姓、婆羅門大姓、居士大家、轉輪聖王、四天王天乃至阿迦尼吒天；出生須陀洹乃至阿羅漢、辟支佛、諸佛。
>
> 因菩薩來故，世間便有飲食、衣服、臥具、房舍、燈燭、摩尼、真珠、毘琉璃、珊瑚、金銀等諸寶物生。
>
> 舍利弗！**世間所有樂具──若人中、若天上、若離欲樂，是一切樂具皆由菩薩有**。何以故？舍利弗！菩薩摩訶薩行菩薩道時，住六波羅蜜，自行布施，亦以布施成就眾生；乃至自行般若波羅蜜，亦以般若波羅蜜成就眾生。
>
> 舍利弗！是故菩薩摩訶薩為安樂一切眾生故出現於世。」\^\^

【**論**】

> **\$一、釋「眾聖稱歎般若」**
>
> **\$（一）歎法**
>
> **\$1、辨能歎之人**
>
> **\$（1）舍利弗、目揵連、須菩提、摩訶迦葉等**
>
> **\$※ 釋疑：比丘上座眾多，何故但舉舍利弗等四人**
>
> 問曰：五千比丘中，上有千餘上座，所謂漚[^148]樓頻螺迦葉等；何以止[^149]說此四人名？
>
> 答曰：是四比丘，是現世無量福田。舍利弗是佛右面弟子；目揵連是佛左面弟子；須菩提修無諍定，行空第一；摩訶迦葉行十二頭陀第一，世尊施衣分坐，常深心憐愍眾生。佛在世時，若有人欲求今世果報者，供養是四人，輒[^150]得如願。
>
> **\$（2）多知識比丘及諸菩薩摩訶薩、諸優婆塞、優婆夷從座起讚般若**
>
> 是故，是多知多識比丘，及四眾，讚般若波羅蜜。
>
> **\$\`1159\`※因論生論：阿羅漢所作已辦，何故復讚歎般若**
>
> 問曰：是阿羅漢最後身，所作已辦，何以復讚歎般若波羅蜜？
>
> 答曰：人皆知阿羅漢得無漏道，以菩薩智慧雖大，結使未斷故不貴。
>
> 又以是阿羅漢有慈悲心，助佛揚化故以之為證。
>
> **\$2、明所歎之法**
>
> ^（1）^佛道於世間中最大，是般若能與此事，故名為「大波羅蜜」。
>
> ^（2）^一切法中智慧第一，故言「尊波羅蜜」。
>
> ^（3）^能正導五度，故名「第一波羅蜜」。
>
> ^（4）^五度不及，故名為「勝波羅蜜」，如五情不及意。
>
> ^（5）^能自利利人，故名為「妙波羅蜜」。
>
> ^（6）^一切法中無有過者，故（355a）名「無上波羅蜜」。
>
> ^（7）^無有法與同者，故名「無等波羅蜜」。
>
> ^（8）^諸佛名無等[^151]，從般若波羅蜜生，故名「無等等波羅蜜」。
>
> ^（9）^是般若波羅蜜畢竟清淨，不可以戲論破壞，故名「如虛空波羅蜜」。
>
> ^（10）^般若波羅蜜中一切法自相不可得，故名為「自相空波羅蜜」。
>
> ^（11）^此波羅蜜中一切法自性空故，諸法因緣和合生，無有自性，故名為「自性空波羅蜜」。
>
> ^（12）^諸法中無有自法，故名為「諸法空波羅蜜」。
>
> ^（13）^以此眾生空、法空故破諸法令無所有，無所有亦無所有，是名「無法有法空波羅蜜」。
>
> ^（14）^菩薩行是般若波羅蜜，無有功德而不攝者，如日出時華無不敷[^152]，故名「開一切功德波羅蜜」。
>
> ^（15）^是菩薩心中般若波羅蜜日出，成就一切諸功德，皆令清淨；般若波羅蜜是一切善法之本，是故名為「成就一切功德波羅蜜」。
>
> ^（16）^世間無有法能傾動者，故名「不可破壞波羅蜜」。
>
> **\$3、讚歎般若之理由**
>
> **\$（1）釋「三世諸佛具足無等等六度皆由行般若得」**
>
> 是諸阿羅漢讚歎因緣，所謂三世佛皆從般若波羅蜜生，所謂無比布施乃至無比智慧。
>
> 世間中無有與等者，故言「無比」；是六波羅蜜，畢竟清淨，無有過[^153]失，故名為「無比」──「無比」即是「無等等」。
>
> 復次，「無等等」──諸佛名「無等」；與諸佛等，故名為「無等等」。
>
> **\$\`1160\`（2）釋「三世諸佛中何故別說釋迦文佛」**
>
> 問曰：三世諸佛中，已有釋迦文佛，何以別說？
>
> 答曰：今座上眾皆由釋迦文佛得度，感恩重故別說。如舍利弗說：「我師不出者，我等永為盲冥！」
>
> **\$4、結勸修行**
>
> 諸阿羅漢知三世諸佛皆從般若波羅蜜中出，以是故諸阿羅漢說：「世尊！諸菩薩摩訶薩欲遍知一切法，當習般若波羅蜜。」
>
> **\$（二）歎行般若之人：一切世間天及人、阿修羅應禮敬供養行般若之菩薩**
>
> 阿羅漢讚歎菩薩時，心生恭敬，是故說（355b）「禮敬供養」。
>
> 天、人、阿修羅者，說三善道；三惡道無所別知，故不說。
>
> **\$二、釋「如來述成」**
>
> **\$（一）佛印可言當禮敬供養行般若菩薩**
>
> 佛聞羅漢讚歎已，佛印可言：「如是！如是！應當禮敬供養行般若波羅蜜者。」
>
> 汝雖無一切智慧，而說不錯，故重言：「如是！如是！」
>
> **\$（二）釋「因菩薩故，能生人、天，乃至二乘、佛；衣食、寶物、一切樂具皆由菩薩有」**
>
> 何以故？此中佛自說：因菩薩故，出生人道、天道，乃至一切諸菩薩為安樂一切眾生故說。
>
> **\$1、由菩薩故出生人、天，乃至二乘、佛**
>
> 剎利大姓乃至阿迦尼[^154]吒，須陀洹乃至諸佛，皆如先說。[^155]
>
> **\$2、由菩薩故出生飲食、衣服及諸寶物**
>
> 問曰[^156]：若因菩薩，有飲食等及諸寶物，人何以力作求生，受諸辛苦乃得？
>
> 答曰：飢餓劫時，人雖設其功力，亦無所得，以眾生罪重故。
>
> 菩薩世世讚歎布施、持戒、善心，是三福因緣故有上、中、下。
>
> 上者，念便即得；中者，人中尊重，供養自至；下者，施功力乃得。
>
> 以是故說因菩薩得，實而不虛。
>
> **\$3、釋「一切樂具皆由菩薩有」**
>
> **\$（1）天樂、人樂、涅槃樂，皆由菩薩得**
>
> 樂因緣甚多[^157]，不可稱計；今佛略說：「天樂、人樂、涅槃樂，皆由菩薩得。」
>
> **\$\`1161\`（2）菩薩自行六度，亦教眾生行六度**
>
> 此中佛自說：「菩薩住六波羅蜜，自行布施，亦教眾生行布施。」雖眾生自行布施，無菩薩教導則不能行。
>
> **\$（3）釋疑：菩薩何以教導眾生有漏之人天樂**
>
> 問曰：除解脫樂，此二種樂是眾生生結使處；貪欲因緣故生恚，菩薩何以教導此結使因緣？
>
> 答曰：
>
> **\$A、菩薩以慈悲清淨心教眾生修福事**
>
> 菩薩無咎！所以者何？菩薩慈悲清淨心，與眾生樂因緣，教修福事；若眾生不能清淨行福德者，於菩薩何咎！如人好心作井，盲人墮中而死，作者無罪！如人設好食施人，不知量者，多食致患，施者無罪！
>
> **\$B、若不教眾生作福德因緣，則無三善道，但長三惡道**
>
> 復次，若諸佛菩薩不教眾生作福德因緣，則無天、無人、無阿修羅；但長三惡道，無從罪得出者。
>
> **\$C、欲免眾生從苦生罪故菩薩與樂**
>
> 復次，眾生樂因緣故生貪，貪因緣故生恚，恚因緣故（355c）生苦，苦因緣故生罪；今欲免眾生於第五罪[^158]中，是故與樂。
>
> **\$D、正憶念故，樂為善福因緣**
>
> 復次，非定樂因緣生貪欲！或正憶念故，樂為善福因緣；邪憶念故生貪欲。今為正憶念樂故，令生福德因緣。
>
> **\$E、菩薩未得佛眼故以「三種樂」教化眾生，唯佛無錯謬，但以「解脫樂」度眾生**
>
> 復次，唯佛一人無錯無失。是菩薩未成就佛道、未得佛眼故，以三種樂故教化可度眾生；諸佛但以解脫樂教化眾生。**\**

**\`1162\`〈釋舌相品第六〉**

**（大正25，355c8-356b7）**

\^【**經**】\^\^

**\$壹、佛出舌相放光明**

\^爾時，世尊出舌相，遍覆三千大千世界；從其舌相出無數無量色光明，普照十方如恒河沙等諸佛世界。\^\^

**\$貳、十方菩薩眾及諸天並集**

> **\$（壹）十方菩薩眾集**
>
> **\$一、見瑞疑問**
>
> \^是時，東方如恒河沙等世界中無量無數諸菩薩見是大光明，各各白其佛言：「世尊！是誰神[^159]力故，有是大光明，普照諸佛[^160]世界？」\^\^
>
> **\$二、十方佛釋**
>
> \^諸佛告諸菩薩言：「諸善男子！西方有世界名娑婆，是中有佛名釋迦牟尼，是其舌相出大光明，普照東方如恒河沙等諸佛世界；南西北方、四維、上下，亦復如是；為諸菩薩摩訶薩說般若波羅蜜故。」\^\^
>
> **\$三、十方菩薩欲來供養**
>
> \^是時，諸菩薩各白其佛言：「我欲往供養釋迦牟尼佛及諸菩薩摩訶薩，并欲聽般若波羅蜜！」\^\^
>
> **\$四、十方佛許**
>
> \^諸佛告諸菩薩：「善男子！汝自知時！」\^\^
>
> **\$五、諸菩薩持供養具至釋迦佛所**
>
> \^是時，諸菩薩摩訶薩持諸供養具、無量華蓋、幢幡、瓔珞、眾香、金銀、寶花，向娑婆世界，詣釋迦牟尼佛所。\^\^
>
> **\$（貳）諸天眾集**
>
> \^爾時，四天王諸天乃至阿迦尼吒諸天，各持天上天香、末香、澤香、天樹香、葉香、天種種蓮華──青、赤、紅、白，向釋迦牟尼佛所。\^\^

**\$參、因供養重現瑞相**

\^是諸菩薩摩訶薩及諸天所散諸華，於三千大千世界虛空中化成四柱大寶[^161]臺，種種異色，莊嚴分明。\^\^

**\$肆、時眾悟道發願**

\^是時，釋迦牟尼佛眾中，有十萬億人皆（356a）從坐起，合掌白佛言：「世尊！我等於未來世中，亦當得如是法，如今釋迦牟尼佛！弟子、侍從、大眾，說法，亦爾！」\^\^

**\$\`1163\`伍、佛歡喜授記**

\^是時，佛知善男子至心，於一切諸法不生不滅、不出不作，得是法忍。[^162]

佛便微笑，種種色光從口中出。

阿難白佛言：「世尊！何因緣故微笑？」

佛告阿難：「是眾中十萬億人，於諸法中得無生忍。是諸人於未來世過六十八億劫當得[^163]作佛，劫名華積，佛皆號覺花。」\^\^

【**論**】

> **\$一、佛出舌相光明，諸菩薩及諸天雲集，供養釋迦佛**
>
> **\$（一）佛何故重出舌相**
>
> 問曰：初品中佛已出舌相，今何以重出？
>
> 答曰：是事非一日一坐說。[^164]
>
> **前**出舌相，為和合大會，度一切眾生，舍利弗問，佛答。[^165]
>
> **今**此異時，更為餘人；須菩提巧說空故，佛命令更說，是故出舌相光明。
>
> **\$※ 因論生論：佛何故命須菩提說般若**
>
> 問曰：舍利弗智慧第一，竟何所少，而復命須菩提？
>
> 答曰：佛弟子眾多，一人說已，次命一人；譬如王者，群臣眾多，次第共語。
>
> 問曰：若爾者，目連、迦葉等甚多，何以不次第[^166]皆與語？
>
> 答曰：此經名智慧，舍利弗智慧第一，是故問。
>
> 須菩提雖有種種因緣，以二因緣大故：一者、好行無諍定，常慈悲眾生，雖不能廣度眾生，而常助菩薩，以菩薩事問佛；二者、好深行空法，是般若中多說空法------是故命[^167]須菩提說。[^168]
>
> **\$（二）舌相光明、菩薩來往，乃至華臺供養義，如前已說**
>
> 是舌相光明[^169]、諸菩薩來往義[^170]，乃至華臺供養義[^171]，如先說。
>
> **\$二、時眾悟道，發願未來世亦當如今佛無異**
>
> 爾時，眾生見是大神通力，所謂十方如恒河沙等世界中諸佛，以諸佛及釋迦文佛出無量光明故，眾生蒙佛神力，見舌相覆三千大千世界，及聞見諸佛在大眾中說法，即得無生法忍，作是願言：「（356b）我等未來世神通變化，亦當如今佛。」
>
> **\$\`1164\`三、佛微笑授記**
>
> **\$（一）佛微笑**
>
> 佛知眾生得無生法忍，故微笑。
>
> 笑義，佛答，如先說。[^172]
>
> **\$（二）佛授記**
>
> 是人過六十八億劫作佛，是人見十方諸菩薩持七寶華來供養，變成七寶花臺；因見是已，其心清淨，得無生法忍。是故作佛時，劫名華積，佛皆號覺華。

[^1]: 白＋（佛）【宋】【元】【明】【宮】。（大正25，348d，n.10）

[^2]: （1）《雜阿含經》卷3（61經）：「\^比丘！若於此法，以智慧思惟、觀察、分別、忍，是名**隨信行**；超昇離生，越凡夫地，未得須陀洹果，中間不死，必得須陀洹果。比丘！若於此法，增上智慧思惟、觀察、忍，是名**隨法行**；超昇離生，越凡夫地，未得須陀洹果，中間不死，必得須陀洹果。\^\^」（大正2，16a8-11）

    > （2）另參見《雜阿含經》卷29（821經）（大正2，210c24-26），《雜阿含經》卷33（936經）（大正2，240a27-b5）；《大毘婆沙論》卷54（大正27，279b16-280a13）。

[^3]: （1）《大毘婆沙論》卷105：「\^於見道說**無相**聲者，如說：『目連！不說第六無相住者。云何第六無相住者？謂隨信行、隨法行者，不可施設在此在彼，不可施設在苦法智忍乃至在道類智忍故。』問：何故見道說名無相？答：見道速疾不越期心，不可施設此彼相故。\^\^」（大正27，541c25-542a1）

    > （2）另參見印順法師，《空之探究》，pp.42-44：
    >
    > \^《大毘婆沙論》卷40（大正27，209b）說：「大目乾連！底沙梵天不說第六無相住者耶？......若有苾芻，於一切相不復思惟，證無相心三摩地具足住，是名第六無相住者。」\^\^
    >
    > \^論中廣引經文（應是有部的《增壹阿含經》）：底沙梵天對大目乾連說：部分的梵眾天，能夠知道誰是俱解脫，......誰是信勝解。目乾連告訴了如來，如來以為：「一切聖者，總有七人」。底沙梵天從俱解脫說到了信勝解，只說了五人，沒有說第六無相住者。無相住者是證得無相心三摩地具足住的，這是梵天所不能知道的；這與諸天主不知強梁禪是依何而禪定一樣。佛所說的第六無相住者，《大毘婆沙論》解說為：「一切聖者，總有七人」，底沙已說了五人，所以**無相住者，就是隨法行與隨信行人。隨法行與隨信行，是見道位。**見道位有十五心，是速疾道，是微細道，不可安立施設，所以**隨法行與隨信行，綜合名為無相住者。**《毘婆沙論》所引經文，見於《增支部》，但略有不同。底沙梵天說了六人──俱解脫......隨法行，沒有說第七無相住補特伽羅［《增支部》\^\^「七集」（日譯南傳20，pp.326-328）］，\^那末第七無相住人，是專指隨信行人了。\^\^
    >
    > \^為什麼隨信行人，特別名為無相住人呢？關於經說的第六無相住人，《大毘婆沙論》說到：「有於彼經不了其義，便執緣滅諦入正性離生，見道名為無相住故，唯滅諦中無諸相故。」這是法藏部的見解，如《阿毘達磨大毘婆沙論》卷185（大正27，927c）說：「有說：唯無相三摩地，能入正性離生，如達摩毱多部說。彼說以無相三摩地，於涅槃起寂靜作意，入正性離生。」
    >
    > 入正性離生，就是見道。依經典明文，隨信行人等所以被名為無相住者，是由於「於一切相不復思惟，於無相心三摩地具足住」，而不是《大毘婆沙論》所說那樣的。\^\^
    >
    > 案：七聖者──俱解脫、慧解脫、身證、見至、信勝解、隨法行、隨信行。

[^4]: （常）＋斷【元】【明】。（大正25，348d，n.11）

[^5]: 恚＋（癡）【明】。（大正25，348d，n.12）

[^6]: 當＋得【元】【明】。（大正25，348d，n.13）

[^7]: 薩＋（摩訶薩）【元】【明】。（大正25，348d，n.15）

[^8]: 小乘行位。（印順法師，《大智度論筆記》［F040］p.374）〔參見本品講義末頁附表〕

[^9]: 〔如是〕－【元】【明】。（大正25，349d，n.1）

[^10]: 〔知〕－【宋】【宮】【石】。（大正25，349d，n.5）

[^11]: 未＝不【宋】【元】【明】【宮】。（大正25，349d，n.6）

[^12]: （知）＋是【元】【明】。（大正25，349d，n.7）

[^13]: 故＋（故）【宋】【元】【明】【宮】。（大正25，349d，n.9）

[^14]: 「此見道十五心速疾故，二乘不知、唯佛能覺」，參見《大智度論》卷2（大正25，72a2-7）、卷26（250b4-8）。

    > 見道十五心：苦法忍、苦法智、苦類忍、苦類智，集法忍、集法智、集類忍、集類智，滅法忍、滅法智、滅類忍、滅類智，道法忍、道法智、道類忍。

[^15]: 大解：為三種根性行「三解脫門」。（印順法師，《大智度論筆記》［A049］p.85）

[^16]: 根＋（成）【元】【明】。（大正25，349d，n.13）

    > 五根：信根、精進根、念根、定根、慧根。

[^17]: 八根皆是善：信根、精進根、念根、定根、慧根、未知當知根、已知根、具知根。

    > 參見《大毘婆沙論》卷144：「\^此二十二根，幾善？幾不善？幾無記？答：八善，八無記，六應分別。八善者，謂信等五、三無漏根。八無記者，謂七色、命根。六應分別者，謂意、五受。\^\^」（大正27，740a28-b2）
    >
    > 案：二十二根------眼根、耳根、鼻根、舌根、身根、女根、男根、命根、意根、樂根、苦根、喜根、憂根、捨根、信根、精進根、念根、定根、慧根、未知當知根、已知根、具知根。

[^18]: 參見《大智度論》卷23〈1
    序品〉：「\^若五根清淨變為無漏，三根中已攝。\^\^」（大正25，234c11-12）

[^19]: 初果斷三結。（印順法師，《大智度論筆記》［F040］p.374）

[^20]: 有眾見：即薩迦耶見。

[^21]: 齋戒取：即戒禁取見。

[^22]: ┌身見──────────────┐

    ┌身見 ┤邊見 │

    │ └邪見 │

    > 初果斷三結 ┤戒取 ┬見取 ├見所斷十結

    │ └戒取 │

    └疑──疑 │

    貪、瞋、痴、慢（未拔根本故不說）┘

    （印順法師，《大智度論筆記》〔F040〕p.374）

[^23]: 見惑十結，參見《大毘婆沙論》卷46（大正27，239a5-10）。

    > 《俱舍論》卷19：「\^有身見、邊執見、邪見、見取、戒禁取、^.^貪、^.^瞋、^.^慢、無明、^.^疑。\^\^」（大正29，99b3-6）

[^24]: （1）《大毘婆沙論》卷8：「《梵網經》說：六十二見趣，一切皆以有身見為本。」（大正27，38a19-20）又參見《大毘婆沙論》卷199（大正27，996b26-27）。

    > （2）《大般若波羅蜜多經》卷456：「\^薩迦耶見遍能含藏六十二見。\^\^」（大正7，300b26-27）
    >
    > （3）我見為六十二見根本。（印順法師，《大智度論筆記》［G011］p.384）
    >
    > （4）關於六十二見，詳見《長阿含經》卷14（21經）《梵動經》（大正1，88b12-94a13）；《梵網六十二見經》（大正1，264a23-270c22）。

[^25]: 便＝更【宋】【元】【明】【宮】。（大正25，349d，n.20）

[^26]: 餘四結：貪、瞋、慢、無明。

[^27]: （1）煩惱：三結與八十八使相攝。（印順法師，《大智度論筆記》〔D002〕p.242）

    > （2）《阿毘達磨法蘊足論》卷3〈4
    > 沙門果品〉：「\^所言無為預流果者，謂於此中三結永斷，及彼種類結法永斷，即是八十八諸隨眠永斷。\^\^」（大正26，464c24-25）
    >
    > （3）見惑八十八使：**欲界三十二使**──欲界苦諦下十種煩惱（貪、瞋、痴、慢、疑、身見、邊見、邪見、見取見、戒禁取見），欲界集諦、滅諦下各七種煩惱（除身見、邊見、戒禁取見），欲界道諦下八種煩惱（除身見、邊見）；**色界、無色界各二十八使**──上二界苦諦下各九種煩惱（除瞋），上二界集諦下各六種煩惱（除瞋、身見、邊見、戒禁取見），上二界滅諦下各六種煩惱（除瞋、身見、邊見、戒禁取見），上二界道諦下各七種煩惱（除瞋、身見、邊見）。
    >
    > 案：身見與邊見是有情的依身（只在苦諦生起的妄見）故，於集、滅、道三諦是不會生起的。又戒禁取見是修行的道因（道諦）故亦不會於集、滅二諦中生起。色界、無色界是禪定相應地，故不起瞋恚。

[^28]: 辟支佛與聲聞之區別，參見《大智度論》卷28（大正25，266c6-16），卷18（大正25，191a22-b18）。

[^29]: 二種法眼。（印順法師，《大智度論筆記》［A053］p.91，［J044］p.531）

[^30]: 行＝得【宋】【元】【明】【宮】。（大正25，349d，n.21）

[^31]: 〔事〕－【宋】【元】【明】【宮】。（大正25，349d，n.22）

[^32]: 二種菩薩：生死肉身，法性神通法身。（印順法師，《大智度論筆記》［C012］p.205）

[^33]: 三根：念根、定根、慧根。

[^34]: 不退轉相，參見《大智度論》卷27（大正25，263a22-264a12）。

[^35]: 參見《大智度論》卷73〈55
    阿毘跋致品〉（大正25，570a19-574c7），卷73-74〈56
    轉不轉品〉（大正25，574c9-580b1）。

[^36]: ┌退

    > 菩薩 ┴不退 ┬未受記

    └已受記　　（印順法師，《大智度論筆記》〔F040〕p.374）

[^37]: 《佛說首楞嚴三昧經》卷下：「\^菩薩授記凡有四種。何謂為四？有未發心而與授記，有適發心而與授記，有密授記，有得無生法忍現前授記------是謂為四。唯有如來能知此事，一切聲聞、辟支佛所不能知。\^\^」（大正15，638c13-17）

[^38]: 〔如〕－【宋】【元】【明】【宮】。（大正25，349d，n.26）

[^39]: 六通［五通］：菩薩得不得神通。（印順法師，《大智度論筆記》［A051］p.89）

[^40]: 〔有〕－【宋】【元】【明】【宮】。（大正25，349d，n.28）

[^41]: ┌有用

    ┌有得者 ┴有不用

    > 菩薩得神通 ┤ ┌新發意故

    │ │未離欲故

    └有未得 ┤懈怠心故

    └行餘法故 （印順法師，《大智度論筆記》〔F040〕p.375）

[^42]: 參見《大智度論》卷32（大正25，302b15-c10），卷33（大正25，306b28-c4）。

[^43]: 二種成就眾生。（印順法師，《大智度論筆記》［J044］p.531）

[^44]: 菩薩成就眾生：有先自成，有先成他。（印順法師，《大智度論筆記》［F041］p.375）

[^45]: 〔就〕－【宋】【元】【明】【宮】【石】。（大正25，350d，n.2）

[^46]: （1）參見《大智度論》卷4（大正25，87b24-c27），《大毘婆沙論》卷177（大正27，890b5-27）。

    > （2）本生：讚弗沙佛超彌勒九劫。（印順法師，《大智度論筆記》〔H013〕p.401）
    >
    > （3）釋尊讚弗沙佛，超越九劫。（印順法師，《大智度論筆記》［I030］p.439）

[^47]: 諸佛稱譽，參見《大智度論》卷30（大正25，282c-283c10）。

[^48]: 親近諸佛，參見《大智度論》卷29（275c1-276b19）。

[^49]: 〔命〕－【宋】【宮】。（大正25，350d，n.3）

[^50]: 無量壽命，參見《大智度論》卷34（311c18-312b21）。

[^51]: 無量比丘僧，純菩薩為僧，參見《大智度論》卷34（311b19-c17）。

[^52]: 修不修苦行，參見《大智度論》卷34（311a15-20）。

[^53]: 參見《大智度論》卷21（大正25，219c16-29）。

[^54]: 遍吉菩薩，即普賢菩薩。

[^55]: 為＝有【宋】【元】【明】【宮】。（大正25，350d，n.5）

[^56]: （1）菩薩行位──行：或時行一，不行其餘，非謂不具。（印順法師，《大智度論筆記》［A042］p.79）

    > （2）有偏悲門，有偏智勤［有而用一］。（印順法師，《大智度論筆記》〔D030〕p.279）

[^57]: 佛德──能降力：有魔（障它行道故，不喜行慈故，好行空法故：皆空方便偏勝門）示現，或無魔（悲增者）。（印順法師，《大智度論筆記》〔C002〕p.183）

[^58]: 〔諸〕－【宋】【元】【明】【宮】。（大正25，350d，n.8）

[^59]: 種＋（智）【元】【明】。（大正25，350d，n.9）

[^60]: 〔六〕－【石】。（大正25，350d，n.10）

[^61]: 六度攝一切善法：聲聞法，辟支佛法，菩薩法，佛法。（印順法師，《大智度論筆記》［A042］p.81）

[^62]: 般若攝一切善法。（印順法師，《大智度論筆記》［D005］p.246）

[^63]: 《大般若波羅蜜多經》卷404〈3
    觀照品〉：\^「舍利子！有問如來應正等覺：以實而言，何法能攝一切善法？佛正答言：所謂般若波羅蜜多。何以故？此般若波羅蜜多是一切善法之母，能生五波羅蜜多及五眼等諸功德故。舍利子！若菩薩摩訶薩欲得清淨五眼，當學般若波羅蜜多。若菩薩摩訶薩欲得阿耨多羅三藐三菩提，當學如是清淨五眼。舍利子！若菩薩摩訶薩能學如是清淨五眼，定得阿耨多羅三藐三菩提。」\^\^（大正7，22c10-18）

[^64]: 菩薩行位──十地菩薩修行：住十地，具足六度，入如金剛三昧，破煩惱習，得諸佛無礙解脫，一切種智。（印順法師，《大智度論筆記》［A042］p.81）

[^65]: 參見《大智度論》卷20（大正25，209a6-c28），卷27（大正25，257b25-26）。

[^66]: 四無量心：修行畢竟空故名為無緣。（印順法師，《大智度論筆記》［F001］p.326）

[^67]: 佛、法身菩薩之別：如日月喻。（印順法師，《大智度論筆記》〔C015〕p.211）

[^68]: 〔言〕－【宋】【元】【明】【宮】。（大正25，350d，n.14）

[^69]: 知＋（故）【石】。（大正25，350d，n.15）

[^70]: 見聞覺知：四說（義）。（印順法師，《大智度論筆記》〔A060〕p.102）

[^71]: 是三識：眼識、耳識、意識。

[^72]: 餘三識：鼻識、舌識、身識。

[^73]: 是三識：鼻識、舌識、身識。

[^74]: 餘三：眼識、耳識、意識。

[^75]: 是三識：鼻識、舌識、身識。

[^76]: 餘三識：眼識、耳識、意識。

[^77]: 是三識：眼識、耳識、意識。

[^78]: 內＝外【宋】【元】【明】【宮】。（大正25，350d，n.18）

[^79]: （1）外＝內【宋】【元】【明】【宮】。（大正25，350d，n.19）

    > （2）參見《大智度論》卷33〈1
    > 序品〉：「\^肉眼，見近不見遠，見前不見後，**見外不見內**，見晝不見夜，見上不見下；以此礙故，求天眼。\^\^」（大正25，305c19-21）

[^80]: 滅＋（時）【宋】【元】【明】【宮】。（大正25，350d，n.22）

[^81]: 乘＝業【宋】【宮】。（大正25，351d，n.2）

    > 三乘：聲聞乘、辟支佛乘、佛乘。

[^82]: 〔皆〕－【宋】【元】【明】【宮】。（大正25，351d，n.3）

[^83]: （1）學般若之益：則為遍學三乘，皆得善巧。（印順法師，《大智度論筆記》〔E001〕p.286）

    > （2）主歸般若行：六度，般若為本，故但說般若。（印順法師，《大智度論筆記》〔E003〕p.291）

[^84]: 履：3.踩踏，4.行走。（《漢語大詞典》（四），p.55）

[^85]: 凌：8.升，登上。《文選‧張衡〈東京賦〉》："然後凌天池，絕飛梁，捎魑魅，斮獝狂，斬蜲蛇，腦方良。"薛綜注："凌，升也。"（《漢語大詞典》（二），p.414）

[^86]: 捫：3.撫摸。（《漢語大詞典》（六），p.724）

[^87]: 心性常淨：是心非心相，不可思故。（印順法師，《大智度論筆記》〔C014〕p.209）

[^88]: 政＝正【宋】【元】【明】【宮】。（大正25，351d，n.8）

[^89]: 〔命終〕－【宋】【元】【明】【宮】【石】。（大正25，351d，n.9）

[^90]: 〔神〕－【宋】【元】【明】【宮】。（大正25，351d，n.10）

[^91]: 〔道〕－【宋】【元】【明】【宮】。（大正25，352d，n.1）

[^92]: 空＝水【宋】【明】【宮】，明註曰「空」，《南藏》作「水」。（大正25，352d，n.2）

[^93]: 六通：神通之加行。（印順法師，《大智度論筆記》〔A051〕p.89）

[^94]: 是＝及【宋】【元】【明】【宮】。（大正25，352d，n.4）

[^95]: （1）《雜阿含經》卷18（494經）：「\^禪思得神通力，自在如意，為種種物悉成不異。比丘當知，比丘禪思神通境界不可思議，是故，比丘！當勤禪思，學諸神通。\^\^」（大正2，129a4-6）

    > （2）《大智度論》卷30〈1
    > 序品〉：「\^經說：五事不可思議，所謂眾生多少，業果報，**坐禪人力**，諸龍力，諸佛力。於五不可思議中，佛力最不可思議！\^\^」（大正25，283c17-20）

[^96]: 撅（\^ㄐㄩㄝˊ\^\^）：1.掘。漢王充《論衡‧效力》："鑿所以入木者，槌叩之也；鍤所以能撅地者，跖蹈之也。"（《漢語大詞典》（六），p.858）

[^97]: 火＝炎【宋】【元】【明】【宮】。（大正25，352d，n.5）

[^98]: 攝＝說【宋】【元】【明】【宮】。（大正25，352d，n.6）

[^99]: 參見《大智度論》卷10（大正25，135a5-6），卷20（大正25，211b5-8），卷35（大正25，315c）。

[^100]: 少：7.稍，略。（《漢語大詞典》（二），p.1646）

[^101]: 此＝是【宋】【元】【明】【宮】。（大正25，352d，n.7）

[^102]: 外道神通二種錯。（印順法師，《大智度論筆記》［A051］p.89，［J043］p.531）

[^103]: 參見《大智度論》卷5（大正25，97c-98b），卷28（大正25，264a21-265b16）。

[^104]: 息＝怠【元】【明】。（大正25，352d，n.11）

[^105]: 《大正藏》原作「昧」，今依《高麗藏》作「味」（第14冊，786a1）。

[^106]: 漸＝暫【宋】【宮】。（大正25，352d，n.14）

[^107]: 此＝是【宋】【元】【明】【宮】。（大正25，352d，n.15）

[^108]: 妄＝誑【宋】【元】【明】【宮】。（大正25，352d，n.16）

[^109]: 〔有〕－【宋】【元】【明】【宮】。（大正25，353d，n.1）

[^110]: ┌大慈悲故

    ┌於眾生中生等心 ┤發度眾生心故

    ┌自行 ┤ │學諸佛故

    ┌現行 ┤ │ └一切法中自性空故

    │ │ └於一切諸法等

    > 菩薩行般若五相 ┤ └化他 ──令一切眾生於法等中

    │ ┌現在 ┬十方佛念

    └果報 ┤ └賢聖所念

    └未來 ──隨所生處、六塵常妙

    （印順法師，《大智度論筆記》〔F041〕p.376）

[^111]: 足為＝是【宋】【元】【明】【宮】。（大正25，353d，n.4）

[^112]: 法等、法忍：二忍修行次第。（印順法師，《大智度論筆記》〔C012〕p.204）

[^113]: 眾生等、法等，參見《大智度論》卷5（大正25，97a28-c4），另參見卷47（大正25，400c20），卷49（大正25，411c16-24），卷87（大正25，668c20-25），卷100（大正25，751b20-c3）。

[^114]: 四生：胎生、卵生、濕生、化生。

[^115]: 〔得〕－【宋】【元】【明】【宮】【石】。（大正25，353d，n.8）

[^116]: 〔五〕－【宋】【元】【明】【宮】【石】。（大正25，353d，n.10）

[^117]: 為＝及【宋】【元】【明】【宮】。（大正25，353d，n.11）

[^118]: 〔爾時〕－【宋】【元】【明】【宮】。（大正25，353d，n.12）

[^119]: 〔得〕－【宋】【元】【明】【宮】。（大正25，353d，n.13）

[^120]: 〔已〕－【宋】【元】【明】【宮】。（大正25，353d，n.14）

[^121]: 國＝世界【宋】【元】【明】【宮】。（大正25，353d，n.15）

[^122]: 〔能〕－【宋】【元】【明】【宮】。（大正25，353d，n.16）

[^123]: 《大般若波羅蜜多經》卷405〈3
    觀照品〉：「\^爾時，此間一切眾會，以佛神力得見**十方各千佛土及諸世尊**，并彼眾會彼諸佛土清淨莊嚴微妙殊特，當於爾時此堪忍界嚴淨之相所不能及。\^\^」（大正7，26c23-26）

[^124]: 〔言〕－【宋】【元】【明】【宮】。（大正25，353d，n.17）

[^125]: 〔以〕－【宋】【元】【明】【宮】。（大正25，353d，n.18）

[^126]: 〔色〕－【宋】【元】【明】【宮】。（大正25，353d，n.21）

[^127]: 王＋（佛）【石】。（大正25，353d，n.22）

[^128]: 〔故〕－【宋】【元】【明】【宮】。（大正25，353d，n.23）

[^129]: 參見《根本薩婆多部律攝》卷2：「\^言不淨行者，於十二年、苾芻僧伽未生惡疱，入十三年，薄伽梵在佛栗氏國羯蘭鐸迦村，其羯蘭鐸迦子蘇陳那為母所教令求種子，由婬煩惱及婬事故，佛觀十利制斯學處。\^\^」（大正24，531c8-12）

[^130]: 等＝得【宋】【元】【明】【明】。（大正25，353d，n.26）

[^131]: 〔戒〕－【宋】【元】【明】【宮】。（大正25，353d，n.28）

[^132]: 毘尼：（大）破戒與不破戒。（印順法師，《大智度論筆記》〔C007〕p.195）

[^133]: 〔故〕－【宋】【元】【明】【宮】。（大正25，353d，n.29）

[^134]: 〔歡〕－【宋】【元】【明】【宮】。（大正25，353d，n.32）

[^135]: 名＋（也）【宋】【元】【明】【宮】。（大正25，354d，n.3）

[^136]: 說＝記【宋】【元】【明】【宮】。（大正25，354d，n.4）

[^137]: 〔佛〕－【宋】【元】【明】【宮】。（大正25，354d，n.5）

[^138]: 〔聲〕－【宋】【元】【明】【宮】。（大正25，354d，n.7）

[^139]: 參見《大智度論》卷38（大正25，342c28-343a4）。

[^140]: 參見《大智度論》卷7（大正25，112c10-113a8），卷40（大正25，353c24-354a1）。

[^141]: 案：導師筆記原「隨信行」、「隨法行」並無與「阿那含」相連，今依經文與論義增補。

[^142]: 犍＝揵【宋】【元】【明】【宮】。（大正25，354d，n.9）

[^143]: 《大般若波羅蜜多經》卷405〈4
    無等等品〉：「\^世尊！修行般若波羅蜜多諸菩薩摩訶薩最尊最勝、具大勢力，能行無等等施，能滿無等等施，能具無等等布施波羅蜜多；能得無等等自體，所謂無邊相好妙莊嚴身；能證無等等法，所謂無上正等菩提。\^\^」（大正7，27b18-22）

[^144]: 《大智度論疏》卷17：「\^**得無等等色**已下，佛名無等；佛果妙色，非同礙色故，名**無等色**。今由菩薩行般若波羅蜜，能致此果，得於妙色，於佛無等，不同世間，故云**無等等色**。世間之色，名為等色；今得佛果微妙無等之色，故云得無等之色。受、想、行、識亦爾，不同世間緣慮之心及無常受著心心數等，故云**無等**。今者逐得與此無等心心數法等，故云**得無等等受、想、行、識**也。\^\^」（卍新續藏46，854b19-c1）

[^145]: 《大正藏》原作「體」，今依《高麗藏》作「禮」（第14冊，789a12）。

[^146]: 《大智度論疏》卷17：\^「『**佛告眾弟子**』已下，大分第二、明如來述成。此中結勸供養及如來述成，所以並就人明述成者，明人能弘法，法在人則人尊；既本結勸供養行法之人，今若述成行法人者，則得於法，是故但據人耳。『**何以故**』已下，如來自釋上來意何故應嘆波若及述成供養之義──但此經能出生五乘，菩薩既有修行，則能生世間、出世間果，皆由菩薩行法故有，所以讚嘆波若及述成供養也。『**出生人道**』已下，明**出生世間善正報**──勝果、人、天等乘也，當說。『**出生須陀洹等**』已下，明**出生二乘因果**也。『**因菩薩來故世間便有飲食**』已下，次明**出生勝世間依報**也。『**舍利弗！世間所有樂具**』已下，此中有廣略二固明出生義──上則廣明**出生五乘因果**，今次復佛略明**出生諸樂具**等也。『**何以故？舍利弗**』已下，次總釋上所以云『因菩薩能出生此等諸果』者，由行般若故然也，當說。」\^\^（卍新續藏46，854c3-17）

[^147]: 《大正藏》原作「體」，今依《高麗藏》作「禮」（第14冊，789a12）。

[^148]: 漚＝優【明】。（大正25，354d，n.12）

[^149]: 止＝正【宋】【宮】【石】。（大正25，354d，n.13）

[^150]: 輒（\^ㄓㄜˊ\^\^）：6.副詞。每每，總是。（《漢語大詞典》（九），p.1252）

[^151]: 等＋（等）【宋】【元】【明】【宮】。（大正25，355d，n.1）

[^152]: （1）敷（\^ㄈㄨ\^\^）：生長，開放。《書‧禹貢》："篠簜既敷，厥草惟夭，厥木惟喬。"孔傳：

    > "篠，竹箭；簜，大竹，水去已布生。"顏師古注："夭，盛貌也。"孔傳："喬，高也。"（《漢語大字典》（二），p.1473）
    >
    > （2）敷英：開放的花朵。《藝文類聚》卷八一引晉傅咸《芸香賦》："攜昵友以消遙兮，覽偉草之敷英。"（《漢語大詞典》（五），p.504）

[^153]: 〔過〕－【宋】【元】【明】【宮】。（大正25，355d，n.4）

[^154]: 尼＝貳【宋】【宮】，＝膩【元】【明】。（大正25，355d，n.6）

[^155]: 參見《大智度論》卷36〈3
    習相應品〉（大正25，323a29-c20），另參見卷56〈30
    顧視品〉（大正25，459c2-460a），卷58〈34
    勸受持品〉（大正25，468c1-12），卷60〈38
    校量法施品〉（大正25，485b23-c3），卷85〈71
    道樹品〉（大正25，651c-652a）。

[^156]: 《大智度論疏》卷17：\^「**問曰**已下，意云：若世間財食，由菩薩有者，只應從菩薩邊得，何故須辛苦求覓？但我自求自得，何需菩薩也？**答曰**已下，世間財食，只由眾生福力所感；眾生福力，由菩薩化導方有。若言自力能得者，何故飢世種不能得、求財人不盡獲？當知由福；若由福德所致，則由菩薩得。如有好財食處，而盲不能往，將去者得。雖復自行功，由於導故。生盲眾生，得福果功，由菩薩也。當說。」\^\^（卍新續藏46，855b1-8）

[^157]: 《大智度論疏》卷17：\^「**樂因緣甚多**已下，次釋上略說三樂經文。上言『離欲樂』者，即是此中『涅槃』也。『此中佛自說』已下，還引佛自說釋明：已^※^菩薩有自行化二德故，所以能生世出世果也。」\^\^（卍新續藏46，855b9-12）

    > ※已：20.同" 以 "。因，因為。《墨子•尚賢中》："
    > 桀、紂、幽、厲之所以失措其國家、傾覆其社稷者，已此故也。"（《漢語大詞典》（四），p.71）

[^158]: 《大智度論疏》卷17：「\^第五即是從苦生罪，故菩薩與樂也。\^\^」（卍新續藏46，855b15-16）

    > 案：第一、樂，第二、貪，第三、恚，第四、苦，第五、罪。

[^159]: 〔神〕－【宋】【元】【明】【宮】。（大正25，355d，n.14）

[^160]: 〔佛〕－【宋】【元】【明】【宮】。（大正25，355d，n.15）

[^161]: 〔寶〕－【宋】【元】【明】【宮】。（大正25，355d，n.17）

[^162]: 無生法忍：不生不滅不出不作（無作無為）；亦名法忍。（印順法師，《大智度論筆記》〔E001〕p.284）

[^163]: 〔得〕－【宋】【元】【明】【宮】。（大正25，356d，n.1）

[^164]: 般若非一日一坐說。（印順法師，《大智度論筆記》［E001］p.284）

[^165]: 參見《大智度論》卷8（大正25，115a4-116c6）。

[^166]: 〔第〕－【宋】【元】【明】【宮】。（大正25，356d，n.2）

[^167]: 命＝令【宋】【元】【明】【宮】【石】。（大正25，356d，n.3）

[^168]: 須菩提二緣命說：好行無諍定──近悲，好深行空法──近智。

    > （印順法師，《大智度論》筆記［B001］p.103）

[^169]: 參見《大智度論》卷8（大正25，115a4-116c6）。

[^170]: 參見《大智度論》卷9-10（大正25，124a11-134b23）。

[^171]: 參見《大智度論》卷10（大正25，130c24-132c）。

[^172]: 參見《大智度論》卷7（大正25，112c10-113a8），卷40（大正25，353c24-354a1）。
