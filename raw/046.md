\`1303\`慧日佛學班第07期

（389b）

**《大智度論》卷46**

**〈釋乘乘品第十六〉**

**（大正25，389b2-390a23）**

釋厚觀（2009.11.21）

> 【**經**】
>
> **\$\$四、富樓那以三事明「摩訶薩」**（承上卷45〈15 大莊嚴品〉）
>
> **\$\$（一）總標三事**[^1]（承上卷45〈15 大莊嚴品〉）
>
> **\$\$（二）廣辨三事**（承上卷45〈15 大莊嚴品〉）
>
> **\$\$1、依「大莊嚴」明「摩訶薩」**（承上卷45〈15 大莊嚴品〉）
>
> **\$\$2、依「發趣大乘」明「摩訶薩」**（承上卷45〈15 大莊嚴品〉）
>
> **\$3、依「乘於大乘」明「摩訶薩」**[^2]
>
> [爾時](file:///C:\Documents%20and%20Settings\釋宗妙\Local%20Settings\Temp\sutra.htm#0_0#0_0)，慧[命舍利弗](file:///C:\Documents%20and%20Settings\釋宗妙\Local%20Settings\Temp\sutra.htm#0_0#0_0)問富樓那：「云何名菩薩摩訶薩乘於大乘？」
>
> **\$（1）自利乘**（印順法師，《大智度論筆記》［B012］p.128）
>
> **\$A、修行六度，三輪體空**（印順法師，《大智度論筆記》［B012］p.128）
>
> 富樓那答舍利弗言：「菩薩摩訶薩行般若波羅蜜時，乘檀波羅蜜，亦不得檀波羅蜜，亦不得菩薩，亦不得受者，用無所得故，是名菩薩摩訶薩乘檀波羅蜜。[^3]菩薩摩訶薩行般若波羅蜜時，乘尸羅波羅蜜、羼提波羅蜜、毘梨耶波羅蜜、禪波羅蜜；乘般若波羅蜜，亦不得般若波羅蜜，亦不得菩薩，用無所得故，是為菩薩摩訶薩乘於般若波羅蜜。如是，舍利弗！是[^4]為菩薩摩訶薩乘於大乘。
>
> **\$B、修諸妙行，修亦不得**（印順法師，《大智度論筆記》［B012］p.128）
>
> 復次，舍利弗！菩薩摩訶薩摩訶衍，一心應薩婆若，修四念處，法壞故；乃至一心應薩婆若，修十八不共法，法壞故──是亦不可得。[^5]
>
> \`1304\`如是，舍利弗！是名菩薩摩訶薩乘於大乘。
>
> **\$C、若我若法達不可得**（印順法師，《大智度論筆記》［B012］p.128）
>
> **\$（A）我不可得**
>
> 復次，舍利弗！菩薩摩訶薩作是念：『菩薩但有名字，眾生不可得故。』是名菩薩摩訶薩乘於大乘。
>
> **\$（B）法不可得**
>
> 復次，舍利弗！若[^6]菩薩摩訶薩作是念：『色但有名字，色不可得故；受、想、行，識但有名字，識不可得故。
>
> 眼但有名字，眼不可得故；乃至意亦如是。
>
> 四念處但有名字，四念處不可得故；乃至八聖道分但有名字，八聖道分不可得故。
>
> 內空但有名字，內空不可得故；乃至無法有法空但有名字，無法有法空不可得故；乃至十八不共法但有名字，十八不共法不可（389c）得故。
>
> 諸法如但有名字，如不可得故；法相、法性、法[^7]住、實際但有名字，實際不可得故。
>
> 阿耨多羅三藐三菩提及佛但有名字，佛不可得故。』
>
> 如[^8]是，舍利弗！是名菩薩摩訶薩乘於大乘。
>
> **\$（2）利他乘：具足神通，成就眾生**（印順法師，《大智度論筆記》［B012］p.128）
>
> 復次，舍利弗！若菩薩摩訶薩從初發意已來，具足菩薩神通，成就眾生，從一佛國至一佛國，恭敬、供養、尊重、讚歎諸佛，從諸佛聽受法教，所謂菩薩大乘。
>
> 是菩薩乘此大乘，從一佛國至一佛國，淨佛世界、成就眾生，初無佛國想、亦無眾生想。此人住不二法中，為眾生受身，隨其所應，自變其形而教化之；乃至一切智，終不離菩薩乘。
>
> 是菩薩得一切種智已，轉法輪，聲聞、辟支佛及天龍、鬼神、阿修羅、世間人民所不能轉。爾時，十方如恒河沙等諸佛皆歡喜稱名讚歎，作是言：『某方某國某菩薩摩訶薩乘於大乘，得一切種智，轉法輪！』
>
> 舍利弗！是名菩薩摩訶薩乘於大乘。」
>
> 【**論**】釋曰：
>
> **\$3、依「乘於大乘」明「摩訶薩」**
>
> 富樓那以三事明摩訶薩，[^9]上已說二事，[^10]今問第三事「乘於大乘」，富樓那答。
>
> **\$\`1305\`（1）自利乘**（印順法師，《大智度論筆記》［B012］p.128）
>
> **\$A、修行六度，三輪體空**（印順法師，《大智度論筆記》［B012］p.128）
>
> 有人言：菩薩直布施內外物，不能破吾我相，是名「大莊嚴」。
>
> 若能破吾我相，入眾生空，未入法空，是名「發大莊嚴」。
>
> 因[^11]眾生空入法空中，行檀波羅蜜，不見三事──施者、受者、財物，能如是者，是名「乘於大乘」。[^12]
>
> 餘波羅蜜亦如是。
>
> **\$B、修諸妙行，修亦不得**（印順法師，《大智度論筆記》［B012］p.128）
>
> 是菩薩以不雜[^13]心，離[^14]諸煩惱及二（390a）乘意，為薩婆若故，修行四念處，修相[^15]亦不可得，畢竟清淨故。是名「乘於大乘」。
>
> 乃至十八不共法亦如是。
>
> **\$C、世間出世間皆假名字［若我若法達不可得］**
>
> 復次，若菩薩知一切法假名字，於名字和合中復有名字；一切世間、若出世間皆是假名。是名「乘於大乘」。[^16]
>
> **\$（2）利他乘：具足神通，成就眾生**（印順法師，《大智度論筆記》［B012］p.128）
>
> 復次，菩薩發大莊嚴，具足菩薩神通；具足菩薩神通故，成就眾生，從一佛國至一佛國；所經諸國，雨七寶蓮華，供養諸佛，拔三惡道眾生。變身無數，各各至諸佛前，聽受大乘法化；從諸佛前，趣大乘相。
>
> 乘此大乘，從一佛國至一佛國，成就眾生、淨佛世界；不生眾生相、不取佛國相。住不二入地中，隨諸眾生所應度者而化度之，為眾生故受身。常乘大乘，初無休息。
>
> 是菩薩乘於大乘，得成佛，轉法輪，諸聲聞、辟支佛所不能轉，何況餘小凡夫！
>
> 十方如恒河沙等世界諸佛讚歎是菩薩：「某方某國某甲菩薩乘於大乘，成佛，轉法輪！」
>
> 如是相，名為「乘於大乘」。
>
> 復次，「大乘」名畢竟清淨六波羅蜜。菩薩摩訶薩乘大乘時，以五神通而自莊嚴；菩薩住是乘中，一時變身無數，至十方世界，供養諸佛、度脫眾生。是菩薩常不離諸佛，乃至得佛道，常乘此大乘。

**\`1306\`〈釋無縛無脫品第十七〉**

**（大正25，390a24-393a29）**

> 【**經**】
>
> **\$五、取定「大莊嚴」義以明「摩訶薩」**[^17]
>
> **\$（一）佛示大莊嚴**
>
> 爾時，須菩提白佛言：「世尊！菩薩摩訶薩大莊嚴[^18]，**何等是大莊嚴？何等菩薩能大莊****嚴**？」[^19]
>
> **\$1、何等是大莊嚴：明大莊嚴之所行法**
>
> 佛語須菩提：「菩薩摩訶薩摩訶衍大莊嚴，所謂檀波羅蜜乃至般若波羅蜜莊嚴；四念處莊嚴，乃至八聖道分；內空莊嚴，乃至無（390b）法有法空；十力乃至十八不共法，及一切種智莊嚴。
>
> **\$2、何等菩薩能大莊嚴：明大莊嚴之能行者**
>
> **\$（1）六波羅蜜是大莊嚴（攝諸功德）**[^20]（印順法師，《大智度論筆記》［B012］p.128）
>
> **\$A、布施波羅蜜**
>
> **變身如佛**莊嚴，光明遍照三千大千世界，亦照東方如恒河沙等世界；南西北方、四維、上下，亦復如是。三千大千世界六種振[^21]動，亦動東方如恒河沙等諸世界；南西北方、四維、上下，亦復如是。
>
> 是菩薩摩訶薩住**檀波羅****蜜**摩訶衍大莊嚴，是三千大千世界，變為琉璃；**化作轉輪聖王**，隨眾生所欲，須食與食，須飲與飲，衣服、臥具、花香、纓[^22]珞、搗[^23]香、\`1307\`澤香[^24]、房舍、燈燭、醫藥種種所須盡給與之；與已，而為說法──所謂應六波羅蜜法[^25]。眾生聞是法者，終不離六[^26]波羅蜜，乃至阿耨多羅三藐三菩提。
>
> 如是，須菩提！是名菩薩摩訶薩摩訶衍大莊嚴。
>
> 須菩提！譬如工幻師、若幻師弟子，於四衢道中，化作大眾於前，須食與食，須飲與飲，乃至種種所須盡給與之。
>
> 於須菩提意云何？是幻師實有眾生有給[^27]與不？」
>
> 須菩提言：「不也！世尊！」
>
> 「須菩提！菩薩摩訶薩亦如是，化作轉輪聖王，種種具足，須食與食，須飲與飲，乃至種種所須盡給與之；雖有所施，實無所與。何以故？須菩提！諸法相如幻故。
>
> **\$B、持戒波羅蜜**
>
> 復次，須菩提！菩薩摩訶薩住尸羅波羅蜜，**現生轉輪聖王家**，以十善道教化眾生，又以四禪、四無量心、四無色定、四念處乃至十八不共法教化眾生；聞是法者，至阿耨多羅三藐三菩提，終不離是法。
>
> 譬如幻師、若幻師弟子，於四衢道中，化作大眾，以十善道教化令行，又以四禪、四無量心、四無色定、四念處乃至十八不共法，教化令行。
>
> 須菩提！於汝意云何？是幻師，實有眾生，教（390c）化令行十善道乃至十八不共法不？」
>
> 須菩提言：「不也！世尊！」
>
> 「須菩提！菩薩摩訶薩亦如是，以十善道教化眾生令行，乃至十八不共法；實無眾生行十善道乃至十八不共法。何以故？諸法相如幻故。
>
> 須菩提！是名菩薩摩訶薩大莊嚴。
>
> **\$C、忍波羅蜜**
>
> 復次，須菩提！菩薩摩訶薩住羼提波羅蜜，教化眾生忍辱。
>
> 須菩提！云何菩薩摩訶薩住羼提波羅蜜，教化眾生著忍辱波羅蜜中？
>
> 須菩提！菩薩摩訶薩從初發意已來，如是大莊嚴──若一切眾生來罵詈、刀杖傷害，菩薩摩訶薩於此中不起一念，亦教一切眾生行此忍辱。
>
> 譬如幻師、若幻師弟子，於四衢道中，化作大眾，令行忍辱；餘如上說。
>
> 須菩提！是名菩薩摩訶薩大莊嚴。
>
> **\$D、精進波羅蜜**
>
> 復次，須菩提！菩薩摩訶薩住毘梨耶波羅蜜，教化[^28]一切眾生令行毘梨耶波羅蜜。
>
> \`1308\`須菩提！云何菩薩摩訶薩住毘梨耶波羅蜜，教一切眾生令行毘梨耶波羅蜜？
>
> 須菩提！菩薩摩訶薩應薩婆若心，身心精進，教化眾生。
>
> 譬如幻師、若幻師[^29]弟子，於四衢道中，化作大眾，教令行身心精進；餘如上說。是名菩薩摩訶薩大莊嚴。
>
> **\$E、禪波羅蜜**
>
> 復次，須菩提！菩薩摩訶薩住禪波羅蜜，教一切眾生令行禪波羅蜜。
>
> 須菩提！云何菩薩摩訶薩住禪波羅蜜，教一切眾生令行禪波羅蜜？
>
> 須菩提！菩薩摩訶薩住諸法等中，不見法若亂若定。
>
> 如是，須菩提！菩薩摩訶薩住禪波羅蜜，教一切眾生令行禪波羅蜜，乃至阿耨多羅三藐三菩提，終不離禪波羅蜜。
>
> 譬如工幻師、若幻師弟子，於四衢道中，化作大眾，教令行禪波羅（391a）蜜；餘如上說。
>
> 須菩提！是名菩薩摩訶薩大莊嚴。
>
> **\$F、般若波羅蜜**
>
> 復次，須菩提！菩薩摩訶薩住般若波羅蜜，教一切眾生令行般若波羅蜜。
>
> 須菩提！云何菩薩摩訶薩住般若波羅蜜，教一切眾生令行般若波羅蜜？
>
> 須菩提！菩薩摩訶薩行般若波羅蜜時，無有法得此岸、彼岸。如是菩薩摩訶薩住般若波羅蜜中，教一切眾生令行般若波羅蜜。
>
> 譬如幻[^30]師、若幻師弟子，於四衢道中，化作大眾，教令行般若波羅蜜。[^31]
>
> 須菩提！是名菩薩摩訶薩大莊嚴。
>
> **\$G、十方隨緣現身，自住六度亦教化眾生令行六度**
>
> 復次，須菩提！菩薩摩訶薩大莊嚴，十方如恒河沙等世界中[^32]，隨其所應，自變其身，住檀波羅蜜乃至般若波羅蜜，亦教眾生令行檀波羅蜜乃至般若波羅蜜。是眾生行是法乃至阿耨多羅三藐三菩提，終不離是法。
>
> 須菩提！譬如幻師、若幻師弟子，於四衢道中，化作眾生，教令行六波羅蜜；餘如上說。
>
> 如是，須菩提！是名菩薩摩訶薩大莊嚴。
>
> **\$（2）大誓莊嚴是大莊嚴**（印順法師，《大智度論筆記》［B012］p.128）
>
> 復次，須菩提！菩薩摩訶薩大莊嚴，應薩婆若心，不生是念：『我教若干人住檀波\`1309\`羅蜜，不教若干人住檀波羅蜜。[^33]乃至般若波羅蜜亦如是。』
>
> 不生是念：『我教若干人住四念處，不教若干人住四念處。乃至十八不共法亦如是。』亦不生是念：『我教若干人令得須陀洹果、斯陀含果、阿那含果、阿羅漢果、辟支佛道、一切種智，亦不教若干人令得須陀洹[^34]果乃至一切種智。』
>
> 我當令無量無邊阿僧祇眾生住檀波羅蜜乃至般若波羅蜜，立眾生於四念處乃至十八不共法，令無量無邊阿僧祇眾生得須陀洹果乃至一切種智。
>
> 譬（391b）如工幻師、若幻師弟子，於四衢道中，化作大眾，教令住[^35]六波羅蜜乃至得一切種智。餘如上說。
>
> 須菩提！是名菩薩摩訶薩大莊嚴。」
>
> 【**論**】釋曰：
>
> **\$五、取定「大莊嚴」義以明「摩訶薩」**
>
> **\$（一）佛示大莊嚴**
>
> **\$1、何等是大莊嚴：明大莊嚴之所行法**
>
> 上富樓那說大莊嚴及發大誓莊嚴相，今須菩提作是念：「富樓那未得一切智，雖說大莊嚴，或當有錯。」是故問佛取定。
>
> 佛為須菩提說「檀波羅蜜大莊嚴，乃至一切智」。
>
> **\$2、何等菩薩能大莊嚴：明大莊嚴之能行者**
>
> **\$（1）六波羅蜜是大莊嚴（攝諸功德）**[^36]（印順法師，《大智度論筆記》［B012］p.128）
>
> **\$A、布施波羅蜜**
>
> **\$（A）法說**
>
> 是諸善法果報故，得菩薩大神通力。
>
> 為**出家好道眾生**故，**化作佛身**，放大光明，照十方世界，震動大地，令眾生發心行善法，隨其所應而為說法，令得三乘。
>
> 為**在****家好樂眾生**，**作轉輪聖王**，變三千世界悉為琉璃，為不障礙故；乘七寶車，身放光明，雨諸寶物，隨眾生所須，皆令充足，然後為說菩薩法。
>
> 菩薩住大乘中，以二施利益眾生，所謂財施、法施。[^37]眾生聞已，行六波羅蜜乃至十八不共法，至阿耨多羅三藐三菩提，終不離是法。
>
> 菩薩雖住是變化中，亦不於諸法中生著相，亦不自高。
>
> **\$\`1310\`（B）舉喻**
>
> 須菩提作是念：「菩薩能作如是大事，又諸漏未盡故，云何於諸法得不著，亦不生高心？」
>
> 是中佛自說譬喻：「若幻師於四衢道中，化作種種物，隨人所須，悉能與之。於須菩提意云何？是幻師實有所與不？有受者、有用者不？」
>
> 須菩提言：「是但虛誑，實無所有。」
>
> **\$（C）以喻合法**
>
> 佛言：「菩薩亦如是，雖作佛身、轉輪聖王，以財、法施眾生，亦如幻師實無所與。何以故？諸法相畢竟空如幻。」
>
> **\$B、例餘五度**
>
> 餘五波羅蜜亦如是，隨義分別。
>
> **\$C、明由六度行，感得果報身**
>
> 復次，檀波羅蜜、尸羅波羅蜜因緣故，人中富貴，作轉（391c）輪聖王。[^38]
>
> 餘波羅蜜，或作梵王、[^39]或作法身[^40]菩薩。
>
> **\$※ 因論生論：六度之外，有無餘大莊嚴之法**
>
> 問曰：六[^41]波羅蜜外，更有何法可莊嚴？
>
> 答曰：諸功德皆六波羅蜜中攝。
>
> 有人言：別有**智波羅蜜**及**方便**等。[^42]
>
> **\$D、十方隨緣現身，自住六度亦教化眾生令行六度**
>
> 於十方如恒河沙等世界中，隨所應度，作種種因緣說法，令眾生住六波羅蜜。
>
> **\$（2）大誓莊嚴是大莊嚴**（印順法師，《大智度論筆記》［B012］p.128）
>
> 復次，決定誓願名為大莊嚴，所謂菩薩不作是念：「我度若干人令住檀波羅蜜，不能度餘人；乃至十八不共法亦如是。」亦不作是念：「我令若干人得須陀洹果，不能令若干人得須陀洹果；乃至佛道亦如是。」
>
> \`1311\`我當悉令無量阿僧祇眾生住諸功德中──檀波羅蜜乃至一切種智。
>
> 自立[^43]如幻師，如先說。[^44]
>
> 是名「發大莊嚴」。
>
> 【**經**】
>
> **\$（二）須菩提自陳大莊嚴義：諸法相空，無大莊嚴為大莊嚴**
>
> 爾時，須菩提白佛言：「世尊！如我從佛所聞義，菩薩摩訶薩**無大莊嚴為大莊嚴，諸****法自相空故**。[^45]所謂色、色相空，受、想、行，識、識相空；眼、眼相空，乃至意、意相空；色、色相空，乃至法、法相空。眼識、眼識相空，乃至意識、意識相空；眼觸、眼觸相空，乃至意觸、意觸相空；眼觸因緣生受、受相空，乃至意觸因緣生受、受相空。世尊！檀波羅蜜、檀波羅蜜相空，乃至般若波羅蜜、般若波羅蜜相空。內空、內空空[^46]相空，乃至無法有法空、無法有法空相空。四念處、四念處相空，乃至十八不共法、十八不共法相空。菩薩、菩薩相空。
>
> 世尊！以是因緣故，當知[^47]菩薩摩訶薩無大莊嚴為大莊嚴。」
>
> **\$（三）佛舉人法二空述成**
>
> **\$1、正明人法二空答無作**
>
> 佛告須菩提：「如是！如是！如汝所說[^48]。須菩提！薩婆若非作法，眾生亦非作法，菩薩為是眾生大莊嚴。」[^49]
>
> 須菩提白佛言：「世尊！何因緣故，薩婆（392a）若非作法，是眾生亦非作法，菩薩為是眾生大莊嚴？」
>
> 佛語須菩提：「作者不可得故，薩婆若非作非起法，是諸眾生亦非作非起法。何以故？須菩提！色非作非不作，受、想、行、識非作非不作；[^50]眼非作非不作，乃至意非作非不作；色乃至法，眼識乃至意識，眼觸乃至意觸，眼觸因緣生受乃至意觸因緣生受，非作非不作。
>
> 須菩提！我非作非不作，乃至知者、見者非作非不作。何以故？是諸法畢竟不可得故。
>
> **\$\`1312\`2、舉夢幻等喻**
>
> 須菩提！夢非作非不作，何以故？畢竟不可得故；幻、嚮[^51]、影、焰、化非作非不作，何以故？畢竟不可得故。
>
> **\$3、舉十八空**
>
> 須菩提！內空非作非不作，畢竟不可得故；乃至無法有法空非作非不作，畢竟不可得故。
>
> **\$4、舉三十七道品乃至十八不共法**
>
> 須菩提！四念處非作非不作，畢竟不可得故；乃至十八不共法非作非不作，何以故？是法皆畢竟不可得故。
>
> **\$5、舉如、法性、實際等**
>
> 須菩提！諸法如、法相、法性、法住、法位、實際，非作非不作，畢竟不可得故。
>
> **\$6、舉佛、菩薩、一切智、一切種智**
>
> 須菩提！**菩薩**[^52]非作非不作，畢竟不可得故；薩婆若及一切種智，非作非不作，畢竟不可得故。
>
> **\$7、結**
>
> 以是因緣故，須菩提！薩婆若非作非起法，是眾生亦非作非起法，菩薩為是眾生大莊嚴。
>
> **\$（四）須菩提再陳「無縛無脫為大莊嚴」**
>
> **\$1、明諸法無縛無脫**
>
> **\$（1）五眾無縛無脫**
>
> **\$A、略說**
>
> 爾時，須菩提白佛言：「如我觀佛所說義，世尊！色無縛無脫，受、想、行、識無縛無脫。」
>
> \`1313\`爾時，富樓那彌多羅尼子語須菩提：「色是無縛無脫？受、想、行、識是無縛無脫？」
>
> 須菩提言：「如是！如是！色是無縛無脫，受、想、行、識是無縛無脫。」
>
> **\$B、廣釋**
>
> 富樓那彌多羅尼子問須菩提：「何等色無縛無脫？何等受、想、行、識無縛無脫？」
>
> **\$（A）約夢幻等喻**
>
> 須菩提言：「（392b）如夢色無縛無脫，如夢受、想、行、識無縛無脫。如嚮、如影、如幻、如焰、如化色受想行識無縛無脫。
>
> **\$（B）約三世**
>
> 富樓那彌多羅尼子！過去色無縛無脫，過去受、想、行、識無縛無脫；未來色無縛無脫，未來受、想、行、識無縛無脫；現在色無縛無脫，現在受、想、行、識無縛無脫。
>
> 何以故無縛無脫？是色無所有故，無縛無脫；受、想、行、識無所有故，無縛無脫。離故、寂滅故、不生故，無縛無脫。
>
> **\$（C）約三性**
>
> 富樓那！善色、受、想、行、識無縛無脫；不善色、受、想、行、識無縛無脫；無記色無縛無脫，無記受、想、行、識無縛無脫。
>
> **\$（D）約世間出世間，有漏、無漏等**
>
> 世間、出世間、有漏、無漏色無縛無脫，受、想、行、識亦無縛無脫。何以故？無所有故、離故、寂滅故、不生故，無縛無脫。
>
> **\$（2）一切法無縛無脫**
>
> 富樓那！一切法亦無縛無脫，無所有故、離故、寂滅故、不生故。[^53]
>
> **\$（3）六度無縛無脫**
>
> 富樓那！檀波羅蜜無縛無脫，尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜無縛無脫；無所有故、離故、寂滅故、不生故，無縛無脫。
>
> **\$（4）十八空無縛無脫**
>
> 富樓那！內空亦無縛無脫，乃至無法有法空亦無縛無脫。
>
> **\$（5）三十七道品乃至十八不共法無縛無脫**
>
> 四念處無縛無脫，乃至十八不共法無縛無脫；無所有故、離故、寂滅故、不生故，無縛無脫。
>
> **\$（6）佛、菩薩及一切智、一切種智無縛無脫**
>
> 阿耨多羅三藐三菩提無縛無脫，一切智、一切種智無縛無脫。
>
> 菩薩無縛無脫，佛亦無縛無脫；無所有故、離故、寂滅故、不生故，無縛無脫。
>
> **\$\`1314\`（7）如、法性、實際等無縛無脫**
>
> 富樓那！諸法如、法相、法性、法住、法位、實際、無為法無縛無脫，無所有故、離故、寂滅故、不生故，無縛無脫。
>
> **\$（8）結**
>
> 富樓那！是名菩薩摩訶薩無縛無脫檀波羅蜜乃至般若波羅蜜，四念處乃至一切種智無縛無脫。
>
> **\$2、明無縛無脫故得益**
>
> 是菩薩摩訶薩住無縛無（392c）脫檀波羅蜜中，乃至住無縛無脫般若波羅蜜；住無縛無脫四念處，乃至住無縛無脫一切種智；無縛無脫成就眾生，無縛無脫淨佛世界；無縛無脫諸佛當供養，無縛無脫當聽法；無縛無脫諸佛終不離，無縛無脫諸神通終不離，無縛無脫五眼終不離；無縛無脫陀羅尼門終不離，無縛無脫諸三昧終不離；無縛無脫當生道種智，無縛無脫當得一切種智；無縛無脫法輪轉，無縛無脫眾生安立三乘。
>
> 如是，富樓那！菩薩摩訶薩行無縛無脫六波羅蜜，當知一切法無縛無脫，無所有故、離故、寂滅故、不生故。
>
> 富樓那！是名菩薩摩訶薩無縛無脫大莊嚴。」[^54]
>
> 【**論**】釋曰：
>
> **\$（二）須菩提自陳大莊嚴義：諸法相空，無大莊嚴為大莊嚴**
>
> 須菩提言：「\^如我聞佛義，無大莊嚴為大莊嚴，何以故？自相空故。\^\^」
>
> 問曰：須菩提何以故[^55]如是說？
>
> 答曰：佛說發大莊嚴義，甚深、難得、難解。**會中眾生****聞是事，心或退沒**──如是莊嚴畢竟空，亦以神通力故，一時能遍至十方如[^56]恒河沙世界可適眾生──言：**「此是聖王**[^57]**事，我等云何能****知！」**
>
> 以是故，須菩提說：「發大莊嚴非深非難！非但發大莊嚴自相空，易行易得；色、色中定相不可得，乃至十八不共法亦爾。若菩薩能如是知諸法空寂滅相，而不捨本願、精進，是故名發大莊嚴[^58]非是難得。」
>
> **\$（三）佛舉人法二空述成**
>
> **\$1、正明人法二空答無作**
>
> 佛證須菩提所說，故言「如是」。作法皆是虛誑，故言：「薩婆若無作法；眾生畢竟空故，亦無作法。」
>
> \`1315\`佛說：「作者不可得故，一切智非作相；**眾生不可得故**，作者不可得；作者不可得故，薩婆若非作非起相。
>
> 復次，色亦無所能作，**法空故**，乃至諸佛（393a）法亦如是。」
>
> **\$2、舉夢幻等喻**
>
> 須菩提等謂「諸法中無有定作相，如幻雖無實事，而有來去相」；以是故，佛說：「如幻、如焰等無[^59]作相，畢竟不可得故。」
>
> **\$3、舉十八空，4、舉三十七道品乃至十八不共法**
>
> 是時聽者作是念「十八空能破一切法，則是有用，是則為實」，謂言「有作」。是以佛言：「內空無所作，乃至無法有法空，至[^60]十八不共法亦無所作。」
>
> **\$5、舉如、法性、實際等**
>
> 若謂今十八空，有為，虛誑無實，故可無作；如、法性、實際是真實法，應當有作！何以故？一切有為法各各共因，無為法亦與有為法[^61]作因故。
>
> 佛言：「如、法性、實際、法住、法位亦無作。」
>
> **\$6、舉佛、菩薩、一切智、一切種智**
>
> 又謂：「菩薩、佛、一切種智是實法，能有所作。」
>
> 以是故佛言：「是法亦畢竟空故，亦無所作。」作相因緣生故。
>
> **\$（四）須菩提再陳「無縛無脫為大莊嚴」**
>
> **\$1、明諸法無縛無脫**
>
> 行者念言：「佛法甚難！甚為希有！諸法都無作、無縛無解者，我等云何當從苦得脫？」是故須菩提白佛言：「如我知佛所說義，五眾無縛無解；若畢竟空無有作者，誰縛誰解？」
>
> 凡夫人[^62]法虛誑不可得，故非縛；
>
> 聖人法畢竟空不可得，故非解。
>
> 如夢等五眾，及三世五眾、善不善等五眾，一切法亦如是，乃至實際等亦復如是；無所有故、離故、不生故，無縛無解。是名「菩薩摩訶薩不縛不解菩薩道」。
>
> 住是道中，諸煩惱不牽墮[^63]凡夫中，故言「不縛」；不以諸無漏法破煩惱，故言「不解」。
>
> **\$2、明無縛無脫故得益**
>
> 教化眾生，淨佛世界，乃至五神通、五眼、諸陀羅尼、三昧門、終不離佛，及安立眾生於三乘，亦無縛無解。
>
> \`1316\`所以者何？諸法無所有故、離故、寂滅故、不生故、畢竟空故。
>
> 如是等因緣，是名「菩薩摩訶薩發大莊嚴相」，所謂「不縛不解」。[^64]

（393b）**〈釋摩訶衍品第十八**[^65]**〉**

**（大正25，393b1-396b18）**

【**經**】

**\$\$壹、就「三解脫門」說般若**（承上卷42～卷44）

\$\$**貳、就「菩薩、摩訶薩」說般若**（承上卷44～卷46）

**\$參、就「摩訶衍義」說般若**[^66]

> **\$（壹）須菩提問摩訶衍等五義**
>
> 爾時，須菩提白佛言：「世尊！^（1）^何等是菩薩摩訶薩摩訶衍？[^67]
>
> ^（2）^云何當知菩薩摩訶薩發趣大乘？[^68]
>
> ^\`1317\`（3）^是乘發何處？是乘至何處？[^69]
>
> ^（4）^當[^70]住何處？[^71]
>
> ^（5）^誰當乘是乘出者[^72]？[^73]」[^74]
>
> **\$（貳）佛答摩訶衍等五義**
>
> **\$一、答第一問：何等是「摩訶衍」**[^75]
>
> **\$（一）六度是摩訶衍**
>
> 佛告須菩提：「汝問：『何等是菩薩摩訶薩摩訶衍？』須菩提！六波羅蜜是菩薩摩訶薩摩訶衍。何等六？檀波羅蜜，尸羅波羅蜜，羼提波羅蜜，毘梨耶波羅蜜，禪波羅蜜，般若波羅蜜。
>
> **\$1、布施波羅蜜**
>
> 云何名檀波羅蜜？
>
> 須菩提！菩薩摩訶薩以應薩婆若心，內、外所有布施，共一切眾生，迴向阿耨多羅三藐三菩提，用無所得故。須菩提！是名菩薩摩訶薩檀波羅蜜。[^76]
>
> **\$\`1318\`2、持戒波羅蜜**
>
> 云何名[^77]尸羅波羅蜜？
>
> 須菩提！菩薩摩訶薩以應薩婆若心，自行十善道，亦教他行十善道，用無所得故。是名菩薩摩訶薩不著尸羅波羅蜜。
>
> **\$3、忍波羅蜜**
>
> 云何名[^78]羼提波羅蜜？
>
> 須菩提！菩薩摩訶薩以應薩婆若心，自具足忍辱，亦教他行忍辱，用無所得故。是名菩薩摩訶薩羼提波羅蜜。
>
> **\$4、精進波羅蜜**
>
> 云何名毘梨耶波羅蜜？
>
> 須菩提！菩薩摩訶薩以應薩婆若心，行五波羅蜜，懃修不息，亦安立一切眾生於五波羅蜜，用無所得故。是名菩薩摩訶薩毘梨耶波羅蜜。
>
> **\$5、禪波羅蜜**
>
> 云何名禪波羅蜜？
>
> 須菩提！菩薩摩訶薩以應薩婆若心，自以方便入諸禪[^79]，不隨禪生，亦教他令入諸禪，用無所得故。是名菩薩摩訶薩禪波羅蜜。
>
> **\$6、般若波羅蜜**
>
> 云何名般若波羅蜜？
>
> 須菩提！菩薩摩訶薩以應薩婆若心，不著一切法，亦觀一切法性，用無所得故；亦教他不著一切法，亦[^80]觀一切法性，用無所得故。是名菩薩摩訶薩般若波羅蜜。
>
> 須菩提！（393c）是為菩薩摩訶薩摩訶衍。
>
> **\$（二）十八空、四空是摩訶衍**
>
> **\$1、十八空**
>
> 復次，須菩提！菩薩摩訶薩復有[^81]摩訶衍，所謂內空、外空、內外空、空空、大空、第一義空、有為空、無為空、畢竟空、無始空、散空、性空、自相空、諸法空、不可得空、無法空、有法空、無法有法空。」
>
> ^（1）^須菩提白佛言：「何等為內空？」
>
> 佛言：「內法名眼、耳、鼻、舌、身、意。眼、眼空，非常非滅故。何以故？性自爾。耳、耳空，鼻、鼻空，舌、舌空，身、身空，意、意空，非常非滅故。何以故？性自爾。是名內空。」
>
> ^\`1319\`（2）^何等為外空？
>
> 外法[^82]名色、聲、香、味、觸、法。色、色空，非常非滅故。何以故？性自爾。聲、聲空，香、香空，味、味空，觸、觸空，法、法空，非常非滅故。何以故？性自爾。是名外空。
>
> ^（3）^何等為內外空？
>
> 內、外法名內六入、外六入。內法、內法空，非常非滅故。何以故？性自爾。外法、外法空，非常非滅故。何以故？性自爾。是名內外空。
>
> ^（4）^何等為空空？
>
> 一切法空，是空亦空，非常非滅故。何以故？性自爾。是名空空。
>
> ^（5）^何等為大空？
>
> 東方、東方[^83]空，非常非滅故。何以故？性自爾。南西北方、四維、上下，南西北方、四維、上下空，非常非滅故。何以故？性自爾。是名大空。
>
> ^（6）^何等為第一義空？
>
> 第一義[^84]名涅槃。涅槃、涅槃空，非常非滅故。何以故？性自爾。是名第一義空。
>
> ^（7）^何等為有為空？
>
> 有為法名欲界、色界、無色界。欲界、欲界空，色界、色界空，無色界、無色界空，非常非滅故。何以故？性自爾。是名有為空。
>
> ^（8）^何等為無為空？
>
> 無為法名為無生相、無住相、無滅相。無為法、無為法空，非常非滅故。何以故？性自爾。是名無為空。
>
> ^（9）^何等為畢竟空？
>
> 畢竟名諸法至竟不可得，非常非滅故。何以故？性（394a）自爾。是名畢竟空。
>
> ^（10）^何等為無始空？
>
> 若法初來處不可得，非常非滅故。何以故？性自爾。是名[^85]無始空。
>
> ^（11）^何等為散空？[^86]
>
> 散名諸法無滅，非常非滅故。何以故？性自爾。是名散空。
>
> ^\`1320\`（12）^何等為性空？
>
> 一切法性──若有為法性，若無為法性，是性非聲聞、辟支佛所[^87]作，非佛所作，亦非餘人所作。是性、性空，非常非滅故。何以故？性自爾。是名性空。
>
> ^（13）^何等為自相空？
>
> 自相名[^88]色──壞相，受──受相，想──取相，行──作相，識──識相；如是等有為法[^89]、無為法各各[^90]自相空，非常非滅故。何以故？性自爾。是名自相空。
>
> ^（14）^何等為諸法空？
>
> 諸法名色、受、想、行、識，眼、耳、鼻、舌、身、意，色、聲、香、味、觸、法，眼界、色界、眼識界，乃至意界、法界、意識界。是諸法、諸法[^91]空，非常非滅故。何以故？性自爾。是為諸法空。
>
> ^（15）^何等為不可得空？
>
> 求[^92]諸法不可得。是不可得空，非常非滅故。何以故？性自爾。是名不可得空。
>
> ^（16）^何等為無法空？
>
> 若法無，是亦空，非常非滅故。何以故？性自爾。是名無法空。
>
> ^（17）^何等為有法空？
>
> 有法名諸法和合中有自性相。是有法空，非常非滅故。何以故？性自爾。是名有法空。
>
> ^（18）^何等為無法有法空？
>
> 諸法中無法，諸法和合中有自性相。是無法有法空，非常非滅故。何以故？性自爾。是名無法有法空。
>
> **\$2、四空**
>
> 復次，須菩提！法法相空，無法無法相空，自法自法相空，他法他法相空。
>
> ^（1）^何等名法法相空？
>
> 法名五眾，五眾空，是名法[^93]法相空。
>
> ^（2）^何等名無法無法相空？
>
> 無法名無為法，是名無法無法相空。
>
> ^（3）^何等名自法自法空[^94]？
>
> 諸法自法空，是空非智作、非見作，是名自法自法（394b）空。
>
> ^\`1321\`（4）^何等名他法他法空？
>
> 若佛出、若佛未出，法住、法相、法位、法性、如、實際；過此諸法空，是名他法他法空。[^95]
>
> 是名菩薩摩訶薩摩訶衍。

【**論**】

**\$\$壹、就「三解脫門」說般若**（承上卷42～卷44）

**\$\$貳、就「菩薩、摩訶薩」說般若**（承上卷44～卷46）

**\$參、就「摩訶衍義」說般若**

> **\$（壹）須菩提問摩訶衍等義**
>
> **\$一、應說「般若波羅蜜」，為何須菩提問「摩訶衍」，佛亦答「摩訶衍」**
>
> 問曰：是經名為「般若波羅蜜」，又佛命須菩提為菩薩說「般若波羅蜜」，須菩提應問「般若波羅蜜」，佛亦應答「般若波羅蜜」；今須菩提何以乃問「摩訶衍」，佛亦答「摩訶衍」？
>
> 答曰：
>
> **\$（一）般若、大乘，名異義一**[^96]（印順法師，《大智度論筆記》［B012］p.129）
>
> 般若波羅蜜、摩訶衍一義，但名字異；若說般若波羅蜜，說摩訶衍，無咎。
>
> **\$1、摩訶衍是佛道──佛道即六波羅密──六中般若第一大**（《大智度論筆記》［B012］p.129）
>
> 摩訶衍名佛道，行是法得至佛，所謂六波羅蜜；六波羅蜜中第一大者，般若波羅蜜，如「後品」佛種種說大因緣。[^97]
>
> **\$2、說般若則攝六度──說六度則具說菩薩道──菩薩道即大乘**（《大智度論筆記》［B012］p.129）
>
> 若說般若波羅蜜，則攝六波羅蜜；若說六波羅蜜，則具說菩薩道，所謂從初發意乃至得佛。
>
> 譬如王來，必有營從，雖不說從者，當知必有；摩訶衍亦如是，菩薩初發意所行，為求佛道故，所修集[^98]善法，隨可度眾生所說種種法，所謂《本起經》、《斷一切眾生疑經》、《華手經》、《法華經》、《雲經》、《大雲經》、《法雲經》、《彌勒問經》、《六波羅蜜經》、《摩訶般若波羅蜜經》。
>
> 如是等無量無邊阿僧祇經，或佛說、或化佛說、或大菩薩說、或聲聞說、或諸得道\`1322\`天說。[^99]是事和合，皆名「摩訶衍」。
>
> 此諸經中，般若波羅蜜最大故，[^100]說「摩訶衍」即知已說「般若波羅蜜」。諸餘助道法，無般若波羅蜜和合，則不能至佛；以是故，一切助道法皆是般若波羅蜜，[^101]如「後品」中[^102]佛語須菩提：「汝說摩訶衍，不異般若波羅蜜。」[^103]
>
> **\$※ 因論生論：若摩訶衍不異般若波羅蜜，何不先說「摩訶衍」**
>
> 問曰：若爾者，初何以不先說「摩訶衍」？
>
> 答曰：
>
> **\$（1）般若波羅蜜最大故應先說**
>
> 我上說「般若波羅蜜最大」，故應先說。
>
> **\$（2）佛欲說般若波羅蜜故**
>
> 又佛意欲說摩訶般若波（394c）羅蜜，放大光明。
>
> 十方諸菩薩各自問佛：「今何以有是光明？」
>
> 諸佛各[^104]答言：「娑婆世界有佛，名釋迦牟尼，欲說般若波羅蜜。」
>
> 彼諸菩薩及諸天人，和合而來。
>
> **\$（3）欲知一切法、欲得諸功德，當學般若波羅蜜故**
>
> 舍利弗問佛：「世尊！云何菩薩摩訶薩欲知一切法，習行般若波羅蜜？」[^105]
>
> 又佛「初品」中種種讚般若波羅蜜功德──「若欲得是者，當學般若波羅蜜。」
>
> 有如是等因緣故，應初說般若波羅蜜。[^106]
>
> **\$3、就「菩薩摩訶薩」說「般若」，而「摩訶薩」義中有「摩訶衍」，故般若與摩訶衍無異**
>
> 佛命須菩提：「汝為諸菩薩說般若波羅蜜！」須菩提謙言：「菩薩空但有名。」後言：「能如是解，了知菩薩相，即是行般若波羅蜜。」[^107]既知是已，問**菩薩句義**，[^108]次\`1323\`有**摩訶薩義**；[^109]摩訶薩義中，有**大莊嚴**、[^110]**摩訶衍**。[^111]
>
> 如勇夫雖有種種器杖[^112]莊嚴，不乘駛[^113]馬，則無能為。
>
> 是「大乘」，天竺語名「摩訶衍」。
>
> **\$（二）佛斷法愛故，又摩訶衍與般若波羅蜜不異故佛忍可**
>
> 諸佛斷法愛故，又明般若波羅蜜義無異故，佛不訶。
>
> **\$（三）結**
>
> 以是故，須菩提更作異名，問「摩訶衍」。
>
> **\$（貳）佛答摩訶衍等五義**
>
> **\$一、答第一問：何等是「摩訶衍」**
>
> **\$（一）六度是摩訶衍**
>
> **\$1、釋疑：何以但說六度為摩訶衍**
>
> 問曰：如摩訶衍序中說：「從初發心乃至佛道，為佛道故集一切善法，皆名摩訶衍。」[^114]今何以但說六波羅蜜為摩訶衍？
>
> 答曰：
>
> **\$（1）六度攝一切善法故**
>
> 如先說[^115]：「般若波羅蜜，則說六波羅蜜；說六波羅蜜，則攝一切善法。」[^116]以是故，不應作是問：「諸善法多，何以但說六波羅蜜？」
>
> **\$（2）眾善隨義相攝於六度故**
>
> 復次，摩訶衍，初發心作願乃至後方便，等六波羅蜜；是諸法雖不名為波羅蜜，然義皆在六波羅蜜中。如初發心作願、大悲等，心力大故，名**毘梨****耶波羅蜜**；捨小利、取大乘，名**般若波羅蜜**；方便即是智慧──智慧淳淨故，變名「**方便**」。[^117]教化眾生、淨佛世界等，皆在六波羅蜜中，隨義相攝。[^118]
>
> **\$\`1324\`2、釋疑：若六度攝一切善法，何以復說十八空等名摩訶衍**
>
> 問曰：若爾者，後何以更說「十八空、百八（395a）三昧等名摩訶衍」？
>
> 答曰：六波羅蜜是摩訶衍體，但後廣分別其義。如十八空、四十二字等，是般若波羅蜜義；百八三昧等，是禪波羅蜜義。以是故初說六波羅蜜。
>
> **\$3、釋疑：何以只說六波羅蜜，不多不少**
>
> 問曰：何以故正說六波羅蜜，不多不少？
>
> 答曰：
>
> **\$（1）隨眾生可度，說有略廣**
>
> 佛為法王，隨眾生可度，或時略說一、二、三、四；或時廣說，如《賢劫經》[^119]八萬四千波羅蜜。
>
> **\$（2）欲滅六道苦，萌生六度**
>
> 復次，六道眾生皆受身心苦惱，如^（1）^地獄眾生拷掠苦，^（2）^畜生中相殘害苦，^（3）^餓鬼中飢餓苦，^（4）^人中求欲苦，^（5）^天上離所愛[^120]欲時苦，^（6）^阿修羅道鬪諍苦；菩薩生大悲心，欲滅六道眾生苦故，生六波羅蜜。
>
> 以是故說六波羅蜜，不多不少。
>
> **\$4、釋「六波羅蜜」**
>
> **\$（1）釋「檀波羅蜜」**
>
> **\$A、五相攝檀波羅蜜**[^121]（印順法師，《大智度論筆記》［B012］p.129）
>
> 問曰：檀波羅蜜有種種相，此中佛何以但說五相，所謂「^（1）^用薩婆若相應心，^（2）^捨內、外物，^（3）^是福共一切眾生，^（4）^迴向阿耨多羅三藐三菩提，^（5）^用無所得故」？何以不說「大慈悲心，供養諸佛，及神通、布施」等？
>
> 答曰：是五種相中，攝一切布施。
>
> ^（1）^「\^相應薩婆若心布施\^\^」者，此緣佛道、依佛道。
>
> ^（2）^「\^捨內外\^\^」者，則捨一切諸煩惱。
>
> ^（3）^「\^共眾生\^\^」者，則是大悲心。
>
> ^（4）^「\^迴向\^\^」者，以此布施，但求佛道，不求餘報。
>
> ^（5）^「\^用無所得故\^\^」者，得諸法實相般若波羅蜜氣分故，檀波羅蜜非誑非倒，亦無窮盡。
>
> **\$B、後四相為顯初義說**
>
> 問曰：若爾者，則不須五種相，但說「薩婆若相應心」則足！
>
> \`1325\`答曰：此事可爾！但以眾生不知云何應薩婆若心布施義故，是故以四事分別其義。
>
> **\$C、釋五相**
>
> **\$（A）釋「應薩婆若心」**
>
> 「\^應薩婆若心\^\^」者，以菩薩心求佛薩婆若，作緣、作念、繫心。持是布施，欲得薩婆若果，不求今世因緣名聞恩分等，亦不求後世轉輪聖王、天王富貴處；為（395b）度眾生故，不求涅槃，但欲具一切智等諸佛法，為盡一切眾生苦故，是名「應薩婆若心」。
>
> **\$（B）釋「內外物」**
>
> 「\^內外物\^\^」者，「\^內\^\^」名頭、腦、骨、髓、血、肉等，難捨故在初說；
>
> 「\^外物\^\^」者，國土、妻、子、七寶、飲食等。
>
> **\$（C）釋「共一切眾生」**
>
> 「\^共一切眾生\^\^」者，是布施福德果報，與一切眾生共用；譬如大家種穀，與人共食。菩薩福德果報，一切眾生皆來依附；譬如好菓樹，眾鳥歸集。
>
> **\$（D）釋「迴向」**
>
> 「\^迴向\^\^」者，是福德邊，不求餘報，但求阿耨多羅三藐三菩提。
>
> **\$※ 因論生論：「應薩婆若心」與「迴向」有何異**
>
> 問曰：先言應薩婆若心，後言迴向，有何等異？
>
> 答曰：**應薩婆若心**為起諸**福德因緣**；**迴向**者，不求餘報，**但求****佛道**。
>
> 復次，**薩婆若相應心**為應阿耨多羅三藐三菩提故施，如先義說：「薩婆若為主，一切功德皆為薩婆若。」[^122]
>
> 讚佛智慧有二種：一者、無上正智名「阿耨多羅三藐三菩提」，二者、一切種智名「薩婆若」。[^123]
>
> **\$（E）釋「用無所得」**
>
> 「\^用無所得\^\^」者，以般若波羅蜜心布施，順諸法實相而不虛誑。
>
> 如是等說檀波羅蜜義。
>
> **\$（2）釋「尸羅波羅蜜」**
>
> **\$A、釋疑：尸羅波羅蜜應總一切戒法，何以唯說十善道**[^124]
>
> \`1326\`問曰：尸羅波羅蜜則總一切戒法，譬如大海總攝眾流；所謂不飲酒、不過中食、不杖加眾生等，是事十善中不攝，何以但說十善？
>
> 答曰：
>
> **\$（A）十善是總相戒，十善道攝一切戒**
>
> 佛總相說六波羅蜜，十善為總相戒，別相有無量戒。不飲酒、不過中食，入不貪中；杖不加眾生等，入不瞋中；餘道隨義相從。
>
> 戒名身業、口業，七善道所攝。十善道及初後，如發心欲殺，是時作方便──惡口，鞭打、繫縛、斫刺，乃至垂死，皆屬於初；死後剝皮、食噉、割截、歡喜，皆名後；奪命是本體──此三事和合，總名殺不善道。[^125]以是故知說十善道則攝一切戒。
>
> **\$（B）十善道是戒根本、舊戒；餘戒是客，是不惱眾生之遠因緣**
>
> **\$a、十善道為根本，餘戒為不惱眾生之遠因緣**
>
> 復次，是菩薩生慈悲（395c）心，發阿耨多羅三藐三菩提，布施利益眾生，隨其所須，皆給與之；持戒不惱眾生，不加諸苦，常施無畏。十善業道為根本，餘者是不惱眾生遠因緣。[^126]
>
> 戒律為今世取涅槃故，婬欲雖不惱眾生，心繫縛故為大罪；以是故，戒律中婬欲為初。
>
> 白衣，不殺戒在前，為求福德故。[^127]
>
> 菩薩不求今世涅槃，於無量世中往返生死，修諸功德。[^128]
>
> **\$\`1327\`b、十善道為舊戒，有佛無佛常有；餘戒為客，唯佛出惡世、有因緣制定方有**
>
> 十善道[^129]為舊戒，餘律儀為客。[^130]
>
> 復次，若佛出好世，則無此戒律；如釋迦文佛，雖在惡世，十二年中亦無此戒，[^131]以是故知是客。
>
> 復次，有二種戒：有佛時，或有、或無；十善，有佛、無佛常有。[^132]
>
> **\$（C）十善屬性戒，犯十善戒，雖懺悔而罪不除**
>
> 復次，戒律中戒，雖復細微，懺則清淨；犯十善戒，雖復懺悔，三惡道罪不除。如比丘殺畜生，雖復得悔，罪報猶不除。[^133]
>
> **\$（D）結**
>
> 如是等種種因緣故，但說十善業道。
>
> **\$B、自行十善，亦教他人，七事是戒，三為守護，名為尸羅波羅蜜**
>
> 亦自行，亦教他人，名為尸羅波羅蜜。
>
> 十善道──七事是戒，三為守護故，通名為尸羅波羅蜜。
>
> **\$\`1328\`（3）釋「餘波羅蜜」**
>
> 餘波羅蜜亦如是，隨義分別；如「初品」中六波羅蜜論議[^134]廣說。[^135]
>
> **\$5、釋「用無所得故」**
>
> 是經名《般若波羅蜜》，般若波羅蜜名捨離相；以是故，一切法中皆用無所得故。
>
> 問曰：若用有所得集諸善法猶尚為難，何況用無所得！
>
> 答曰：[^136]**若得是無所得智慧，是時能妨善****行，或生邪疑；若不得是無所得智慧，是時****無所妨，亦不生邪疑！**
>
> 佛亦不稱著心取相行諸善道。何以故？虛誑住世間，終歸於盡。若著心修善，破者則易；若著空生悔，還失是道！譬如火起草中，得水則滅；若水中生火，則無物能滅。初習行著心取相菩薩，修福（396a）德，如草生火，易可得滅；若體得實相菩薩，以大悲心行眾行，難可得破，如水中生[^137]火，無能滅者。以是故，雖用無所得心行眾行，心亦不弱，不生疑悔。
>
> **\$6、結**
>
> 是名略說六波羅蜜義。廣說如「初品」中，一一波羅蜜皆具足。[^138]
>
> **\$（二）十八空、四空是摩訶衍**
>
> **\$1、十八空**[^139]
>
> **\$（1）十八空義如初品中說**
>
> \^十八空\^\^者，六波羅蜜中說般若波羅蜜義，不著諸法。所以者何？以十八空故。
>
> 十八空論議，如「初品」中，佛告舍利弗：「\^菩薩摩訶薩欲住十八空，當學般若波羅蜜。\^\^」[^140]彼義，應此中廣說。
>
> **\$（2）釋「非常非滅」**
>
> 問曰：十八空，內空等後皆言「\^非常非滅故\^\^」，此義云何？
>
> 答曰：若人不習此空，必墮二邊，若常、若滅。所以者何？
>
> **若諸法實有，則無****滅義，墮常中**。如人出一舍入一舍，眼雖不見，不名為無；諸法亦爾，從未來世入現在世，現在世入過去世，如是則不滅。
>
> 行者以有為患，用空破有；**心復貴空，著於****空者，則墮斷滅**。
>
> 以是故，行是空以破有，亦不著空；[^141]離是二邊，以中道行是十八空，以\`1329\`大悲心為度眾生，是故十八空後皆言「非常非滅」[^142]，是名摩訶衍。
>
> 若異此者，則是戲論狂人，於佛法中空無所得；如人於珍寶聚中取水精珠，眼見雖好，價無所直。
>
> **\$2、四空**
>
> **\$（1）釋疑：十八空已攝諸空，何以更說四空**
>
> 問曰：若十八空已攝諸空，何以更說四空？
>
> 答曰：十八空中，現空盡攝。諸佛有二種說法：或初略後廣，或初廣後略。
>
> 初略後廣，為解義故。
>
> 初廣後略，為易持故──或為後會眾生略說其要，或以偈頌。
>
> 今佛前廣說十八空，後略說四空[^143]相。
>
> **\$（2）釋「四空」**
>
> **\$A、法法相空**
>
> 「\^法法相空\^\^」者，一切法中，法相不可得；如色中，色相不可得。
>
> 復次，法中不生法故，名（396b）為「\^法法空\^\^」。
>
> **\$B、無法無法空**
>
> 「\^無法無法空\^\^」者，無為法名「無法」。何以故？相不可得故。[^144]
>
> 問曰：佛以三相說無為法，云何言「無相」？
>
> 答曰：不然！破生故言「無生」，破住故言「無住」，破滅故言「無滅」──皆從生、住、滅邊有此名，更無別無生、無滅法。
>
> 是名「無法無法空」。
>
> 是義，如無為空中說。[^145]
>
> **\$C、自法自法空**
>
> 「\^自法自法空\^\^」者，「自法」名諸法自性。自性有二種：一者、如世間法，地堅性等；二者、聖人知如、法性、實際。[^146]
>
> 此法空。所以者何？不由智[^147]見知故有二性空，如先說。[^148]
>
> **\$\`1330\`D、他法他法空**
>
> 問曰：如、法性、實際，無為法中已攝，何以復更說？
>
> 答曰：觀時分別，說五眾實相──法性、如、實際；又非空智慧觀故令空，性自爾。
>
> 問曰：如色，是自法；識，為他法。此中何以說「如、法性、實際，有佛、無佛常住，過是名為他法空」？
>
> 答曰：有人未善斷見結故，處處生著。是人聞是如、法性、實際，謂「過是已，更有餘法」；以是故說「過如、法性、實際亦空」。

[^1]: （1）三事：1、大莊嚴（〈15 大莊嚴品〉），2、發趣大乘（〈15
    大莊嚴品〉），3、乘於大乘（〈16 乘乘品〉）。

    > （2）《摩訶般若波羅蜜經》卷4〈15
    > 辯才品〉：「\^富樓那彌多羅尼子言：『是菩薩大誓莊嚴、是菩薩發趣大乘、是菩薩乘於大乘，以是故，是菩薩名摩訶薩。』\^\^」（大正8，244c20-23）
    >
    > （3）《大智度論》卷45〈15
    > 大莊嚴品〉：「\^富樓那彌多羅尼子言：『是菩薩**大莊嚴**、是菩薩**發趣大乘**、是菩薩**乘於大乘**；以是故，是菩薩名摩訶薩。』\^\^」（大正25，385c6-9）

[^2]: ┌修行六度三輪體空............ ┐

    > 乘於大乘 ┤修諸妙行修亦不得 ├自利乘

    │若我若法達不可得............ ┘

    └具足神通成就眾生............
    ...利他乘（印順法師，《大智度論筆記》〔B012〕p.128）

[^3]: 參見《大般若波羅蜜多經》卷412〈14
    乘大乘品〉：「\^滿慈子言：『舍利子！若菩薩摩訶薩修行般若波羅蜜多時，以一切智智相應作意，大悲為首，用無所得而為方便，雖乘布施波羅蜜多而不得布施波羅蜜多，不得施者、受者、施物及所遮法。』\^\^」（大正7，67b26-c1）

[^4]: 是＋（名）【元】【明】。（大正25，389d，n.19）

[^5]: 參見《大般若波羅蜜多經》卷412〈14
    乘大乘品〉：「\^復次，舍利子！若菩薩摩訶薩以一切智智相應作意，大悲為首，用無所得而為方便，為遣修故修四念住乃至八聖道支，修三解脫門，如是乃至修佛十力乃至十八佛不共法。舍利子！是為菩薩摩訶薩普為利樂諸有情故乘於大乘。」\^\^（大正7，67c13-18）

[^6]: 〔若〕－【宋】【元】【明】【聖】。（大正25，389d，n.21）

[^7]: 法住＝法位【聖】【石】，法住＋（法位）【元】【明】。（大正25，389d，n.22）

[^8]: 〔如是〕－【宋】【元】【明】【聖】。（大正25，389d，n.23）

[^9]: 三事：指菩薩「大莊嚴、發趣大乘、乘於大乘」。參見《摩訶般若波羅蜜經》卷4〈15
    辯才品〉：「\^富樓那彌多羅尼子言：『是菩薩大誓莊嚴、是菩薩發趣大乘、是菩薩**乘於大乘**，以是故，是菩薩名摩訶薩。』\^\^」（大正8，244c20-23）

[^10]: 參見《大智度論》卷45（大正25，385c5-389a26）。

[^11]: 因：5.依托，利用，憑藉。（《漢語大詞典》（三），p.603）

[^12]: ┌大莊嚴───直行六度不破吾我

    > 摩訶薩三事不同 ┤發趣大乘──入眾生空未入法空

    └乘於大乘──因眾生空入法空中

    （印順法師，《大智度論筆記》〔B011〕p.128）

[^13]: 雜＝離【宋】。（大正25，389d，n.27）

[^14]: （故）＋離【聖】。（大正25，389d，n.28）

[^15]: 〔相〕－【宋】【元】【明】。（大正25，390d，n.1）

[^16]: 參見《大智度論》卷42（大正25，365c5-20）。

[^17]: （1）《摩訶般若波羅蜜經》卷4〈15
    辯才品〉：「\^富樓那彌多羅尼子言：『**是菩薩大誓莊嚴**、是菩薩發趣大乘、是菩薩乘於大乘，以是故，是菩薩名**摩訶薩**。』\^\^」（大正8，244c20-23）

    > （2）《大智度論》卷45〈15
    > 大莊嚴品〉：「\^富樓那彌多羅尼子言：『**是菩薩大莊嚴**、是菩薩發趣大乘、是菩薩乘於大乘，以是故，是菩薩名**摩訶薩**。』\^\^」（大正25，385c6-9）
    >
    > （3）《大智度論》卷46〈17
    > 無縛無脫品〉：「\^上富樓那說**大莊嚴及發大誓莊嚴相**，今須菩提作是念：『富樓那未得一切智，雖說大莊嚴，或當有錯。』是故問佛取定。佛為須菩提說『檀波羅蜜大莊嚴，乃至一切智』。\^\^」（大正25，391b4-8）

[^18]: （誓）＋莊嚴【石】。（大正25，390d，n.8）

[^19]: 參見《大般若波羅蜜多經》卷413〈15
    無縛解品〉：「\^爾時，具壽善現白佛言：『世尊！如說菩薩摩訶薩被大乘鎧者，云何菩薩摩訶薩被大乘鎧？』\^\^」（大正7，68b13-14）

[^20]: 大莊嚴二義 ┬六波羅密是大莊嚴（攝諸功德）。

    └大誓莊嚴是大莊嚴。 （印順法師，《大智度論筆記》〔B012〕p.128）

[^21]: 振＝震【元】【明】【聖】。（大正25，390d，n.9）

[^22]: 纓＝瓔【宋】【元】【明】。（大正25，390d，n.11）

[^23]: （1）搗＝擣【聖】。（大正25，390d，n.12）

    > （2）搗（\^ㄉㄠˇ\^\^）：1.舂，捶。〔唐〕杜甫《雨》詩之一："柴扉臨野碓，半濕搗香粳。"（《漢語大詞典》（六），p.803）
    >
    > （3）《一切經音義》卷11：「\^擣香（多老反，**末香**也。古人語朴，故云擣香也）。\^\^」（大正54，375
    > b21）

[^24]: ［唐］澄觀撰，《大方廣佛華嚴經疏》卷16〈12
    賢首品〉：「\^澤香即塗香也。\^\^」（大正35，625c29）

[^25]: 〔法〕－【宋】【元】【明】【聖】。（大正25，390d，n.13）

[^26]: （於）＋六【宋】【元】【明】。（大正25，390d，n.14）

[^27]: 給＝所【石】。（大正25，390d，n.15）

[^28]: 〔化〕－【宋】【元】【明】【聖】。（大正25，390d，n.21）

[^29]: 〔師〕－【宋】【元】【明】。（大正25，390d，n.22）

[^30]: （工）＋幻【元】【明】【石】。（大正25，391d，n.2）

[^31]: 案：依前文例，此處應可增補「餘如上說」等字。

[^32]: 中＋（眾生）【石】。（大正25，391d，n.3）

[^33]: 參見《大般若波羅蜜多經》卷413〈15
    無縛解品〉：「\^復次，善現！若菩薩摩訶薩被如上說諸功德鎧，以一切智智相應作意，大悲為首，用無所得而為方便，利益安樂一切有情，不雜聲聞、獨覺作意。是菩薩摩訶薩不作是念：『我當安立爾所有情於布施等波羅蜜多，爾所有情不當安立。』但作是念：『我當安立無量無數無邊有情於布施等波羅蜜多。』\^\^」（大正7，70a14-20）

[^34]: 洹＝含【元】【明】。（大正25，391d，n.4）

[^35]: 住＝行【元】【明】【石】。（大正25，391d，n.5）

[^36]: 大莊嚴二義 ┬六波羅密是大莊嚴（攝諸功德）

    └大誓莊嚴是大莊嚴 （印順法師，《大智度論筆記》〔B012〕p.128）

[^37]: 參見《大智度論》卷11（大正25，140c15-145a1），《大智度論》卷22（大正25，226c1-227b22）。

[^38]: 參見《摩訶般若波羅蜜經》卷25〈81
    具足品〉（大正8，406a3-19），《大智度論》卷39（大正25，345a2-22）。

[^39]: 參見《大智度論》卷38〈4
    往生品〉：「\^有菩薩摩訶薩行般若波羅蜜，以方便力入初禪，此間命終生梵天處，作大梵天王。\^\^」（大正25，340b14-16）

[^40]: （1）〔法身〕－【聖】。（大正25，391d，n.7）

    > （2）法身菩薩，參見《大智度論》卷38〈4
    > 往生品〉：「\^菩薩有二種：一者、隨業生，二者、得法性身。為度眾生故，種種變化身生三界，具佛功德度脫眾生故。\^\^」（大正25，340a2-4）
    >
    > 《大智度論》卷38〈4
    > 往生品〉：「\^菩薩有二種：一者、生身菩薩，二者、法身菩薩。一者、斷結使，二者、不斷結使。法身菩薩斷結使得六神通，生身菩薩不斷結使、或離欲得五神通。\^\^」（大正25，342a22-25）

[^41]: （出）＋六【宋】【元】【明】。（大正25，391d，n.8）

[^42]: 關於波羅蜜之數目，參見印順法師，《初期大乘佛教之起源與開展》，pp.140-145、pp.1102-1103。

[^43]: 印順法師，《大智度論》（標點本），p.1750校勘：「自立」二字疑誤。

[^44]: 《正觀》（6），p.124：參見《大智度論》卷46（大正25，391b21-28）。

[^45]: 《大般若波羅蜜多經》卷413〈15
    無縛解品〉：「\^爾時，善現白佛言：『世尊！如我解佛所說義者，諸菩薩摩訶薩不被功德鎧，當知是為被大乘鎧。何以故？以一切法自相空故。』\^\^」（大正7，70b19-21）

[^46]: 〔空〕－【宋】【元】【明】。（大正25，391d，n.11）

[^47]: 知＋（是）【宋】【元】【明】。（大正25，391d，n.12）

[^48]: 說＝言【宋】【元】【明】【聖】【石】。（大正25，391d，n.13）

[^49]: 參見《大般若波羅蜜多經》卷413〈15
    無縛解品〉：「\^佛告善現：『如是！如是！如汝所說。善現當知！一切智智無造無作，一切有情亦無造無作，諸菩薩摩訶薩為此事故被大乘鎧。』\^\^」（大正7，70c9-13）

[^50]: 參見《大般若波羅蜜多經》卷413〈15
    無縛解品〉：「\^佛告善現：『由諸作者不可得故，一切智智無造無作，一切有情亦無造無作。所以者何？善現！色非造非不造、非作非不作，受、想、行、識非造非不造、非作非不作。何以故？色乃至識畢竟不可得故。』\^\^」（大正7，70c15-19）

[^51]: 嚮＝響【宋】＊【元】＊【明】。（大正25，392d，n.2）

[^52]: （1）菩提＝菩薩【宋】【元】【明】。（大正25，392d，n.3）

    > （2）《光讚經》卷6〈15
    > 無縛品〉：「\^其**菩薩**者，亦無有造，亦非不造，亦無所行，亦無所作；薩芸若慧、一切哀慧，亦非有造，亦非不造，亦無所行，亦無所作。所以者何？究竟本末無有根原亦不可得。\^\^」（大正8，187c20-24）
    >
    > （3）《放光般若經》卷3〈18
    > 僧那僧涅品〉：「\^如及法性、真際，亦無所作、亦無所為；**菩薩**、薩云若，亦無所作、亦無所為。何以故？無有本際故。\^\^」（大正8，22a29-b2）
    >
    > （4）《大般若波羅蜜多經》卷413〈15
    > 無縛解品〉：「\^善現！**菩薩摩訶薩**非造非不造、非作非不作，如來應正等覺非造非不造、非作非不作。何以故？菩薩摩訶薩、如來應正等覺畢竟不可得故。\^\^」（大正7，71b5-8）
    >
    > （5）《大智度論》卷46〈17
    > 無縛無脫品〉：「\^又謂**菩薩**、佛、一切種智是實法，能有所作。以是故，佛言『是法亦畢竟空故，亦無所作』，作相因緣生故。\^\^」（大正25，393a11-13）
    >
    > （6）《大正藏》原作「菩提」，今依【宋】【元】【明】、《光讚經》、《放光般若經》、《大般若波羅蜜多經》及《大智度論》釋文作「菩薩」。

[^53]: 參見《大般若波羅蜜多經》卷413〈15
    無縛解品〉：「\^復次，滿慈子！一切法無縛無解。何以故？以一切法無所有故、遠離故、寂靜故、無生故、無滅故、無染故、無淨故無縛無解。\^\^」（大正7，71c25-27）

[^54]: 參見《大般若波羅蜜多經》卷413〈15
    無縛解品〉：「\^滿慈子！若菩薩摩訶薩修行無縛無解六波羅蜜多，能證無縛無解一切法性，無所有故、遠離故、寂靜故、無生故、無滅故、無染故、無淨故無縛無解。滿慈子當知！是菩薩摩訶薩名被無縛無解大乘鎧者。\^\^」（大正7，72b24-28）

[^55]: 〔故〕－【宋】【元】【明】。（大正25，392d，n.5）

[^56]: 〔如〕－【宋】【元】【明】【聖】。（大正25，392d，n.6）

[^57]: 王＝主【宋】【元】【明】。（大正25，392d，n.7）

[^58]: 發大莊嚴 ┬知諸法空寂滅相

    └不捨本願精進　　　（印順法師，《大智度論筆記》〔B012〕p.129）

[^59]: 〔無〕－【石】。（大正25，393d，n.3）

[^60]: （乃）＋至【石】。（大正25，393d，n.4）

[^61]: 〔法〕－【宋】【元】【明】【聖】。（大正25，393d，n.5）

[^62]: 〔人〕－【聖】。（大正25，393d，n.6）

[^63]: 墮＝隨【■】＊。（大正25，393d，n.7）

[^64]: 無縛無脫：無所有故、離故、寂滅故、不生故。

    > 凡法虛誑不可得，故非縛。聖法畢竟空，故非解。
    >
    > 煩惱不牽墮凡夫中故不縛。不以無漏破煩惱故不解。（《大智度論筆記》〔E004〕p.293）

[^65]: （（大智度論釋摩訶衍品第十八））十二字＝（（釋摩訶衍品第十八經作問乘品））十三字【明】，（（摩訶般若波羅蜜品第十七摩訶衍品））十五字【石】。（大正25，393d，n.9）

[^66]: （1）《大品經義疏》卷5：「\^**明摩訶衍義以說般若**，即是廣就大乘法說般若也。\^\^」（卍新續藏24，246a10-11）

    > （2）《大智度論疏》卷17：「\^第九品者名為〈集散品〉，即是命說分中第三大分，從此下去，始明善吉承命正說波若。就正說文中，大有四分：**初、從此品、〈10
    > 相行品〉、〈11
    > 約**^※^**品〉，此之三品，然三解然**^※^**門明說波若。**第二、從〈12
    > 句義品〉已下，去至〈17
    > 縛解品〉，是就**人大**就於波若；已知大法故名為大人。第三、從〈18
    > 摩訶衍品〉已下，去訖至〈24
    > 會宗品〉，有七品經文，次就於**法大**已說波若；以為大人所知故名大法。第四、從〈25
    > 十無品〉及〈26
    > 無生品〉，生此之二品，初明除生，後明遣法，故約**遣相門**以明波若。」\^\^（卍新續藏46，864a1-9）
    >
    > ※案：「**約**品」應作「**幻**品」。
    >
    > ※案：「三解**然**門」應作「三解**脫**門」。
    >
    > （3）《摩訶般若波羅蜜經》〈9 集散品〉至〈26
    > 無生品〉約可分四大部分：**壹、就三解脫門說般若**（〈9
    > 集散品〉、〈10 行相品〉〈11
    > 幻人無作品〉，見《大智度論》卷42～卷44），**貳、就「菩薩、摩訶薩」說般若**（〈12
    > 句義品〉、〈13 摩訶薩品〉、〈14 斷見品〉、〈15 大莊嚴品〉、〈16
    > 乘乘品〉、〈17
    > 無縛無脫品〉，見《大智度論》卷44～卷46），**參、就摩訶衍義說般若**（〈18
    > 摩訶衍品〉、〈19 四念處品〉、〈20 發趣品〉、〈21 出到品〉、〈22
    > 勝出品〉、〈23 含受品〉、〈24
    > 會宗品〉，見《大智度論》卷46～卷52），**肆、以（遣相門）無生門說般若**（〈25
    > 十無品〉及〈26 無生品〉，見《大智度論》卷52～卷53）。

[^67]: 「菩薩摩訶薩摩訶衍」，參見〈18 摩訶衍品〉、〈19
    四念處品〉（《大智度論》卷46～卷48）。

[^68]: 「菩薩摩訶薩發趣大乘」，參見〈20
    發趣品〉（《大智度論》卷49～卷50）。

[^69]: 「是乘發何處」、「是乘至何處」，參見〈21
    出到品〉（《大智度論》卷50）。

[^70]: （是乘）＋當【元】【明】。（大正25，393d，n.10）

[^71]: 是乘「當住何處」，參見〈21 出到品〉（《大智度論》卷50）。

[^72]: 〔誰當乘是乘出者〕－【宋】【元】【明】。（大正25，393d，n.11）

[^73]: 「誰當乘是乘出者」，參見〈21 出到品〉（《大智度論》卷50）。

[^74]: 參見《大般若波羅蜜多經》卷413〈16
    三摩地品〉：「\^爾時，具壽善現白佛言：『世尊！何等是菩薩摩訶薩大乘相？齊何當知菩薩摩訶薩發趣大乘？如是大乘從何處出？至何處住？如是大乘為何所住？誰復乘是大乘而出？』\^\^」（大正7，72c1-4）

[^75]: 印順法師，《初期大乘佛教之起源與開展》，pp.682-683：

    > \^〔《摩訶般若波羅蜜經》〕內容的增廣：主要是〈問乘品〉（第十九）、〈廣乘品〉』（第二十）、〈發趣品〉（第二十一），占「中分」全部的百分之七。「下品般若」說到：「菩薩發大莊嚴，乘大乘故，是名摩訶薩。」對於「大乘」，只說「大乘者無有量，無分數故」。大乘是虛空一般的容受一切眾生；沒有來處、去處、住處；三世平等。「中品般若」的「中分」，從大乘是菩薩行的見地，列舉了大乘的內容：
    >
    > 1、六波羅蜜、十八空、百八三昧。
    >
    > 2、四念處、四正勤、四如意分、五根、五力、七覺分、八聖道分、（空無相無作）三三昧、十一智、三（無漏）根、（有覺有觀等）三三昧、十念、四禪、四無量心、四無色定、八背捨、九次第定。
    >
    > 3、十力、四無所畏、四無閡智、十八不共法
    >
    > 4、四十二字門
    >
    > 這四類中，1、是菩薩法。2、是共二乘法。菩薩是遍學一切的，所以三十七道品等，也是大乘法的一分。不過每一法門，都說是「以不可得故」，表示為與般若不可得相應的行門。3、是佛的功德。4、字門是陀羅尼。在「中品般若」（及「上品般若」）中，字門每每是列在最後的。字門的自成一類，表示了字義本是世間學，被融攝而屬於大乘的。在初期大乘中，字門陀羅尼是比較後起的。「中分」在說明了「何為大乘」以後，又說到「大乘發趣」，就是「從一地至一地」，敘述了「十地」的行法。這是「中分」所增廣的部分，其他片段的增入，如「阿毘跋致相貌」、「魔事」等，都有部分的增廣。\^\^

[^76]: 參見《大般若波羅蜜多經》卷413〈16
    三摩地品〉：「\^善現！云何布施波羅蜜多？若菩薩摩訶薩以一切智智相應作意，大悲為首，用無所得而為方便，自捨一切內外所有，亦勸他捨內外所有，持此善根與一切有情同共迴向一切智智。善現！是為菩薩摩訶薩布施波羅蜜多。\^\^」（大正7，72c9-14）

[^77]: 〔名〕－【宋】【元】【明】。（大正25，393d，n.12）

[^78]: 〔名〕－【宋】【元】【明】【聖】。（大正25，393d，n.13）

[^79]: 禪＋（而）【石】。（大正25，393d，n.14）

[^80]: 〔亦〕－【宋】【元】【明】【聖】。（大正25，393d，n.15）

[^81]: 〔復有〕－【宋】【元】【明】【聖】。（大正25，393d，n.16）

[^82]: 法＝空【宋】【元】【明】。（大正25，393d，n.17）

[^83]: 方＋（相）【石】。（大正25，393d，n.18）

[^84]: 義＋（空）【石】。（大正25，393d，n.19）

[^85]: 名＝為【宋】【元】【明】。（大正25，394d，n.1）

[^86]: 印順法師，《空之探究》，p.168：

    > \^散無散空：梵本十萬頌本（「上本般若」），二萬五千頌本（「中本般若」），原文作anavakāra-śūnyatā，是無散空。無散空是《般若經》的本義，如《放光般若經》譯為「無作空」。解說為「於諸法無所棄」。《光讚般若經》譯為「不分別空」，解說為：「彼無能捨法亦無所住」。《摩訶般若波羅蜜經》雖譯為「散空」，解說也還是：「散名諸法無滅」。《大般若波羅蜜經》「第三分」說：「若法無放、棄、捨可得，說名無散」。《般若》明空，不以無常為正觀，所以無棄、無捨的是無散；無散（或譯作「無變異」）是空的，名無散空。《大智度論》引《阿含經》，解說為「散空」，正是龍樹論意。\^\^

[^87]: 〔所〕－【宋】【元】【明】。（大正25，394d，n.2）

[^88]: 名＝色【石】。（大正25，394d，n.3）

[^89]: 〔法〕－【宋】【元】【明】【聖】。（大正25，394d，n.4）

[^90]: 各＋（相）【石】。（大正25，394d，n.5）

[^91]: 〔諸法〕－【宋】【元】【明】。（大正25，394d，n.7）

[^92]: 求＋（覓）【元】【明】【石】。（大正25，394d，n.8）

[^93]: 〔法〕－【元】【明】，〔法法〕－【聖】。（大正25，394d，n.10）

[^94]: 法空＝法相空【明】。（大正25，394d，n.13）

[^95]: 《大般若波羅蜜多經．第二分》卷413〈16
    三摩地品〉：「\^復次，善現！有性由有性空，無性由無性空，自性由自性空，他性由他性空。云何**有性由有性空**？有性謂有為法，此有性由有性空。云何**無性由無性空**？無性謂無為法，此無性由無性空。云何**自性由自性空**？謂一切法皆自性空，此空非智所作、非見所作，亦非餘所作，是謂自性由自性空。云何**他性由他性空**？謂一切法若佛出世、若不出世，法住、法定、法性、法界、法平等性、法離生性、真如不虛妄性、不變異性、實際，皆由他性故空，是謂他性由他性故空。\^\^」（大正7，73c21-74a2）

[^96]: 般若大乘名異義一
    ┬摩訶衍是佛道───佛道即六波羅密────六中般若第一大。

    └說般若則攝六度──說六度則具說菩薩道──菩薩道即大乘。

    > （印順法師，《大智度論筆記》〔B012〕p.129）

[^97]: 《正觀》（6），p.124：參見《大智度論》卷62（大正25，498c16-499b14）。

[^98]: 集＝習【宋】【元】【明】。（大正25，394d，n.15）

[^99]: 大乘五人說。（印順法師，《大智度論筆記》〔E005〕p.294）

[^100]: 大乘經般若最大。（印順法師，《大智度論筆記》〔E005〕p.294）

[^101]: 助道法皆是般若：無般若合不能至佛。（印順法師，《大智度論筆記》〔E005〕p.294）

[^102]: 〔中〕－【宋】【元】【明】【聖】。（大正25，394d，n.19）

[^103]: 《正觀》（6），p.124：

    > （1）《摩訶般若波羅蜜經》卷7〈24
    > 會宗品〉：「\^汝說摩訶衍，隨般若波羅蜜不離。\^\^」（大正8，266c10-11）
    >
    > （2）《摩訶般若波羅蜜經》卷7〈24
    > 會宗品〉：「\^摩訶衍不異般若波羅蜜，般若波羅蜜不異摩訶衍；般若波羅蜜、摩訶衍無二無別。\^\^」（大正8，267a8-10）
    >
    > （3）《放光般若經》卷5：「\^汝所說摩訶衍教者，順從、無違、不失般若波羅蜜教也。\^\^」（大正8，33b20-22）
    >
    > （4）《光讚經》卷9：「\^汝說摩訶衍，為隨般若波羅蜜教。\^\^」（大正8，204b10-11）

[^104]: 各＋（各）【石】。（大正25，394d，n.20）

[^105]: 《正觀》（6），p.125：參見《摩訶般若波羅蜜經》卷1（大正8，217b8-218c21），《放光般若經》卷1（大正8，1b9-2b2），《光讚經》卷1（大正8，147b9-149a13）。

[^106]: 《正觀》（6），p.125：參見《摩訶般若波羅蜜經》卷1（大正8，218c17-221a20），《放光般若經》卷1（大正8，2b28-4b16），《光讚經》卷1（大正8，149a10-151c7）。

[^107]: 參見《摩訶般若波羅蜜經》卷2～卷4〈7 三假品〉～〈11
    幻學品〉（大正8，230b22-241c9）釋文參見《大智度論》卷41～卷44（大正25，357a-379b）。

[^108]: 參見《摩訶般若波羅蜜經》卷4〈12
    句義品〉（大正8，241c11-242c3），《大智度論》卷44（大正25，379b14-381a8）。

[^109]: 參見《摩訶般若波羅蜜經》卷4〈13 金剛品（摩訶薩品）〉～〈17
    莊嚴品（無縛無脫品）〉（大正8，243b11-249c28），《大智度論》卷45～卷46（大正25，383a21-396b17）。

[^110]: 參見《摩訶般若波羅蜜經》卷5〈15 辯才品（大莊嚴品）〉～〈17
    莊嚴品（無縛無脫品）〉（大正8，244c19-249c28），《大智度論》卷45～卷47（大正25，385c16-396b17）。

[^111]: （1）參見《摩訶般若波羅蜜經》卷4〈15
    辯才品〉：「\^富樓那彌多羅尼子言：『是菩薩**大誓莊嚴、**是菩薩**發趣大乘、**是菩薩**乘於大乘**，以是故，是菩薩名**摩訶薩**。』\^\^」（大正8，244c20-23）

    > （2）摩訶衍，詳見《摩訶般若波羅蜜經》卷5〈18
    > 問乘品（摩訶衍品）〉～〈19
    > 廣乘品（四念處品）〉（大正8，250a2-256b28），《大智度論》卷46～卷48（大正25，393b1-409c15）。

[^112]: 杖＝仗【宋】【元】【明】【聖】。（大正25，394d，n.22）

[^113]: 駛＝快【宋】【元】【明】【聖】【石】。（大正25，394d，n.23）

[^114]: 《正觀》（6），p.125：參見《大智度論》卷46（大正25，394b13-22）。

[^115]: 說＋（說）【石】。（大正25，394d，n.24）

[^116]: 《正觀》（6），p.126：參見《大智度論》卷46（大正25，394b12-26）。

[^117]: 方便即是智慧：智慧淳淨變名方便。（印順法師，《大智度論筆記》〔E005〕p.294）

[^118]: 參見《大智度論》卷27〈1
    序品〉：「\^九菩薩道，所謂六波羅蜜、方便、成就眾生、淨佛世界。\^\^」（大正25，258b14-16）

[^119]: 參見《現在賢劫千佛名經》（大正14，383b27-c4）。

[^120]: 愛＝受【元】【明】。（大正25，395d，n.3）

[^121]: ┌應薩婆若心......起施因緣

    │內外所有布施

    > 五相攝檀波羅密 ┤共一切眾生（大悲）

    │回向無上覺......是施福果

    └用無所得 （印順法師，《大智度論筆記》〔B012〕p.129）

[^122]: 《正觀》（6），p.126：參見《大智度論》卷11（大正25，140a23-153a23）、卷22（大正25，226c1-227b22）、卷29（大正25，271a-b，272b29-c5）。

[^123]: 佛慧二種 ┬無上正智

    └一切種智　　（印順法師，《大智度論筆記》〔B012〕p.129）

[^124]: （1）《摩訶般若波羅蜜經》卷5：「\^云何名尸羅波羅蜜？須菩提，菩薩摩訶薩以應薩婆若心，自行十善道，亦教他行十善道，以無所得故，是名菩薩摩訶薩尸羅波羅蜜。\^\^」（大正8，250a13-16）

    > （2）參見釋厚觀，〈《大智度論》中的十善道〉，《深觀廣行的菩薩道》，pp.40-48。
    >
    > （3）十善業道：是總相戒。十善道攝一切戒。十善道是戒根本。舊戒。犯十善戒，懺不除罪。七事是戒，三為守護。（印順法師，《大智度論筆記》〔E005〕p.294）

[^125]: 參見《大毘婆沙論》卷113（大正27，583b-584b），《俱舍論》卷16（大正29，84c-85a）

[^126]: （1）持戒──本在不惱眾生常施無畏 ┬根本──十善

    └遠緣──餘戒

    > （印順法師，《大智度論筆記》〔B012〕p.130）
    >
    > （2）參見釋厚觀，〈《大智度論》中的十善道〉，《深觀廣行的菩薩道》，p.42：
    >
    > \^菩薩發菩提心，本來應該以財施、法施、無畏施等等救度眾生為職志。如果菩薩不守十善道，反而殺害眾生、盜眾生財物、施以暴行、惡口，以邪見引導眾生入惡道的話，那怎能算是菩薩呢？而且帶給眾生最大痛苦的，不外乎殺、盜......邪見等十不善道，並不是過午不食、畜長鉢等行為。當然菩薩要圓滿一切戒行，這些也不能忽略，但是從「不惱眾生」的觀點來看，菩薩持的戒，應以十善道為根本，它是不惱眾生的近因緣；其它的戒律則是不惱眾生的遠因緣。\^\^

[^127]: 白衣出家戒異 ┬出家──為今世取涅槃故──婬欲為初

    └白衣──為求福德故──不殺在前

    （印順法師，《大智度論筆記》〔B012〕p.131）

[^128]: 釋厚觀，〈《大智度論》中的十善道〉，《深觀廣行的菩薩道》，p.43：「\^比丘戒、比丘尼戒等出家戒，是為了速得涅槃，不受後有，故以不婬戒為先；而五戒、八齋戒等在家戒則重在求今世、來世之福樂，以不殺戒為先。而八齋戒之戒體是一日一夜；五戒、比丘戒、比丘尼戒是盡形壽；但在家菩薩、出家菩薩不是為了求福樂，也不是為了速求涅槃，而是於無量世中以十善道為基礎，積集無量功德，廣度一切眾生。因此菩薩的十善道，不是盡形壽受持而已，而是一直到成佛為止，可以說菩薩的尸羅波羅蜜是盡未來際的戒法。\^\^」

[^129]: 〔道〕－【宋】【元】【明】【聖】。（大正25，395d，n.10）

[^130]: （1）二種戒 ┬舊戒

    └客戒　　（印順法師，《大智度論筆記》〔B012〕p.131）

    > （2）釋厚觀，〈《大智度論》中的十善道〉，《深觀廣行的菩薩道》，p.52：「\^即使如來未出世仍有十善道；而比丘戒等律儀必須存在於有佛時代，而且是處於惡世，眾生有犯罪因緣時佛才會制定。由於比丘戒等律儀不是永遠存在的，故稱為客或稱為新戒；而十善道於有佛無佛常有，故為主或稱為舊戒。\^\^」

[^131]: （1）關於釋尊於十二年中未制戒之說，參見《四分僧戒本》：「\^善護於口言，自淨其志意，身莫作諸惡，此三業道淨，能得如是行，是大仙人道──此是釋迦牟尼如來無所著等正覺於十二年中為無事僧說是戒經；從是已後廣分別說。\^\^」（大正22，1030b4-9）

    > 《根本說一切有部毘奈耶》卷1：「\^薄伽梵從初證覺，於十二年中，諸聲聞弟子無有過失，未生瘡疱；世尊為諸弟子說略別解脫戒。\^\^」（大正23，628a3-5）
    >
    > （2）亦有二十年中未制戒之說，參見《善見律毘婆沙》卷5：「釋迦牟尼佛從菩提樹下**二十年中**皆說教授波羅提木叉。」（大正24，708a7-8）《善見律毘婆沙》卷6：「\^佛從菩提樹下**二十年中**未為諸弟子結戒。\^\^」（大正24，713a22-23）
    >
    > （3）毘尼：十二年制戒［前又有一文］。（印順法師，《大智度論筆記》〔H010〕p.397）

[^132]: （1）二種戒 ┬有佛無佛^※^，或有或無

    └有佛無佛常有（十善）　　（印順法師，《大智度論筆記》〔B012〕p.130）

    > 案：導師筆記原作「有佛無佛」，依論似應作「有佛」。
    >
    > （2）《優婆塞戒經》卷6：「\^善生言：『世尊！諸佛如來未出世時，菩薩摩訶薩以何為戒？』『善男子！佛未出世，是時無有三歸依戒，唯有智人求菩提道，修十善法。』\^\^」（大正24，1066c4-6）

[^133]: （1）二種戒 ┬懺則淨────律中微細戒。

    └懺而罪不除──犯十善戒。 （印順法師，《大智度論筆記》〔B012〕p.130）

    > （2）釋厚觀，〈《大智度論》中的十善道〉，《深觀廣行的菩薩道》，p.52：「\^十善道是道德規範，屬於性戒，與善惡業道有關，故不論在家、出家、受戒、不受戒，守之則清淨，犯了就是染污，要受惡的果報。其他的律儀，有的是與性罪有關的道德規範。但有的是生活規定等遮戒，只要如法懺悔，不一定會受後世果報。\^\^」

[^134]: 議＝義【宋】【元】【明】。（大正25，395d，n.14）

[^135]: 《正觀》（6），p.126：參見《大智度論》卷11～卷18（大正25，139a24-197b9）。

[^136]: 印順法師，《大智度論》（標點本），p.1772注：「\^答曰」二字，應在「亦不生邪疑」之下。\^\^

[^137]: 〔生〕－【宋】【元】【明】【聖】。（大正25，396d，n.1）

[^138]: 《正觀》（6），p.126：參見《大智度論》卷11～卷18（大正25，139a24-197b9）。

[^139]: 十八空：是中道行。（印順法師，《大智度論筆記》〔E005〕p.294）

[^140]: （1）參見《摩訶般若波羅蜜經》卷1〈1 序品〉（大正8，219c8-12）。

    > （2）《正觀》（6），p.126：參見《大智度論》卷31（大正25，285b5-296b2）。

[^141]: 行是空以破有──非常，亦不著空──非滅。（印順法師，《大智度論筆記》［B013］p.131）

[^142]: 以中道行是十八空 ┬行是空以破有─非常┬離是二邊

    └亦不著是空──非滅┘ （印順法師，《大智度論筆記》〔B013〕p.131）

[^143]: 參見印順法師，《空之探究》，pp.169-170。

[^144]: 無為：是無法。（印順法師，《大智度論筆記》〔E005〕p.295）

[^145]: 《正觀》（6），p.127：參見《大智度論》卷31（大正25，288c21-289b25）。

[^146]: 二種自性 ┬如世間法地堅性等

    └聖人知如法性實際（無為）
    （印順法師，《大智度論筆記》〔B013〕p.131）

[^147]: 智＝知【石】。（大正25，396d，n.5）

[^148]: 《正觀》（6），p.127：參見《大智度論》卷18（大正25，193c1-6）、卷31（大正25，286c29-287a2）、卷36（大正25，328a11-16，328c17-22）；另參見卷44（大正25，378a25-28）、卷53（大正25，437a4-14）、卷74（大正25，581b20-c7）、卷89（大正25，692b27-c7）、卷90（大正25，698b27-c6）。
