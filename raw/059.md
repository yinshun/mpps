\`1666\`慧日佛學班第09期／福嚴推廣教育班第20期

（475b）

**《大智度論》卷59**

**〈釋校量**[^1]**舍利品第三十七〉**[^2]

**（大正25，475b2-481b12）**

釋厚觀（2010.10.23）

\^【**經**】

**\$壹、舉舍利校量經卷**

> **\$（壹）舉滿閻浮提舍利校量經卷**
>
> **\$一、佛問釋提桓因**
>
> 佛告釋提桓因言：「憍尸迦！若滿閻浮提佛舍利作一分，復有人書般若波羅蜜經卷作一分──二分之中，汝取何所[^3]？」[^4]
>
> **\$二、約二諦論取捨**[^5]
>
> **\$（一）天主正答取本捨末**
>
> 釋提桓因白佛言：「世尊！若滿閻浮提佛舍利作一分，般若波羅蜜經卷作一分──二分之中，我寧取般若波羅蜜經卷。何以故[^6]？世尊！我於佛舍利非不恭敬，非不尊重[^7]；以舍利從般若波羅蜜中生、般若波羅蜜薰修故，是舍利得供養、恭敬、尊重、讚歎。」
>
> **\$（二）舍利弗問取捨**
>
> 爾時，舍利弗問釋提桓因：「憍尸迦！是般若波羅蜜，不可取，無色、無形、無對，一相，所謂無相，汝云何欲取？何以故？是般若波羅蜜，不為取故出，不為捨故出，不為增減、聚散、損益、垢淨故出。是般若波羅蜜，不與諸佛法，不捨凡人法；不與辟支佛法、阿羅漢法、學法，不捨凡人法；不與無為性，不捨有為性；不與內空\`1667\`乃至無法有法空，不與四念處乃至一切種智，不捨凡人法。」[^8]
>
> **\$（三）天主答取捨義**
>
> 釋提桓因語舍利弗：「如是！如是！舍利弗！若有人知是般若波羅蜜不與諸佛法、不捨凡人[^9]法，乃至不與一切種智、不捨凡人法──是菩薩摩訶薩能行般若波羅蜜，能修般若波羅蜜。何以故？般若波羅蜜不行二法故，不二法相是般若波羅蜜，不二法相是禪波羅蜜乃至檀波羅蜜。」[^10]
>
> **\$（四）佛述成**
>
> **\$1、正述：六度皆是不二法相**
>
> 爾時，佛讚釋提桓（475c）因言：「善哉！善哉！憍尸迦！如汝所說，般若波羅蜜不行二法[^11]故，不[^12]二法相是般若波羅蜜，不二法相是禪波羅蜜乃至檀波羅蜜。[^13]
>
> **\$2、舉喻明理：法性、實際等與六度無二無別**
>
> 憍尸迦！若人欲得**法性**二相者，是人為欲得般若波羅蜜二相。何以故？憍尸迦！法性、般若波羅蜜，無二無別。乃至檀波羅蜜亦如是。
>
> 若人欲得**實際、不可思議性**二相者，是人為欲得般若波羅蜜二相。何以故？般若波羅蜜、不可思議性，無二無別。」[^14]
>
> **\$三、天主領解，更舉五義**[^15]**以明取般若義**
>
> **\$（一）學般若能得無上菩提故取般若**
>
> **\$1、法：菩薩學般若，證得無上菩提**
>
> \`1668\`釋提桓因白佛言：「世尊！一切世間人及諸天、阿修羅應禮拜、供養般若波羅蜜！何以故？諸菩薩摩訶薩，般若波羅蜜中學，得阿耨多羅三藐三菩提。
>
> **\$2、喻：天主於法堂上坐，為眾天子說法**
>
> 世尊！我常在善法堂[^16]上坐；我若不在坐時，諸天子來供養我故，為我坐處作禮，遶竟還去。諸天子作是念：『釋提桓因在是處坐，為諸三十三天說法故。』
>
> **\$3、合：取般若波羅蜜之因由**
>
> 如是，世尊！在所處書是般若波羅蜜經卷，受持、讀、誦、為他演說；是處，十方世界中，諸天、龍、夜叉、揵闥婆、阿修羅、迦樓羅、緊那羅、摩睺羅伽皆來禮拜般若波羅蜜，供養已去。
>
> 何以故？是般若波羅蜜中生諸佛及一切眾生樂具故，諸佛舍利亦是一切種智住處因緣。[^17]以是故，世尊！二分中，我取般若波羅蜜。
>
> **\$（二）明能離怖畏故取般若**
>
> 復次，世尊！我若受持、讀、誦般若波羅蜜，心深[^18]入法中，我是時不見怖畏相。何以故？
>
> 世尊！是般若波羅蜜無相無貌、無言無說。
>
> 世尊！無相無貌、無言無說，是般若波羅蜜，乃至是一切種智。
>
> 世尊！般若波羅蜜若當有相、非無相者，諸佛不應知一切法無相無貌、無言無說，得阿耨多羅三藐三菩提，為弟子說諸法無相無貌、無言無（476a）說。
>
> 世尊！用[^19]般若波羅蜜實是無相無貌、無言無說故，諸佛知一切諸法無相無貌、無言無說，得阿耨多羅三藐三菩提；為弟子說諸法亦無相無貌、無言無說。[^20]
>
> 以是故，世尊！是般若波羅蜜，一切世間諸天、人、阿修羅應供養、恭敬、尊重、讚歎，華香、瓔珞[^21]乃至幡蓋。
>
> **\$（三）能不墮三惡道故取般若**
>
> 復次，世尊！若有人受持般若波羅蜜，親近、讀、誦、說、正憶念及書寫、供養華香乃至幡蓋，是人不墮地獄、畜生、餓鬼道中；
>
> **\$（四）能不墮二乘故取般若**
>
> 不墮聲聞、辟支佛地；[^22]
>
> **\$（五）能常見諸佛，常供養十方諸佛，故取般若**
>
> 乃至得阿耨多羅三藐三菩提，常見諸佛；從一佛界[^23]至一佛界，供養諸佛，恭敬、尊\`1669\`重、讚歎，華香乃至幡蓋。[^24]
>
> **\$（貳）舉滿三千大千世界舍利校量經卷**
>
> **\$一、見般若經卷與見現在佛無異**
>
> 復次，世尊！滿三千大千世界佛舍利作一分，書般若波羅蜜經卷作一分──是二分[^25]中，我故[^26]取般若波羅蜜。
>
> 何以故[^27]？世尊！是般若波羅蜜中生諸佛舍利；以是故，舍利得供養、恭敬、尊重、讚歎。是善男子、善女人供養、恭敬舍利故，受天上、人中福樂，常不墮三惡道；如所願，漸以三乘法入涅槃。
>
> 是故，世尊！若有見現在佛、若見般若波羅蜜經卷，等無異。何以故？世尊！是般若波羅蜜與佛無二無別故。\^\^

【**論**】

**\$壹、舉舍利校量經卷**

> **\$（壹）舉滿閻浮提舍利校量經卷**
>
> **\$一、佛問釋提桓因**
>
> **\$（一）釋疑：上已以七寶塔與供養般若校量，今佛為何以舍利與經卷校量**
>
> 問曰：上以起七寶塔校[^28]供養般若波羅蜜，[^29]義已[^30]具足；今佛何以以舍利、經卷對校？
>
> 答曰：
>
> **\$1、舍利滿閻浮提量多，般若但舉文字經卷校量，不說實相般若**
>
> 先明七寶塔是舍利住處，[^31]今但明舍利以對經卷。舍利雖不及般若，而滿閻浮提；\`1670\`般若妙故，但明經卷。
>
> **\$2、在家人多貪福德故舉舍利，出家人多貪智慧故舉般若經卷**
>
> 復次，出家人多貪智慧，智慧是解脫因緣故；在家人多貪福德，福[^32]德是樂因緣故。出家人多貪意識所知物，在家人多貪五識所知物。
>
> **\$（二）明佛以帝釋天為應機眾之因由**
>
> 釋提桓因已證福樂果報最大，於在家人中最為尊勝；以（476b）是故，佛問釋提桓因。
>
> **\$二、約二諦論取捨**
>
> **\$（一）天主以世諦故言取般若**
>
> 釋提桓因言：「我於二分中，取般若波羅蜜經卷。」
>
> 此中自說因緣：「世尊！我不敢輕慢、不恭敬舍利，我知供養芥子[^33]許[^34]舍利，功德無量無邊，乃至得佛，功德不盡，何況滿閻浮提！世尊！菩薩受身便有舍利，人所不貴；得成佛時，舍利以般若熏修故，人所恭敬、尊重、供養。是故二分中，我取勝者。」
>
> **\$（二）舍利弗問取捨：欲令天主更問佛深義，知而故問**
>
> 問曰：舍利弗知釋提桓因以世諦故言「取般若波羅蜜」，何以故難？
>
> 答曰：釋提桓因，在家中，為煩惱所縛、五欲所覆，而能說般若波羅蜜，是事希有！以是故，舍利弗質問，欲令釋提桓因更問佛深義，故難。
>
> **\$（三）天主答取捨義**
>
> 釋提桓因順舍利弗意，答言：「\^如是！\^\^」
>
> 釋提桓因意：於一切法中無二相，不以舍利為小、不以般若波羅蜜為大。般若波羅蜜，無二、無分別相；為利益新發意菩薩故，致以世諦[^35]如是說[^36]：「般若波羅蜜，能令眾生心無二無分別；以是利益故，我取般若。」[^37]
>
> **\$（四）佛述成**
>
> **\$1、能分別諸法，亦能善說般若無二相**
>
> 是時，佛讚釋提桓因：「\^善哉！善哉！\^\^」
>
> 以能分別諸法，亦能善說般若相故──所謂無二相，是故讚歎。
>
> **\$2、舉喻明理：法性、實際等與六度無二無別**
>
> 佛此中自說譬喻：「若人欲分別法性、實際等作二分，是人為欲分別般若波羅蜜作二分。」
>
> **\$\`1671\`三、天主領解，更舉五義以明取般若義**
>
> **\$（一）學般若能得無上菩提故取般若**
>
> **\$1、法：菩薩學般若能證得無上菩提，故應禮敬般若**
>
> 帝釋自說般若，又[^38]聞佛重說，其心清淨，深信歡喜，言一切世間所應禮敬。
>
> 帝釋此中自說因緣：「一切菩薩學是般若，得阿耨多羅三藐三菩提。」
>
> **\$2、喻：天主於法堂上坐，為眾天子說法**
>
> 又此中以己身為喻──己身喻佛，般若經卷喻坐處。
>
> 有人言：己身喻般若，坐處喻舍利[^39]。
>
> **\$3、結說**
>
> 「\^是故二分中，我取般若。\^\^」
>
> **\$（二）明能離怖畏故取般若**
>
> 「復次，世尊！我若受持般若，讀、誦，是時乃至不（476c）見怖畏相，何況實怖畏！所以者何？一切諸法無相、無言無說故。般若波羅蜜，能令人得是無相法，故無所[^40]畏。」
>
> **\$（三）～（五）能不墮三惡道，不墮二乘道，不離諸佛，故取般若**
>
> 受持供養般若者，不墮三惡趣及二乘道，世世不離諸佛，常供養十方諸佛。
>
> 是故般若波羅蜜，一切世間所應供養。
>
> **\$（貳）舉滿三千大千世界舍利校量經卷**
>
> **\$一、見般若經卷與見現在佛無異**
>
> 復次，佛開其[^41]初，以舍利滿閻浮提。
>
> 帝釋既悟二事勝負，為一切眾生故，廣增至三千大千世界；此中自說因緣：「見般若波羅蜜，與見佛無異。」[^42]
>
> \^【**經**】[^43]
>
> **\$二、明「持誦說般若」與「佛住三事示現、說十二部經」功德齊**
>
> **\$（一）舉一佛**
>
> 復次，世尊！如佛住三事示現[^44]，說十二部經──修多羅、祇夜乃至優婆[^45]提舍；[^46]復\`1672\`有善男子、善女人受持、誦、說是般若波羅蜜，等無異。何以故？世尊！是般若波羅蜜中，生三事示現及十二部經──修多羅乃至優波提舍故。[^47]
>
> **\$（二）舉十方諸佛**
>
> 復次，世尊！十方諸佛住三事示現，說十二部經──脩多羅乃至優波提舍；復有人受[^48]般若波羅蜜，為他人說，等無異。
>
> 何以故？般若波羅蜜中生諸佛，亦生十二部經──修多羅乃至優波提舍。[^49]
>
> **\$三、明供養經卷與供養佛平等無異**
>
> 復次，世尊！若有供養十方如恒河沙等世界中諸佛，恭敬、尊重、讚歎，華香乃至幡蓋；復有人書般若波羅蜜經卷，恭敬、尊重、讚歎，華香乃至幡蓋，其福正等。何以故？十方諸佛皆從般若波羅蜜中生。
>
> **\$四、明般若功德顯殊勝因緣**
>
> **\$（一）離內怖畏**
>
> **\$1、能離惡道、超二乘，遠離一切苦惱、衰病**
>
> 復次，世尊！善男子、善女人聞是般若波羅蜜，受持、讀、誦、正憶念，亦為他人說，是人不墮地獄道、畜生、餓鬼道，亦不墮聲聞、辟支佛地[^50]。何以故？當知是善男子、善女人**正住**阿鞞跋致地中故。**是般若波羅蜜遠離一切苦惱、衰**[^51]**病**。[^52]
>
> **\$\`1673\`2、書寫供養般若經卷離諸恐怖**
>
> **\$（1）法**
>
> 復次，世尊！若有善男子、善女人書是般若波羅蜜經卷，受持、親近、供養、（477a）恭敬、尊重、讚歎，是人**離諸恐怖**。
>
> **\$（2）喻：如負債人親近國王**
>
> 世尊！譬如負債人親近國王，供給左右，債主反更供養、恭敬是人，是人不復畏怖。何以故？世尊！此人依近國[^53]王，憑恃有力故。如是，世尊！諸佛舍利，是般若波羅蜜薰修故，得供養、恭敬。
>
> **\$（3）合：負債人依王故得供養，舍利亦依般若修薰故得供養**
>
> 世尊！當知般若波羅蜜如王，舍利如負債[^54]人；負債人依王故得供養，舍利亦依般若波羅蜜修薰故得供養。
>
> 世尊！當知諸佛一切種智亦從般若波羅蜜修薰故得成就。
>
> 以是故，世尊！二分[^55]中，我取般若波羅蜜。何以故？世尊！般若波羅蜜中生諸佛舍利、三十二相；般若波羅蜜中亦生佛十力、四無所畏、四無礙智、十八不共法、大慈大悲。
>
> 世尊！般若波羅蜜中生五波羅蜜，使得波羅蜜名字；般若波羅蜜中生諸佛一切種智。
>
> **\$（二）離外怖畏**
>
> **\$1、法說**
>
> 復次，世尊！所在三千大千世界中，若有受持、供養、恭敬、尊重、讚歎般若波羅蜜，是處，若人、若非人不能得其便；是人漸漸得入涅槃。
>
> 世尊！般若波羅蜜為大利益如是，於三千大千世界中能作佛事！世尊！所在[^56]處，有般若波羅蜜，則為有佛。
>
> **\$2、分譬**
>
> **\$（1）摩尼珠喻**
>
> **\$A、正明珠德**
>
> **\$（A）非人不得其便**
>
> 世尊！譬如無價摩尼寶，在所住處，非人不得其便。
>
> **\$（B）能治四病**
>
> 若男子、若女人有熱[^57]病，以是珠著身上，熱病即時除差；若有風病、若有冷病、若有雜熱風冷病，以珠著身上，皆悉除愈。[^58]
>
> **\$\`1674\`（C）能除黑暗**
>
> 若闇中，是寶能令明。
>
> **\$（D）能除熱寒**
>
> 熱時能令涼，寒時能令溫；珠所住處，其地不寒、不熱，時節和適。
>
> **\$（E）能治毒害**
>
> 其處亦無諸餘毒螫[^59]；若男子、女人，為毒蛇所螫，以珠示之，毒即除滅。
>
> **\$（F）能除眼疾盲瞽**
>
> 復次，世尊！若男子、女人眼痛、膚曀[^60]、盲瞽[^61]，以珠示之，即時除愈。[^62]（477b）
>
> **\$（G）能除癩瘡惡腫**
>
> 若有癩[^63]瘡[^64]惡腫，以珠著其身上，病即除愈。
>
> **\$（H）能隨物顯色**
>
> 復次，世尊！是摩尼寶所在水中，水隨作一色──若以**青**物裹著[^65]水中，水色即為青；若**黃、赤**[^66]**、白、紅、縹**[^67]物裹著水中，水隨作黃、赤、白、紅、縹色。如是等種種色物裹著水中，水隨作種種色。
>
> **\$（I）能令濁水清**
>
> 世尊！若水濁，以珠著中，水即為清。
>
> 是珠其德如是！」
>
> **\$B、明此等摩尼寶為天上寶**
>
> 爾時，阿難問釋提桓因言：「憍尸迦！是摩尼寶，為是天上寶？為是閻浮提寶？」
>
> \`1675\`釋提桓因語阿難[^68]：「是天上寶。閻浮提人亦有是寶，但功德相少不具足；天上寶清淨輕妙，不可以譬喻為比。
>
> **\$（2）珠篋喻**
>
> 復次，世尊！是摩尼寶，若著篋[^69]中，舉珠出，其功德薰篋故，人皆愛敬。
>
> **\$3、合說**
>
> **\$（1）般若具眾德如摩尼寶珠**
>
> 如是，世尊！在所住處，有書般若波羅蜜經卷，是處則無眾惱之患，亦如摩尼寶所著處，則無眾難。
>
> **\$（2）舍利為眾德住處如珠篋**
>
> **\$A、舍利得供養，皆由般若之力**
>
> 世尊！佛般泥洹後，舍利得供養，皆般若波羅蜜力；禪波羅蜜乃至檀波羅蜜，內空乃至無法有法空，四念處乃至十八不共法，一切智，法相、法住、法位、法性、實際、不可思議性，一切種智──是諸功德力。[^70]
>
> **\$B、舍利是佛功德住處**
>
> 善男子、善女人作是念：『是佛舍利，一切智、一切種智、大慈大悲、斷一切結使及習、常捨行、不錯謬法等諸佛功德住處。』以是故，舍利得供養。
>
> **\$C、舍利是諸法相波羅蜜住處**
>
> 世尊！舍利是諸功德寶波羅蜜住[^71]處，不垢不淨波羅蜜住處，不生不滅波羅蜜、不入不出波羅蜜、不增不損波羅蜜、不來不去不住波羅蜜──是佛舍利是諸法相波羅蜜住處；以是諸法相波羅蜜薰修故，舍利得供養。[^72]
>
> **\$（參）舉「滿十方恆河沙世界舍利」校量「般若經卷」**
>
> **\$一、歎般若法**
>
> **\$（一）天主校量功德，讚般若殊勝**
>
> **\$1、般若中生諸佛舍利，持誦般若能具足眾德；欲見佛生身、法身，應持誦般若**
>
> **\$（1）般若中生諸佛舍利，持誦般若能具足眾德**
>
> **\$A、標義：天主取般若**
>
> \`1676\`復次，世尊！置三千大千世界滿中舍利。如恒河沙等諸世界滿其中舍利作一分，有人書般若波羅蜜經卷作一分──二分之（477c）中，我取般若波羅蜜。
>
> **\$B、釋因由：般若修薰故，舍利得供養**
>
> 何以故？是般若波羅蜜中生諸佛舍利；是般若波羅蜜修薰故，舍利得供養。
>
> **\$C、校量舍利與般若之功德**
>
> **\$（A）供養舍利功德──人天中受福樂，亦以福德因緣故，當得盡苦**
>
> 世尊！若有善男子、善女人供養舍利，恭敬、尊重、讚歎，其功德報不可得邊，受人中、天上福樂──所謂剎利大姓、婆羅門大姓、居士大家、四天王天處乃至他化自在天中受福樂；亦以是福德因緣故，當得盡苦。[^73]
>
> **\$（B）持誦般若功德──具六度眾德住菩薩位，得勝神通遊諸佛國，隨類應現，成就眾生**
>
> 若受是般若波羅蜜，讀、誦、說、正憶念，是人能具足禪波羅蜜，乃至能具足檀波羅蜜；能具足四念處，乃至能具足十八不共法；過聲聞、辟支佛地，住菩薩位；住菩薩位已，得菩薩神通，從一佛界[^74]至一佛界；是菩薩為眾生故受身，隨其所應，成就眾生──若作轉輪聖王、若作剎利大姓、若作婆羅門大姓，成就眾生。
>
> **\$D、結成：供養般若，則為供養舍利**
>
> 以是故，世尊！我不為輕慢、不恭敬故不取舍利，以善男子、善女人供養般若波羅蜜則為供養舍利故。
>
> **\$（2）欲見十方現在諸佛生身、法身，應持誦般若，亦以法相修念佛三昧**
>
> 復次，世尊！有人欲見十方無量阿僧祇諸世界中現在諸佛法身、色身，[^75]是人應聞、受持般若波羅蜜，讀、誦、正憶念、為他人廣說。如是善男子、善女人當見十方無量阿僧祇世界中諸佛法身、色身。
>
> 是善男子、善女人行般若波羅蜜，亦應以法相修念佛三昧。[^76]
>
> 復次，善男子、善女人欲見現在諸佛，應當受[^77]是般若波羅蜜，乃至正憶念。\^\^
>
> \`1677\`【**論**】
>
> **\$二、明「持誦說般若」與「佛住三事示現、說十二部經」功德齊**
>
> 復次，「\^佛住三事示現，說十二部經\^\^」者，
>
> 問曰：一切說法人中，無與佛等者；佛說十二部經，則無不備具。云何善男子但受持讀誦般若，與佛等無異？
>
> 答曰[^78]：
>
> **\$（一）菩薩說般若勸導大乘發菩薩心，佛說十二部經勸導三乘雜發三乘意**
>
> 此中佛欲稱歎般若為大故。
> 於十二部經中，般若為最（478a）勝。所以者何？說是般若波羅蜜，多有發**菩薩心**；說十二部經，雜發**三乘意**故。
>
> 不以菩薩功德比佛無量身，此說法身。
>
> 菩薩但說般若，勸導**大乘**；佛雜說，勸導**三乘**，故等無異。[^79]
>
> **\$（二）般若為三事示現及十二部經之本**
>
> 復次，三事示現及十二部經根本者，所謂「般若波羅蜜」是。
>
> **\$三、明供養經卷與供養佛平等無異**
>
> 供養十方如恒河沙等諸佛，若復有供養般若經卷，亦等無異。
>
> **\$四、明般若功德顯殊勝因緣**
>
> **\$（一）離內怖畏：般若能破一切苦惱、衰病、怖畏等**
>
> **\$1、法**
>
> 此中佛說般若所以福德勝因緣，所謂「般若能破一切苦惱、衰病、怖畏」等。
>
> **\$2、喻**
>
> 如負債人依王。
>
> **\$3、合**
>
> 王喻般若，負債人喻舍利。舍利是先世業因緣所成，因緣中應償諸對[^80]；以般若波羅蜜薰修故，宿命因緣諸對及飢渴寒熱所不能得，而得諸天世人所見供養。如負債人依王，反為債主所敬。
>
> **\$\`1678\`（二）離外怖畏**
>
> **\$1、法說**
>
> 先說無諸衰病及怖畏，以明**內**；[^81]今說摩尼寶，人、非人不得其便，以明**外**。[^82]
>
> 是人供養般若波羅蜜故，若今世、若後世，若身衰心病，盡皆能除；諸善願事，隨意能與。
>
> **\$2、分譬**
>
> **\$（1）摩尼珠喻**
>
> **\$A、正明：般若大寶，如摩尼寶珠，隨願皆得**
>
> 得是般若波羅蜜大寶故，無諸怖畏、無所乏短[^83]；譬如無價寶珠，所願皆得。
>
> **\$B、別辨摩尼寶珠：出處、功能、種類**[^84]
>
> **\$（A）出處**
>
> 問曰：摩尼寶珠，於頗梨[^85]、金、銀，車𤦲[^86]、馬瑙、琉璃、珊瑚、琥珀[^87]、金剛等中，是何等寶？
>
> 答曰：有人言：此寶珠從龍王腦[^88]中出；人得此珠，毒不能害、入火不能燒，有如是等功德。
>
> 有人言：是帝釋所執金鋼[^89]，用與阿修羅鬪[^90]時，碎落閻浮提。
>
> 有人言：諸過去久遠佛舍利，法既滅盡，舍利變成此珠，以益眾生。
>
> \`1679\`有人言：眾生福德因緣故，自然有此珠；譬如罪因緣故，地獄中自然有治罪之器。
>
> **\$（B）功能**
>
> 此寶珠名如意，無有定色，清徹[^91]輕妙，四天下物，皆（478b）悉照現。
>
> 如意珠義，如先說。[^92]
>
> 是寶常能出一切寶物，衣服、飲食，隨意所欲，盡能與之；亦能除諸衰惱病苦等。
>
> **\$（C）種類**
>
> 是寶珠有二種：有天上如意寶，有人間如意寶。諸天福德厚故，珠德具足；人福德薄故，珠德不具足。
>
> **\$（D）珠所在處亦有威德**
>
> 是珠所著房舍、函篋[^93]之中，其處亦有威德。
>
> **\$C、般若與寶珠之功德校量**
>
> **\$（A）以珠德喻般若德**
>
> 「般若波羅蜜亦如是」者──
>
> **\$a、隨意所願，所在處非人不得其便**
>
> **\$（a）隨意所願**
>
> **\$Ⅰ、如意寶珠能與在家人今世富樂**
>
> 如如意寶珠能與在家人今世富樂，隨意所欲；
>
> **\$Ⅱ、般若波羅蜜能與出家求道人三乘解脫樂**
>
> 般若波羅蜜能與出家求道人三乘解脫樂，隨意所願。
>
> **\$（b）非人不得其便**
>
> **\$Ⅰ、如意寶珠所在處**
>
> 如意寶珠在所著處，非人不得其便；
>
> **\$Ⅱ、般若波羅蜜所在處**
>
> **\$（Ⅰ）惡邪羅剎不能壞行者心**
>
> 般若波羅蜜亦如是，行者心與相應，惡邪羅剎不能入其心中沮[^94]壞[^95]道意、奪智慧命。
>
> **\$（Ⅱ）魔及諸惡鬼等不能得便**
>
> 復次，般若波羅蜜所在處，魔、若魔民、地神、夜叉、諸惡鬼等不能得便。
>
> **\$\`1680\`b、能除根本四病**
>
> **\$（a）寶珠能除風、熱、冷、雜等病**
>
> 如寶珠能除四百四病，根本四病[^96]──風、熱、冷、雜；
>
> **\$（b）般若波羅蜜能除貪、瞋、癡、等分等病**
>
> 般若波羅蜜亦能除八萬四千病[^97]，根本四病──貪、瞋、癡、等分。婬欲病分二萬一千，瞋恚病分二萬一千，愚癡病分二萬一千，等分病分二萬一千。以不淨觀除貪欲，以慈悲心除瞋恚，以觀因緣除愚癡，總上三藥或不淨、或慈悲、或觀因緣除等分病。
>
> **\$c、寶珠能除黑闇，般若能除三界黑闇**
>
> 如寶珠能除黑闇；
>
> 般若亦如是，能除三界黑闇。
>
> **\$d、能除熱寒**
>
> **\$（a）寶珠能除熱，般若能除婬欲、瞋恚熱**
>
> 如寶珠能除熱；
>
> 般若亦如是，能除婬欲、瞋恚熱。
>
> **\$（b）寶珠能除冷，般若能除無明、不信等冷心**
>
> 如寶珠能除冷；
>
> 般若亦如是，能除無明、不信、不恭敬、懈怠等冷[^98]心。
>
> **\$（c）日月雖能除冷熱，不如般若能除煩惱寒熱**
>
> 日月皆諸寶所成，日能作熱，月能作冷，雖俱利益眾生，以不能兼[^99]故，不名為如意。[^100]
>
> **\$\`1681\`e、毒不能害，能治毒害**
>
> **\$（a）毒不能害**
>
> **\$Ⅰ、寶珠所在處，毒蛇等諸惡蟲所不能害**
>
> 寶珠所在處，毒蛇等諸惡蟲所不能害；
>
> **\$Ⅱ、般若所在處，貪欲等毒所不能害**
>
> 般若亦如是，貪欲等毒所不能病。
>
> **\$（b）能治毒害**
>
> **\$Ⅰ、寶珠能除蛇毒**
>
> 若有人毒蛇所螫，持寶珠示之，即時除愈；
>
> **\$Ⅱ、般若能除貪恚毒**
>
> 有人為貪欲等毒蛇（478c）所螫，得般若波羅蜜，貪恚毒即除，如難陀、鴦[^101]群梨摩羅[^102]等。
>
> **\$f、能除眼疾盲瞽**
>
> **\$（a）寶珠能治眼疾**
>
> 有人眼痛盲瞽，以寶珠示之，即時除愈；
>
> **\$（b）般若能破無明、邪見而得慧眼**
>
> 般若波羅蜜亦如是，有人以無明、疑悔、顛倒、邪見等破慧眼，得般若即時明了。
>
> **\$g、能除癩瘡惡腫**
>
> **\$（a）寶珠能除癩瘡癰腫**
>
> 如人癩瘡癰腫[^103]，以寶珠示之，即時除愈；
>
> **\$（b）般若能滅五逆等罪**
>
> 般若亦如是，五逆[^104]癩罪等，得般若即時消滅。[^105]
>
> **\$\`1682\`h、能隨物顯色**
>
> **\$（a）寶珠隨物顯色**
>
> 如以種種色裹寶珠，著水中隨作一色；
>
> **\$（b）般若能隨順諸善法及聖果**
>
> **\$Ⅰ、隨順五根、四禪、四無量心等**
>
> 般若亦如是，行者得般若力故，心則柔軟，無所著，隨信手[^106]五根等，亦隨順四禪、四無量心、背捨、勝處及一切入。
>
> **\$Ⅱ、隨順遍學二乘，無所違逆**
>
> 復次，於[^107]須陀洹、斯陀含、阿那含、阿羅漢、辟支佛地，隨順遍學，無所違逆。
>
> **\$（c）別釋「縹色」**
>
> 第六縹色[^108]者，是虛空色。
>
> 行者得般若觀諸法空，心亦隨順不著。
>
> **\$（d）釋「如是等種種」**
>
> 「\^如是等種種\^\^」者，入一切諸法，皆隨順無礙。[^109]
>
> **\$i、能令濁水清**
>
> **\$（a）珠能令濁水得清淨**
>
> 如水渾濁，雜色不淨，以珠著中，皆清淨一色；
>
> **\$（b）般若能令煩惱穢濁得清淨**
>
> 般若亦如是，人有種種煩惱、邪見、戲論，擾心渾濁，得般若則清淨一色。
>
> 如如意珠有無量功德，般若功德亦如是。
>
> **\$（B）別辨般若之功德**
>
> 今當別相說般若功德：
>
> **\$a、般若能除惡鬼、壞魔天，如意珠但能除惡鬼**
>
> 是如意珠，但能除惡鬼，不能壞魔天；
>
> 般若則能除二事。
>
> **\$b、般若能治身病、心病，乃至無始世界未曾所治之病**
>
> **\$（a）般若能治身病、心病，如意珠能治身病**
>
> 珠能治身病；
>
> 般若能治身、心病。
>
> **\$\`1683\`（b）般若能治一切天龍、鬼神所不能治之病**
>
> 珠能治人、神[^110]所治病；
>
> 般若能治一切天、龍、鬼神所不能治病。
>
> **\$（c）般若能治無始世界未曾所治之病**
>
> 珠能治世世曾所治病；
>
> 般若能治無始世界來未曾所治病。
>
> 如是等種種差別。
>
> **\$c、般若能照一切法中愚癡之黑暗；珠只能照所住處之暗**
>
> 珠能照所住處夜闇；
>
> 般若能照一切煩惱相應無明[^111]黑闇及不共無明[^112]、一切法中不了癡黑闇。[^113]
>
> **\$d、般若能滅無量世界劫盡大火，乃至十方無量世界眾生不信等寒**
>
> **\$（a）般若能滅無量世界劫盡大火，珠但能破所住處之熱**
>
> 珠但能破所住處熱，不能破餘處熱；
>
> 般若力，乃至無量世界劫盡大火，一吹能滅，何況一處熱！
>
> **\$（b）般若能除三毒心熱，珠但能除日之熱**
>
> 珠但能除形質火[^114]日之熱；
>
> 般若能除三毒心熱。
>
> **\$（c）般若能除十方無量世界眾生不信等寒，珠但能除風雨、寒雪**
>
> 珠能（479a）除風雨、寒雪；
>
> 般若能除十方無量世界眾生不信、不恭敬、懈怠心等寒。
>
> **\$e、般若能畢竟除諸煩惱毒**
>
> **\$（a）般若能畢竟除外毒螫、四大毒蛇，珠但能却外毒螫**
>
> \`1684\`珠能却外毒螫，不能除四大毒蛇；
>
> 般若能畢竟除此二[^115]種毒[^116]。
>
> **\$（b）般若能治邪見毒，珠則不能治**
>
> 珠不能治邪見毒；
>
> 般若能除。[^117]
>
> **\$f、般若能治慧眼，畢竟清淨**
>
> **\$（a）般若能治慧眼，珠能治肉眼**
>
> 珠能治肉眼；
>
> 般若能治慧眼。[^118]
>
> **\$（b）般若能治遠見眼；珠能治近見眼**
>
> 珠能治近見眼；
>
> 般若能治遠見眼。
>
> **\$（c）般若能治慧眼，慧眼即作般若；珠能治肉眼而肉眼不能成珠**
>
> 珠能治肉眼，肉眼不作珠；
>
> 般若能治慧眼，慧眼即作般若。
>
> **\$（d）般若治慧眼畢竟清淨；珠治肉眼而後復發病**
>
> 珠能治肉眼，後病復發；
>
> 般若治[^119]慧眼，畢竟清淨。
>
> **\$g、般若能治身癩、心癩；珠能治癩瘡惡腫**
>
> 珠能治癩瘡惡腫；
>
> 般若能治身癩、心癩。
>
> **\$※ 釋「別說眼痛、癩病等之因由」**
>
> 問曰：四種病中，攝一切病，何以故別說「眼痛」、「癩病」等？
>
> 答曰：眼是身中第一，所用最貴，是故別說。
>
> 諸病中癩病最重，宿命罪因緣故難治，是故更說。
>
> **\$h、般若能隨順心數善法，乃至能轉一切眾生心所樂**
>
> **\$（a）般若能隨順心數善法，珠能令水隨所裹色**
>
> 珠能令水隨所裹色；
>
> 般若能隨順心數善法。
>
> **\$\`1685\`（b）般若能轉一切眾生心所樂欲，珠不能轉人心**
>
> 珠不能轉人心；
>
> 般若能轉一切眾生心性所樂所欲。
>
> **\$i、般若能清淨一切濁心**
>
> **\$（a）珠所在處能令濁水清，而不能淨一切水**
>
> 珠能令所著處濁水清，非一切水；
>
> **\$（b）般若能令濁心即時清淨，乃至能淨諸龍王、人王等貪恚濁心**
>
> 般若力能令六覺[^120]濁心即時清淨；又於諸龍王、鬼神王、人王等貪恚濁心，能令清淨。
>
> **\$j、般若能令無量阿僧祇眾生有威德，珠但能令所在處有威德**
>
> 珠[^121]能使所著凾[^122]篋、房舍有威德；
>
> 般若力能度十方無量世界阿僧祇眾生，令有威德。
>
> **\$（2）珠篋喻──校量「舍利」與「寶珠函篋」之功德**
>
> **\$A、函篋不能與人隨意功德；供養舍利，必得般若而得成佛**
>
> 珠功德力入函篋，凾篋不能與人隨意功德；
>
> 舍利得般若薰修故，有人供養，必還得般若而得成佛。
>
> **\$B、函篋為凡夫人所貴，舍利為凡夫、聖人所貴**
>
> 是凾[^123]篋，凡夫之人所貴；
>
> 舍利，凡夫、聖人所貴。
>
> **\$C、函篋為世間受樂人所貴，舍利為出世間、世間受樂人所貴**
>
> 凾篋，世間受[^124]樂人所貴；
>
> 舍利，出世間、世間受樂人所貴。
>
> **\$\`1686\`3、合說**
>
> **\$（1）舍利為般若所薰，故得供養**
>
> 般若是如意寶珠，凾篋是舍利；舍利中雖無般若，般若所薰故得供養。
>
> **\$（2）舍利為眾德住處，故得供養**
>
> 復次，諸聖[^125]法中，般若第一，無可譬喻；以世間人貴是寶珠故，以珠[^126]為喻。
>
> 人見如意寶珠，所願皆得；若見珠所住處，亦得少願。行者亦如是，得（479b）是般若波羅蜜義，即入佛道；若見般若所住舍利供養故，得今世、後世無量福樂，久[^127]必得道。
>
> 如是總相、別相，應當知。
>
> **\$※ 因論生論：何以說舍利為眾德所住處故得供養**
>
> 問曰：般若若[^128]有如是功德者，何以故說「舍利是五波羅蜜乃至一切種智所住處故得供養」？
>
> 答曰：先已說：一切諸法，般若波羅蜜為首、為明導；[^129]譬如王來必有將從。[^130]但舉其主名，餘者已盡得[^131]。
>
> **\$（參）舉「滿十方恆河沙世界舍利」校量「般若經卷」**
>
> **\$一、歎般若法**
>
> **\$（一）天主校量功德，讚般若殊勝**
>
> **\$1、如前說讚般若義**
>
> 讚般若波羅蜜，是義先已說。[^132]
>
> \^【**經**】
>
> **\$2、明般若能攝有為與無為諸法相**
>
> **\$（1）總說**
>
> 復次，世尊！有二種法相──有為諸法相，無為諸法相。
>
> **\$\`1687\`（2）別辨**
>
> **\$A、明有為諸法相**
>
> 云何名有為諸法相？所謂內空中智慧，乃至無法有法空中智慧，四念處中智慧，乃至八聖道分中智慧，佛十力、四無所畏、四無礙智、十八不共法中智慧，善法中不善法中、有漏法中無漏法中、世間法中出世間法中智慧是名有為諸法法相。
>
> **\$B、明無為諸法相**
>
> 云何名無為諸法法相？若法無生無滅、無住無異、無垢無淨、無增無減諸法自性。云何名諸法自性？諸法無所有性是諸法自性──是名無為諸法相。」
>
> **\$（二）佛述成**
>
> 爾時，佛告釋提桓因：「如是！如是！憍尸迦！
>
> **\$1、三世諸佛及佛弟子皆因般若而成就道果**
>
> 過去諸佛因是般若波羅蜜得阿耨多羅三藐三菩提，過去諸佛弟子亦因般若波羅蜜得須陀洹道乃至阿羅漢、辟支佛道；未來、現在世十方無量阿僧祇諸佛因是般若波羅蜜得阿耨多羅三藐三菩提，未來、現在諸佛弟子亦因般若波羅蜜得須陀洹道乃至辟支佛道。
>
> **\$2、般若中廣說三乘之教**
>
> 何以故？般若波羅蜜中廣說三乘義，[^133]以無相法故，無生無滅法故，無垢無淨法故，無作無起、不入不出、不增不損、不取不捨法故。以俗[^134]法故，非以第一義[^135]。
>
> 何以故？是（479c）般若波羅蜜，非此非彼、非高非下、非等非不等、非相非無相、非世間非出世間、非有漏非無漏、非有為非無為、非善非不善、非過去非未來非現在。[^136]
>
> 何以故？憍尸迦！般若波羅蜜，不取聲聞、辟支佛法，亦不捨凡夫法。」
>
> **\$二、歎行般若之菩薩，知一切而不得一切**[^137]
>
> **\$（一）天主歎**
>
> 釋提桓因白佛言：「世尊！菩薩摩訶薩行般若波羅蜜，知一切眾生心，亦不得眾生，[^138]乃至知者、見者亦不得。是菩薩不得色，不得受、想、行、識，不得眼乃至意，不得色乃至法，不得眼觸因緣生受乃至意觸因緣生受，不得四念處乃至十八不共法，不得阿耨多羅三藐三菩提，不得諸佛法，不得佛。
>
> 何以故？般若波羅蜜不為得法故出。何以故？般若波羅蜜，性無所有、不可得，所\`1688\`用法不可得，處亦不可得！」[^139]
>
> **\$（二）佛述成**
>
> 佛告釋提桓因：「如是！如是！憍尸迦！如汝[^140]所說！菩薩摩訶薩長夜行般若波羅蜜，阿耨多羅三藐三菩提不可得，何況菩薩及菩薩法！」
>
> **\$三、般若為明導，以無所得為方便盡行六度**
>
> **\$（一）天主疑**
>
> 爾時，釋提桓因白佛言：「世尊！菩薩摩訶薩但行般若波羅蜜，不行餘波羅蜜耶？」
>
> **\$（二）佛釋疑**
>
> **\$1、以無所得為方便盡行六度**
>
> 佛告釋提桓因言：「憍尸迦！菩薩盡行六波羅蜜法，以無所得故──行檀波羅蜜，不得施者，不得受者，不得財物；行尸羅波羅蜜，不得戒，不得持戒人，不得破戒人；乃至行般若波羅蜜，不得智慧，不得智慧人，不得無智慧人。[^141]
>
> **\$2、盡行六度，以般若為導，能具足六度**
>
> 憍尸迦！菩薩摩訶薩行布施時，般若波羅蜜為作明導，能具足檀波羅蜜；
>
> 菩薩摩訶薩行持戒時，般若波羅蜜為作明導，能具足尸羅波羅蜜；
>
> 菩薩摩訶薩行忍辱時，般若波羅蜜為作明導，能具足羼提波羅蜜；
>
> 菩薩摩訶薩行精進時，般若波羅蜜為（480a）作明導，能具足毘梨耶波羅蜜；
>
> 菩薩摩訶薩行禪[^142]時，般若波羅蜜為作明導，能具足禪波羅蜜；
>
> 菩薩摩訶薩觀諸法時，般若波羅蜜為作明導，能具足般若波羅蜜。
>
> **\$3、諸波羅蜜入般若中而無別，以無所得故**
>
> 一切法以無所得故──所謂色乃至一切種智。
>
> 憍尸迦！譬如閻浮提諸樹，種種葉、種種華、種種果、種種色，其蔭無差別；諸波羅蜜入般若波羅蜜中，至薩婆若[^143]，無差別亦如是，以無所得故。」[^144]
>
> **\$\`1689\`（三）天主領解稱歎：主歸般若行**[^145]
>
> 釋提桓因白佛言：「世尊！般若波羅蜜，大功德成就！世尊！般若波羅蜜，一切功德成就！世尊！般若波羅蜜，無量功德成就！無邊功德成就！無等功德成就！

**\$貳、舉「經卷施他」校量「自書寫、受持、正憶念」**

> **\$（壹）天主問「自行般若」與「經卷施他」何者得福多**
>
> 世尊！若有善男子、善女人書是般若波羅蜜經卷，恭敬、供養、尊重、讚歎，華香乃至幡蓋，如般若波羅蜜所說正憶念；復有善男子、善女人書般若波羅蜜經卷與他人──其福何所為多？」
>
> **\$（貳）佛舉舍利反問：「自供養舍利」與「舍利施他」何者得福多**
>
> 佛告釋提桓因：「憍尸迦！我還問汝，隨汝意報我。若有善男子、善女人供養諸佛舍利，恭敬、尊重、讚歎，華香乃至幡蓋；若復有人分舍利如芥子許與他人，令供養、恭敬、尊重、讚歎，華香乃至幡蓋──其福何所為多？」
>
> **\$（參）天主答「舍利施他」勝「自供養舍利」**
>
> 釋提桓因白佛言：「世尊！如我從佛聞法中義，若有善男子、善女人自供養舍利，乃至幡蓋；若復有人分舍利如芥子許與他人令供養，其福甚多！世尊！佛見是福利眾生故，入金鋼三昧中，碎[^146]金鋼身作末舍利。[^147]何以故？有人佛滅度後，供養佛舍利，乃至如芥子許，其福報無邊，乃至苦盡故。」
>
> **\$（肆）佛明「以般若經卷施他令學」勝「自己書寫供養」**
>
> 佛告釋提桓因：「如是！如是！憍尸迦！若善男子、善女人書般若波羅蜜經卷，供養、恭敬，華香乃至幡蓋；若復有人（480b）書般若波羅蜜經卷，與他人令學，是善男子、善女人其福甚多！

**\$參、舉「經卷施他」校量「為他解說其義」**

> **\$（壹）明「為他解說其義」勝「經卷施他」**
>
> 復次，憍尸迦！善男子、善女人如般若波羅蜜中義為他人說，開示、分別，令易解──是善男子、善女人勝於前善男子、善女人功德。所從聞般若波羅蜜，當視其人如佛，亦如高勝梵行人。何以故？當知般若波羅蜜即是佛；般若波羅蜜不異佛，佛不異般若波羅蜜。
>
> **\$（貳）釋勝意**
>
> **\$一、三世聖人皆學般若成道**
>
> **過去、未來、現在諸佛**皆從般若波羅蜜中學，得阿耨多羅三藐三菩提；
>
> 及**高勝梵行人**──高勝梵行人者，所謂**阿鞞跋致菩薩摩訶薩**──亦學是般若波羅蜜，\`1690\`當得阿耨多羅三藐三菩提；
>
> **聲聞人**亦學是般若波羅蜜，得阿羅漢道；
>
> **求辟支佛道人**亦學是般若波羅蜜，得辟支佛道。
>
> **菩薩**亦學是般若波羅蜜，得入菩薩位。
>
> 以是故，憍尸迦！善男子、善女人欲供養現在諸佛，恭敬、尊重、讚歎，華香乃至幡蓋，當供養般若波羅蜜！
>
> **\$二、釋尊以自身為例證成**
>
> 我見是利益，初得阿耨多羅三藐三菩提時，作如是念：『誰有可供養、恭敬、尊重、讚歎、依止住者？』
>
> 憍尸迦！我，一切世間中，若天、若魔、若梵、若沙門、婆羅門中，不見與我等者，何況有勝者！
>
> 我自思念：『我所得法，自致作[^148]佛；我供養是法，恭敬、尊重、讚歎，當依止住，依是法[^149]。何等是法？所謂般若波羅蜜。』
>
> 憍尸迦！我自供養是般若波羅蜜[^150]，恭敬、尊重、讚歎已，依止住；何況善男子、善女人欲得阿耨多羅三藐三菩提，而不供養般若波羅蜜，恭敬、尊重、讚歎，華香、瓔珞乃至幡蓋？
>
> 何以故？般若波羅蜜中生諸菩薩摩訶薩，諸菩薩摩訶薩中生諸佛。
>
> **\$三、結勸**
>
> 以是故，憍（480c）尸迦！善男子、善女人若求佛道、若求辟支佛道、若求聲聞道，皆應供養般若波羅蜜，恭敬、尊重、讚歎，華香乃至幡蓋。」\^\^
>
> 【**論**】
>
> **\$2、明般若能攝有為與無為諸法相**
>
> **\$（1）總說：般若攝一切法，故說有為法相、無為法相**
>
> 問曰：何因緣故說是有為法、無為法相？
>
> 答曰：帝釋讚歎般若波羅蜜攝一切法，此中欲說因緣。
>
> **\$（2）別辨**
>
> **\$A、明有為諸法相**
>
> 有為法相，所謂十八空，三十七品乃至十八不共法；略說善、不善等，乃至世間、出世間，是名有為法相。
>
> 何以故？是作相，先無今有、已有還無[^151]故。
>
> **\$B、明無為法相**
>
> 與上相違[^152]，即是無為法相。
>
> **\$\`1691\`（3）正明**
>
> **\$A、二種法相，般若中攝**（印順法師，《大智度論筆記》［E008］p.301）
>
> 是二法[^153]，皆般若波羅蜜中攝。
>
> **\$B、為新發意菩薩說世諦差別**（印順法師，《大智度論筆記》［E010］p.306）
>
> 有為善法是行處，無為法是依止處；餘無記、不善法，以[^154]捨離故不說。此是新發意菩薩[^155]所學。
>
> **\$C、應無生忍菩薩，則不愛行法、不憎捨法、不依涅槃［無分別］**（《大智度論筆記》［B020］p.148）
>
> 若得般若波羅蜜方便力，應無生忍，則不愛[^156]行法、不憎捨法，不離有為法而有無為法，是故不依止涅槃。[^157]
>
> **\$（二）佛述成：般若說三乘法皆空和合**
>
> 是以經中說：「般若波羅蜜中，廣說三乘，用無相法故，無生無滅等。[^158]以世諦故作是說，非第一義諦。」[^159]
>
> **\$二、歎行般若之菩薩，知一切而不得一切**
>
> 菩薩行是諸法實相，雖能觀一切眾生心，亦不得眾生；雖能行一切法，亦不得一切法。[^160]何以故？以得無[^161]所得般若波羅蜜故。
>
> 佛可其所歎：「菩薩常習是行，乃至阿耨多羅三藐三菩提不可得，何況餘法！」
>
> **\$三、般若為明導，以無所得為方便盡行六度**
>
> **\$（一）天主疑**
>
> 帝釋意念：「若般若是究竟法者，行人但行般若波羅蜜，何用餘法？」
>
> **\$（二）佛釋疑**
>
> **\$1、般若行：行六度與無所得和合**（印順法師，《大智度論筆記》［E003］p.290）
>
> 佛答：「菩薩行六波羅蜜，以般若波羅蜜用無所得法和合故，此即是行般若波羅蜜。」若但行般若，不行五法，則功德不具足，不美不妙。
>
> \`1692\`譬如愚人不識飲食種具，聞鹽[^162]是眾味主，便純食鹽，失味致患。
>
> 行者亦如是，欲除著心故，但行般若，反墮邪（481a）見，不能增進善法；若與五波羅蜜和合，則功德具足，義味調適。雖眾行和合，般若為主。[^163]
>
> **\$2、諸波羅蜜入般若中無有差別，以無所得故**
>
> 若布施等諸法離般若波羅蜜，則有種種差別；至般若波羅蜜中，皆一相[^164]，無有差別。
>
> 譬如閻浮提阿那婆達多池，四大河流，一大河有五百小川歸之；俱入大海，則失其本名，合為一味，無有別異。[^165]
>
> 又如樹木，枝葉華果，眾色別異，蔭則無別。
>
> **\$※ 因論生論：釋無差別義**
>
> 問曰：蔭亦有差別，樹大則蔭大，枝葉華果大小種種異形，云何無差別？
>
> 答曰：蔽[^166]光故影現，無光之處即名為蔭，蔭不以大小異形為義。

**\$貳、舉「經卷施他」校量「自書寫、受持、正憶念」**

> **\$（壹）辨「自持誦、正憶念」與「書持般若經卷施他人」之勝劣［以有我心、無我心辨］**
>
> 問曰：行般若波羅蜜，受誦乃至正憶念，此事為難；書持般若經卷與他人為易──功德尚不應等，云何言勝？
>
> 答曰：
>
> **\$一、舉般若經卷明**
>
> 獨[^167]行讀、誦、正憶念雖難，或以我心，故功德小。
>
> 以經卷與他者，有大悲心，作佛道因緣，無吾我故，功德為大。
>
> **\$二、舉舍利明**
>
> 如佛問帝釋：「若人自供養舍利，復有人以舍利與他令供養，其福何所為多？」
>
> 答曰：「與他人令供養得福多。」以無吾我、慈悲心與故。
>
> **\$（貳）別辨「佛入金鋼三昧，自碎其身」之因［福德在心，心從緣生］**
>
> 佛雖不用福德，見有如是大利益眾生故，是以入金鋼[^168]三昧，自碎[^169]其身。
>
> 問曰：若福德在心[^170]，佛何用碎身如芥子，令人供養？
>
> 答曰：信淨[^171]心從二因緣生：一者、內正憶念，二者、外有良福田。[^172]
>
> \`1693\`譬如有好穀子，田又良美，所收必多。是故心雖好，必因舍利，然後得大果報。

**\$參、舉「經卷施他」校量「為他解說其義」**

> **\$（壹）明「為他解說其義」勝「經卷施他」**
>
> 佛既可其言，復更自說：「有人書寫經卷與人，復有人於大眾中廣解其義，其福勝前。視是人如佛，若次佛。」
>
> 如佛、若次佛義，如先說。[^173]
>
> **\$（貳）釋勝意：三世聖人皆學般若成道，釋尊以自身為例證成**
>
> **\$一、佛以二種因緣，證般若為勝**
>
> 佛以二種因緣，證般若波（481b）羅蜜為勝：
>
> 一者、三世聖人從中學，成聖道。
>
> 二者、我以此法故得成無上聖，我今還師仰[^174]此法。
>
> 「法」者，諸法實相，所謂般若波羅蜜。[^175]
>
> **\$二、佛猶推尊般若供養，何況餘眾**
>
> 「憍尸迦！我更無所求，而猶推尊般若供養；何況善男子不以種種供具供養般若波羅蜜！」
>
> 此中說因緣：「般若是菩薩根本因緣，菩薩是諸佛根本因緣，諸佛是一切世間大利益安樂因緣。是故聲聞、辟支佛人欲疾[^176]安隱入三解脫門者，猶尚供養般若波羅蜜，何況菩薩！」
>
> 「供養具」者，所謂以一心聽受乃至正憶念，及以華香乃至幡蓋[^177]。

[^1]: 〔校量〕－【宋】【元】【明】【宮】。（大正25，475d，n.12）

[^2]: 「大智......九」十八字＝「大智度經論卷第五十九釋第三十六品」十六字【聖】，「摩訶般若波羅蜜經舍利校量品第三十六」十七字【石】。（大正25，475d，n.11）

[^3]: 所＝等【石】。（大正25，475d，n.16）

[^4]: 《大般若波羅蜜多經》卷430〈35
    設利羅品〉：「\^復次，憍尸迦！假使充滿此贍部洲佛設利羅以為一分，書寫如是甚深般若波羅蜜多復為一分，此二分中汝取何者？」（大正7，161c7-9）

[^5]: （1）《大品經義疏》卷6：「天主答佛中為四：第一、正問本末不同故有取捨，二、身子問於取捨，三、答取捨，四、佛讚成，五、天主領廣明優劣。今是初，明直致舍利與人天骨何異。由舉經卷故，為經卷所重故，為人天供養故，知經卷則是本，舍利則是末，故取經卷也。\^\^」（卍新續藏24，272c4-8）

    > （2）參見玅境法師編，《摩訶般若波羅蜜經科判表》，p.24：「\^約二諦論取捨：一、天主正答取本捨末，二、舍利弗問於取捨，三、天主答取捨義，四、佛讚成，五、天主領解更舉五義故取經卷。\^\^」

[^6]: 《大智度論疏》卷21：\^「『**何以故**』已下，此意釋以舍利是迹之等，波若乃是佛之本故，寧取波若。且如《金光明經》云『舍利為六波羅蜜功德所熏』故，須禮敬也。」\^\^（卍新續藏46，876a13-15）

    > 案：《金光明經》卷4〈17
    > 捨身品〉：「\^爾時佛告尊者阿難：『汝可開塔取中舍利示此大眾；是舍利者，乃是無量六波羅蜜功德所熏。』爾時阿難聞佛教勅，即往塔所，禮拜、供養，開其塔戶。\^\^」（大正16，354a6-9）

[^7]: 重＋（世尊）【聖】【石】。（大正25，475d，n.17）

[^8]: 《大般若波羅蜜多經》卷430〈35 設利羅品〉：

    > \^時，舍利子語帝釋言：「憍尸迦！甚深般若波羅蜜多無色、無見、無對，一相，所謂無相。無相之法既不可取，汝云何取？何以故？憍尸迦！甚深般若波羅蜜多無取無捨、無增無減、無聚無散、無益無損、無染無淨；不與諸佛法，不與獨覺法，不與阿羅漢法；不與學法，不棄異生法；不與無為界，不棄有為界；不與內空乃至無性自性空，不與四念住廣說乃至一切相智，不棄雜染法。」\^\^（大正7，161c17-25）

[^9]: 人＝夫【石】。（大正25，475d，n.21）

[^10]: 《大般若波羅蜜多經》卷430〈35 設利羅品〉：

    > \^時，天帝釋便報具壽舍利子言：「如是！如是！誠如所說。大德！若如實知甚深般若波羅蜜多無取無捨，乃至不與一切相智，不捨雜染，是為真取甚深般若波羅蜜多，亦真修行甚深般若波羅蜜多。然此般若波羅蜜多不隨二行，無二相故，如是靜慮乃至布施波羅蜜多亦不隨二行，無二相故。」\^\^（大正7，161c25-162a3）

[^11]: 法＋（相）【元】【明】【石】。（大正25，475d，n.23）

[^12]: 不＋（行）【石】。（大正25，475d，n.24）

[^13]: 《大般若波羅蜜多經》卷430〈35 設利羅品〉：

    > \^爾時，佛讚天帝釋言：「善哉！善哉！如汝所說。甚深般若乃至布施波羅蜜多皆不隨二行。何以故？憍尸迦！如是六種波羅蜜多皆無二相故。」\^\^（大正7，162a3-6）

[^14]: 《大般若波羅蜜多經》卷430〈35
    設利羅品〉：「\^憍尸迦！諸有欲令甚深般若乃至布施波羅蜜多有二相者，則為欲令法界、真如、法性、實際、不思議界亦有二相。何以故？憍尸迦！甚深般若乃至布施波羅蜜多，皆與法界乃至不思議界無二、無二處故。\^\^」（大正7，162a6-11）

[^15]: 五義：一、勸供養般若本末故取般若，二、明能離怖畏故取般若，三、明能離三惡道故取般若，四、明能離二乘地故取般若，五、令眾生得佛道故取般若。

    > 參見《大品經義疏》卷6（卍新續藏24，272c4-273a3）。

[^16]: 《大智度論疏》卷21：「\^以善法堂，喻波若經卷也。\^\^」（卍新續藏46，876b5）

[^17]: 《大般若波羅蜜多經》卷430〈35
    設利羅品〉：「\^何以故？一切如來應正等覺及諸菩薩摩訶薩眾、獨覺、聲聞、一切有情所有樂具，皆依般若波羅蜜多而得有故，佛設利羅亦由般若波羅蜜多功德熏修受供養故。\^\^」（大正7，162a27-b2）

[^18]: 心深＝深心【宋】【元】【明】【宮】【聖】【石】。（大正25，475d，n.31）

[^19]: 用＝以【元】【明】。（大正25，476d，n.1）

[^20]: 無相究竟。（印順法師，《大智度論筆記》〔E011〕p.306）

[^21]: 瓔珞＝纓絡【明】下同。（大正25，476d，n.5）

[^22]: 學般若之益：受持供養，不墮三惡、二乘。（印順法師，《大智度論筆記》［E001］p.286）

[^23]: 界＝國【石】。（大正25，476d，n.7）

[^24]: （1）《放光般若經》卷7〈38
    舍利品〉：「\^世尊！若有受持般若波羅蜜諷誦習行者，若復持諸經卷香花供養者，是輩之人終不復墮三惡之趣，亦不墮落羅漢、辟支佛道，**至成阿耨多羅三耶三佛亦無是難**；所生常見佛，不離諸佛國，從一佛國復至一佛國，香花寶飾供養諸佛世尊。\^\^」（大正8，52a1-7）

    > （2）《大般若波羅蜜多經》卷430〈35
    > 設利羅品〉：「\^世尊！若有於此甚深般若波羅蜜多，至心聽聞、受持、讀誦、精勤修學、如理思惟，廣為有情宣說流布，或復書寫，眾寶嚴飾，供養、恭敬、尊重、讚歎，決定不復墮於地獄、傍生、鬼界、邊鄙、達絮、蔑戾車中，不墮聲聞及獨覺地，**必趣無上正等菩提**，常見諸佛，恒聞正法，不離善友，嚴淨佛土、成熟有情，從一佛國至一佛國供養、恭敬、尊重、讚歎諸佛世尊及諸菩薩摩訶薩眾。\^\^」（大正7，162b24-c3）

[^25]: 分＋（之）【石】。（大正25，476d，n.8）

[^26]: 〔故〕－【宋】【元】【明】【宮】。（大正25，476d，n.9）

[^27]: 《大智度論疏》卷21：\^「**『何以故』**已下，釋所以寧取波若之義。明波若能生諸佛，舍利不能生佛，所以供養舍利、能得勝果者，只由波若故。然舍利若無波若熏修者，與餘骨何異？是故寧取波若也。」\^\^（卍新續藏46，876b12-15）

[^28]: （對）＋校【宋】【元】【明】【宮】。（大正25，476d，n.11）

[^29]: 《正觀》（6），p.161：參見《大智度論》卷57（大正25，466b13-467b20）。

[^30]: 已＝以【宮】。（大正25，476d，n.12）

[^31]: 《大智度論》卷57〈32
    寶塔校量品〉：「\^佛般涅槃後，若供養舍利，若起塔供養，恭敬、尊重、讚歎，華香、瓔珞乃至伎樂供養。\^\^」（大正25，464b22-24）

[^32]: （是）＋福【聖】。（大正25，476d，n.13）

[^33]: 芥（\^ㄐㄧㄝˋ\^\^）子：芥菜的種子，可榨油或製芥末；引申指細微的事物。（《漢語大詞典》（九），p.308）

[^34]: 許：7.表約略估計數。8.多，許多，10.如此、這般。（《漢語大詞典》（十一），p.68）

[^35]: 為新發意菩薩說世諦差別。（印順法師，《大智度論筆記》〔E011〕p.306）

[^36]: 說般若波羅蜜＝利益故我取【宋】【宮】。（大正25，476d，n.16）

[^37]: **二諦**：建立於世間語言，無俗則無真，二諦皆有。（印順法師，《大智度論筆記》〔E002〕p.286）

[^38]: 又＝人【聖】。（大正25，476d，n.17）

[^39]: 坐處喻舍利＝舍利喻坐處【石】。（大正25，476d，n.18）

[^40]: 〔所〕－【聖】。（大正25，476d，n.20）

[^41]: 其＝具【聖】。（大正25，476d，n.21）

[^42]: 卷第六十終【石】，次行石山本有「大智度經論卷六十」之八字。（大正25，476d，n.23）

[^43]: 〔【經】〕－【宋】【宮】【聖】，卷第六十一首【石】，前行石山本有「摩訶般若波羅蜜經舍利校量品之餘六十一」之十八字。（大正25，476d，n.24）

[^44]: （1）《長阿含經》卷1（1經）《大本經》：「\^如來又以三事示現：一曰神足，二曰觀他心，三曰教誡；即得無漏、心解脫、生死無疑智。\^\^」（大正1，9c1-3）

    > （2）《大智度論疏》卷21：「\^**三事示現**者，即是神通、說法、知他心等，此亦名三業示現益物，亦名三密，亦名三輪也。\^\^」（卍新續藏46，876c17-19）

[^45]: 婆＝波【宋】【元】【明】【宮】。（大正25，476d，n.25）

[^46]: （1）《長阿含經》卷12（13經）《清淨經》：「\^於十二部經自身作證，當廣流布。一曰貫經，二曰祇夜經，三曰受記經，四曰偈經，五曰法句經，六曰相應經，七曰本緣經，八曰天本經，九曰廣經，十曰未曾有經，十一曰譬喻經，十二曰大教經。當善受持，稱量觀察，廣演分布。\^\^」（大正1，74b19-24）

    > （2）《別譯雜阿含經》卷6（116經）：「\^佛復告言：『汝若解我所說修多羅、祇夜、授記、說偈、優他那、尼他那、伊帝目多伽、本生、毘佛略、未曾有、優波提舍、本事是十二部，汝若讀誦，令通利者，是等經中，為有勝負以不？』時，二比丘白佛言：『世尊！是十二部實無是說。』」\^\^（大正2，415a29-b5）
    >
    > （3）參見《大智度論》卷33〈1 序品〉（大正25，306c22-308b4）。
    >
    > （4）參見印順法師，《原始佛教聖典之集成》，pp.493-627。

[^47]: 《大般若波羅蜜多經》卷430〈35
    設利羅品〉：「\^世尊！若有如來、應、正等覺住三示導，為諸有情宣說正法，所謂契經乃至論議，若善男子、善女人等於此般若波羅蜜多，受持、讀誦、廣為他說，此二功德平等無異。何以故？若彼如來、應、正等覺，若三示導，若所宣說十二分教，皆依般若波羅蜜多而出生故。\^\^」（大正7，162，c17-23）

[^48]: 受＝愛【宮】。（大正25，476d，n.28）

[^49]: 般若生諸佛及十二部經。（印順法師，《大智度論筆記》［E012］p.306）

[^50]: 地＝道【石】。（大正25，476d，n.31）

[^51]: 衰＝寒【聖】。（大正25，476d，n.32）

[^52]: （1）《放光般若經》卷7〈38
    舍利品〉：「\^復次，世尊！若善男子、善女人受學般若波羅蜜，諷誦、讀持、習行中事，是人終不墮三惡趣，亦不墮羅漢、辟支佛道地，**正住阿惟越致地**。何以故？世尊！**般若波羅蜜者，遠離眾病故。**\^\^」（大正8，52a27-b2）

    > （2）《大般若波羅蜜多經》卷430〈35
    > 設利羅品〉：「\^世尊！若善男子、善女人等於此般若波羅蜜多至心聽聞、受持、讀誦、精勤修學、如理思惟，廣為有情宣說流布，彼當來世不墮地獄、傍生、鬼界，不墮聲聞及獨覺地。何以故？是善男子、善女人等**決定當住不退轉地**，**遠離一切災橫疾疫苦惱事故**。\^\^」（大正7，163a7-13）

[^53]: 國＝於【宋】【元】【明】【宮】【聖】【石】。（大正25，477d，n.6）

[^54]: 負債＝員責【聖】。（大正25，477d，n.1-1）

[^55]: 分＋（之）【宋】【元】【明】【宮】【石】。（大正25，477d，n.10）

[^56]: 所在＝在所住【宋】【元】【明】【宮】。（大正25，477d，n.14）

[^57]: 熱＝勢【聖】。（大正25，477d，n.16）

[^58]: 四病四治。（印順法師，《大智度論筆記》［E012］p.307）

[^59]: （1）螫＝笛【聖】。（大正25，477d，n.19）

    > （2）螫（\^ㄕˋ\^\^）：1.毒蟲或蛇咬刺。3.毒害。（《漢語大詞典》（八），p.950）

[^60]: （1）膚（\^ㄈㄨ\^\^）：4.指某些像皮層那樣的東西。5.外表。（《漢語大詞典》（六），p.1369）

    > （2）曀（\^ㄧˋ\^\^）：
    > 2.猶暗昧。3.遮蔽。（《漢語大詞典》（五），p.836）
    >
    > （3）《阿毘達磨俱舍釋論》卷9〈3
    > 分別世間品〉：「\^**眼**等諸**根若生膚曀**等，則不見散髮等，但見聚髮等。\^\^」（大正29，224b24-25）

[^61]: 瞽（\^ㄍㄨˇ\^\^）：1.失明的人，盲人。3.目失明，眼瞎。4.昏昧，不明事理。（《漢語大詞典》（七），p.1258）

[^62]: （1）《大般若波羅蜜多經》卷430〈35
    設利羅品〉：「\^若諸有情身嬰癩疾、惡瘡、腫疱，目眩、瞖等眼病、耳病、鼻病、舌病、喉病、身病、諸支節病，帶此神珠眾病皆愈。\^\^」（大正7，163b27-30）

    > （2）《放光般若經》卷7〈38
    > 舍利品〉：「\^若男子、女人，若目冥、若眼痛、若身腫、若有瘡，見摩尼寶者，諸瘡諸病皆悉除愈。\^\^」（大正8，52c2-4）

[^63]: 癩（\^ㄌㄞˋ\^\^）：1.惡瘡，頑癬，麻風。（《漢語大詞典》（八），p.367）

[^64]: （1）瘡＝創【石】。（大正25，477d，n.23）

    > （2）癩瘡：惡瘡，頑癬。（《漢語大詞典》（八），p.368）

[^65]: 著（\^ㄓㄨㄛˊ\^\^）：4.放置，安放。（《漢語大詞典》（九），p.429）

[^66]: 赤：1.淺朱色。亦泛指紅色。（《漢語大詞典》（九），p.1156）

[^67]: 縹（\^ㄆㄧㄠˇ\^\^）：1.青白色的絲織品。2.淡青色，青白色。3.指淺綠色。（《漢語大詞典》（九），p.978）

[^68]: 難＋（言）【元】【明】。（大正25，477d，n.29）

[^69]: 篋（\^ㄑㄧㄝˋ\^\^）：小箱子，藏物之具。大曰箱，小曰篋。（《漢語大詞典》（八），p.1207）

[^70]: 《大般若波羅蜜多經》卷430〈35
    設利羅品〉：「\^世尊！所說無價大寶神珠，非但喻於甚深般若波羅蜜多，亦喻如來一切相智，亦喻靜慮波羅蜜多乃至布施波羅蜜多，亦喻內空乃至無性自性空，亦喻四念住廣說乃至十八佛不共法，亦喻法性、法住、法定、真如、實際、不思議界。何以故？世尊！如是功德皆由般若波羅蜜多大威神力之所引顯，功德深廣、無量無邊。\^\^」（大正7，163c14-22）

[^71]: 住＝供【宮】。（大正25，477d，n.34）

[^72]: 《大般若波羅蜜多經》卷430〈35
    設利羅品〉：「\^世尊！佛設利羅是極圓滿最勝清淨無染無淨、無生無滅、無入無出、無增無減、無來無去、無動無止、無此無彼波羅蜜多所依器故，佛涅槃後，堪受一切世間天、人、阿素洛等供養、恭敬、尊重、讚歎。世尊！佛設利羅是極圓滿最勝清淨**諸法實性**波羅蜜多所依器故，佛涅槃後，堪受一切世間天、人、阿素洛等供養、恭敬、尊重、讚歎。\^\^」（大正7，164a3-11）

[^73]: 《大般若波羅蜜多經》卷430〈35
    設利羅品〉：「\^世尊！若善男子、善女人等，供養、恭敬、尊重、讚歎佛設利羅，**天上、人中受諸富樂無有窮盡**。人中所謂剎帝利大族、婆羅門大族、長者大族、居士大族；天上所謂四大王眾天乃至他化自在天，即由如是殊勝善根至最後身得盡苦際。\^\^」（大正7，164a21-27）

[^74]: 界＝國【石】。（大正25，477d，n.7-2）

[^75]: 佛二身。（印順法師，《大智度論筆記》［E012］p.307）

[^76]: （1）《大般若波羅蜜多經》卷430〈35
    設利羅品〉：「\^復次，世尊！若有欲得常見十方無量無數無邊世界一切如來、應、正等覺色身、法身，當於如是甚深般若波羅蜜多，至心聽聞、受持、讀誦、精勤修學、如理思惟、書寫、解說、廣令流布。彼見十方無量、無數、無邊世界一切如來、應、正等覺二種身故，漸修般若波羅蜜多令速圓滿，是時應以法性修習觀佛隨念。\^\^」（大正7，164b18-25）

    > （2）**念佛三昧**：以法相，修念佛三昧。（印順法師，《大智度論筆記》［E012］p.307）

[^77]: 受＋（若受）【聖】，（持）【石】。（大正25，477d，n.40）

[^78]: 《大智度論疏》卷21：「\^**『答曰』**已下，而言『**十二部中波若所為大**』者，此是總說。然明一切大乘經皆一種，無有優劣；言『**波若大**』者，即是十二部中，方等最大，最大十一部也。故十一部經是聲聞藏，方等一部是菩薩藏。以方等經中有十二部，皆名方等大乘，故但云一部。聲聞藏中，無菩薩藏，故云十一部。今以方等大故，言波若大也。\^\^」（卍新續藏46，877b6-11）

[^79]: （1）《大智度論》卷43〈9
    集散品〉：「\^『**是誰般若波羅蜜**』者，第一義中無知者、見者、得者，一切法無我、無我所相，諸法但空，因緣和合相續生。若爾！般若波羅蜜當屬誰？佛法有二種：一者、世諦，二者、第一義諦。為世諦故，般若波羅蜜屬菩薩。......以是故，般若不屬佛，不屬聲聞、辟支佛，不屬凡夫，但屬菩薩。\^\^」（大正25，370c22-371a7）

    > （2）印順法師，《般若經講記》，pp.11-12：「\^般若屬誰：約實相般若說，這是三乘所共證的，即屬於三乘聖者。約觀慧般若說，如約解脫生死說，般若即通於三乘。所以經中說：『欲學聲聞地，當應聞般若波羅蜜。欲學辟支佛地，應聞般若波羅蜜。欲學菩薩地，亦當應聞般若波羅蜜。』但佛說般若波羅蜜經，實為教化菩薩，即屬於菩薩。......不過，佛說般若，雖說但為菩薩，而也有二乘在座旁聽。......然也就是密化二乘，......所以般若是『通教三乘，但為菩薩』。\^\^」

[^80]: 對（\^ㄉㄨㄟˋ\^\^）：5.猶言抵償，抵押。12.引申為**仇敵**。（《漢語大詞典》（二），p.1293）

[^81]: 《大智度論》卷59〈37
    校量舍利品〉：「\^復次，世尊！善男子、善女人，聞是般若波羅蜜，受持、讀誦、正憶念、亦為他人說，是人不墮地獄道、畜生、餓鬼道，亦不墮聲聞、辟支佛地。何以故？當知是善男子、善女人，正住阿鞞跋致地中故。是般若波羅蜜，**遠離一切苦惱衰病**。復次，世尊！若有善男子、善女人，書是般若波羅蜜經卷，受持、親近、供養、恭敬、尊重、讚歎，是人**離諸恐怖**。\^\^」（大正25，476c23-477a1）

[^82]: 《大智度論》卷59〈37
    校量舍利品〉：「\^復次，世尊！所在三千大千世界中，若有受持、供養、恭敬、尊重、讚歎般若波羅蜜，是處若人若非人不能得其便，是人漸漸得入涅槃。世尊！般若波羅蜜為大利益如是，於三千大千世界中能作佛事！世尊！所在處有般若波羅蜜，則為有佛。世尊！**譬如無價摩尼寶，在所住處，非人不得其便**。\^\^」（大正25，477a15-22）

[^83]: 乏短：欠缺。（《漢語大詞典》（一），p.645）

[^84]: 摩尼寶珠：出處，二種，功能。（印順法師，《大智度論筆記》［E012］p.307）

[^85]: 頗梨（\^ㄆㄛ
    ㄌㄧˊ\^\^）：指狀如水晶的寶石。（《漢語大詞典》（十二），p.287）

[^86]: 案：車𤦲，同「車渠」、「硨磲」。

[^87]: 珀＝魄【聖】【石】。（大正25，478d，n.7）

[^88]: （1）《大智度論》卷12〈1
    序品〉：「\^龍子既死，生閻浮提中為大國王太子，名曰能施。......見閻浮提人貧窮辛苦，思惟給施而財物不足，便自啼泣，問諸人言：『作何方便，當令一切滿足於財？』諸宿人言：『我等曾聞如意寶珠，若得此珠，則能隨心所欲索，無不必得。』菩薩聞是語已，白其父母：『**欲入大海求龍王頭上如意寶珠**。』父母報言：『我唯有汝一兒耳，若入大海，眾難難度。一旦失汝，我等亦當何用活為？不須去也！我今藏中猶亦有物，當以給汝！』兒言：『藏中有限，我意無量。我欲以財充滿一切，令無乏短，願見聽許，得遂本心，使閻浮提人一切充足！』父母知其志大，不敢制之，遂放令去。\^\^」（大正25，151a15-b14）

    > （2）腦：5.物體的頂端、中心或邊緣部分。（《漢語大詞典》（六），p.1356）

[^89]: 鋼＝剛【宋】【元】【明】【宮】【聖】【石】下同。（大正25，478d，n.8）

[^90]: 鬪＝闕【聖】。（大正25，478d，n.9）

[^91]: 徹＝澈【元】【明】。（大正25，478d，n.11）

[^92]: 《正觀》（6），p.161：《大智度論》卷10（大正25，134a21-23）、卷12（大正25，151a15-152a27）。

[^93]: 函（\^ㄏㄢˊ\^\^）：5.匣子，封套。（《漢語大詞典》（二），p.506）

[^94]: 沮＝但【聖】【石】。（大正25，478d，n.13）

[^95]: 沮壞：毀壞，敗壞，破壞。（《漢語大詞典》（五），p.1072）

[^96]: 病＋（者）【元】【明】【聖】。（大正25，478d，n.18）

[^97]: 《大智度論疏》卷21：\^「『**亦能除八萬四千病根**』已下，此中據三毒偏多為語，故有六萬三千；等分雜起，為二萬一千──故成八萬四千。故《賢劫經》應釋八萬四千故，諸波羅蜜始從光曜度，終至分舍利度，凡有三百五十度；一一度中，復有六度，則成二千一百；一一度中，皆有十善，則成二萬一千度；以四善根分之，故成八萬四千度也。

    > 他家之取《華嚴》中十法來足。
    >
    > 師云：「恐非如是！一一波羅蜜中，既皆有十法，則成二萬一千；對此四病所起煩惱，則成八萬四千諸波羅蜜，名為八萬四千法門。故此中言『波若波羅蜜能除八萬四千病』也。此義已涉前，不能具釋。
    >
    > 根本四病者，貪、瞋、癡、等分等各二萬一千。論四病上所起諸波羅蜜，或為八萬四千諸塵勞門。今者復以不淨觀除貪等來者，以四觀但對根本四病，不論餘義也。當釋。」\^\^（卍新續藏46，877c7-20）

[^98]: 冷＝洽【聖】。（大正25，478d，n.19-1）

[^99]: 兼：1.同時具有或涉及幾種事物或若干方面。3.盡。（《漢語大詞典》（二），p.153）

[^100]: 《大智度論疏》卷21：「\^日珠屬陽精，月珠屬陰精──若但有月者，萬物則溼爛；若但有日者，萬物則燋枯。故此日月為陰陽之化萬物──以有月故，萬物溼潤；以有日故，萬物生長。\^\^」（卍新續藏46，877c22-878a1）

[^101]: 鴦＝駚【石】，＝烏【聖】。（大正25，478d，n.25）

[^102]: （1）《大智度論》卷24〈1
    序品〉：「\^是人利根，為結使所遮，如鴦群梨摩羅等；是人利根，不為結使所遮，如舍利弗、目連等。\^\^」（大正25，239a13-15）

    > （2）《大智度論》卷24〈1
    > 序品〉：\^「是人欲縛而得解；是人欲解而得縛。譬如鴦群梨摩羅，欲殺母、害佛而得解脫；如一比丘得四禪，增上慢故，還入地獄。」\^\^（大正25，239a20-23）

[^103]: （1）癰（ㄩㄥ）：1.腫瘍。一種皮膚和皮下組織化膿性的炎症，多發於頸、背，常伴有寒熱等全身症狀，嚴重者可並發敗血症。2.鼻疾，不知香臭。3.喻禍患。（《漢語大詞典》（八），p.370）

    > （2）癰腫：癰疽膿腫。（《漢語大詞典》（八），p.370）

[^104]: （1）《正法念處經》卷64〈7
    身念處品〉：「\^又見眾生作五逆業、五種惡業，以是因緣墮阿鼻地獄。云何五逆？若有眾生殺父、殺母、殺阿羅漢、破和合僧、若以惡心出佛身血，如是五種大惡業故墮阿鼻地獄。\^\^」（大正17，381b12-15）

    > （2）《阿毘達磨大毘婆沙論》卷115：「\^云何業障？謂五無間業。何等為五？一、害母，二、害父，三、害阿羅漢，四、破僧，五、惡心出佛身血。\^\^」（大正27，600a25-27）

[^105]: 般若治五逆。（印順法師，《大智度論筆記》〔E018〕p.317）

[^106]: 手＝道【聖】，＝首【石】。（大正25，478d，n.30）

[^107]: 於＝作【聖】。（大正25，478d，n.32）

[^108]: （1）前五色：青色、黃色、赤色、白色、紅色。

    > （2）《大智度論》卷59〈37
    > 校量舍利品〉：「\^世尊！是摩尼寶所在水中，水隨作一色：若以**青物**裹著水中，水色即為**青**；若**黃**、**赤**、**白**、**紅**、**縹**物裹著水中，水隨作**黃**、**赤**、**白**、**紅**、**縹色**。如是等種種色物裹著水中，水隨作種種色。\^\^」（大正25，477b1-5）

[^109]: 行般若者，入一切法，隨順無礙。（印順法師，《大智度論筆記》〔E018〕p.317）

[^110]: 神＝被【宋】【元】【明】【宮】。（大正25，478d，n.35）

[^111]: 《大智度論疏》卷21：\^「『**相應無明』**者，是九使所帶起無明也。」\^\^（卍新續藏46，878a14-15）

    > 案：「九使」為身見、邊見、邪見、見取見、戒禁取見、疑、貪、恚、慢。〔十使中除無明〕
    >
    > 十使，參見《阿毘曇毘婆沙論》卷25〈2
    > 使揵度〉：「\^十使者，謂五見、愛、恚、慢、**無明**、疑。\^\^」（大正28，184b25）

[^112]: （1）《大智度論》卷15〈1
    序品〉：「\^如精進者，無處不有；既總眾法而別自有門。譬如無明使，遍在一切諸使中，而別有**不共無明**。\^\^」（大正25，173a15-17）

    > （2）《大智度論疏》卷21：\^「『**不共無明』**者，是十使中不隨諸使別起無明也。」\^\^（卍新續藏46，878a15-16）
    >
    > （3）《法苑珠林》卷72：「\^毘曇論說無明使有其二種：一者、不共，二者、相應。言**不共**者，於四諦理及於色、聲、香、味、觸等緣而不了，則是無明，此獨無明不與一切諸使和合，名不共無明。二、**相應無明**者，除前不共，自餘一切諸煩惱中無知之心，名為無明；與諸使合，名為相應無明。\^\^」（大正53，835b23-c4）

[^113]: （1）《大智度論疏》卷21：\^「『**一切法中不了癡黑闇**』者，即是一切諸知見中分別無明，以不達正理故有分別，說為不了也。」\^\^（卍新續藏46，878a16-18）

    > （2）三種無明。（印順法師，《大智度論筆記》［E012］p.307）

[^114]: 質火＝筫大【聖】。（大正25，478d，n.39）

[^115]: 二＝三【聖】。（大正25，479d，n.1）

[^116]: 《大智度論疏》卷21：「\^**際**^※^**此二毒**者，謂內四大毒，及外至毒藥等毒也。\^\^」（卍新續藏46，878a18-19）

    > ※案：「際」應作「除」。

[^117]: 般若無病不治。（印順法師，《大智度論筆記》〔E018〕p.317）

[^118]: 《大智度論疏》卷21：「\^能治慧眼，令得明淨也。\^\^」（卍新續藏46，878a19-20）

[^119]: （能）＋治【石】。（大正25，479d，n.2）

[^120]: （1）《大智度論》卷23〈1
    序品〉：「\^有三種麁覺：欲覺、瞋覺、惱覺。......有三種細覺：親里覺、國土覺、不死覺。六種覺妨三昧。\^\^」（大正25，234b5-8）

    > （2）《大智度論疏》卷21：\^「『**六覺』**者，謂欲、恚、害、親衰、國生^※^、不死等覺也。」\^\^（卍新續藏46，878a22-23）
    >
    > ※案：「生」應作「土」。
    >
    > （3）《雜阿含經》卷16（409經）：「\^如是我聞：一時，佛住王舍城迦蘭陀竹園。爾時、有眾多比丘，集於食堂──或有**貪覺覺者，或瞋覺覺者，或害覺覺**者。爾時世尊知諸比丘心之所念，往詣食堂，敷坐具，於眾前坐，告諸比丘：『汝等莫起**貪覺覺**，莫起**恚覺覺**，莫起**害覺覺**！所以者何？此諸覺，非義饒益，非法饒益，非梵行饒益，非智、非正覺，不向涅槃。汝等當起苦聖諦覺、苦集聖諦覺、苦滅聖諦覺、苦滅道跡聖諦覺。所以者何？此四聖諦覺，義饒益，法饒益，梵行饒益，正智、正覺，向於涅槃。是故，諸比丘！於四聖諦，當勤方便，起增上欲，正智、正念，精進修學。』佛說此經已，諸比丘聞佛所說，歡喜奉行。\^\^」（大正2，109b19-c3）
    >
    > （4）《雜阿含經》卷16（410經）：\^「如是我聞：一時，如上廣說。差別者，起**親里覺、國土人民覺、不死覺**；乃至聞佛所說，歡喜奉行。\^\^」（大正2，109c4-6）

[^121]: 《大正藏》原作「殊」，今依《高麗藏》作「珠」（第14冊，971c20）。

[^122]: 凾：同" 函 "。（《漢語大字典》（一），p.309）

[^123]: 凾＝\[山/水/凵\]【聖】。（大正25，479d，n.8）

[^124]: 受＝愛【石】。（大正25，479d，n.10）

[^125]: 諸聖＝聖諦【聖】。（大正25，479d，n.13）

[^126]: 珠＝殊【聖】。（大正25，479d，n.14）

[^127]: 久＝又【聖】。（大正25，479d，n.16）

[^128]: 〔若〕－【石】【聖】。（大正25，479d，n.17）

[^129]: 《正觀》（6），p.162，n.145：參見《摩訶般若波羅蜜經》卷9〈36
    尊導品〉（大正8，288a18-b19），《摩訶般若波羅蜜經》卷11〈40
    照明品〉（大正8，302a17-c17）；《放光般若經》卷7〈37
    無二品〉（大正8，49c10-50a2）；《放光般若經》卷9〈40
    勸助品〉（大正8，61a6-62a2）。

[^130]: 《正觀》（6），p.162，n.145：參見《大智度論》卷8（大正25，116b1-10），《大智度論》卷46〈18
    摩訶衍品〉（大正25，394b4-22）。

[^131]: 餘者已盡得＝自譬喻以後盡【宮】【聖】。（大正25，479d，n.21）

[^132]: 《正觀》（6），p.263，n.104：參見《大智度論》卷35〈2
    報應品〉（大正25，314b29-c4）、卷35〈2
    報應品〉（大正25，318a23-b8）、卷46〈18
    摩訶衍品〉（大正25，394b27-c8）、卷57〈32
    寶塔校量品〉（大正25，465c13-17）、卷65〈43
    無作實相品〉（大正25，517c7-16）、卷65〈44
    諸波羅蜜品〉（大正25，518b26-c3）、卷79〈66
    囑累品〉（大正25，619c3-6）、卷83〈70
    三惠品〉（大正25，643a2-14）等。

[^133]: 般若：廣說三乘之教。（印順法師，《大智度論筆記》［E002］p.288）

[^134]: 俗＝信【聖】。（大正25，479d，n.27）

[^135]: 《大智度論疏》卷21：「\^『**非第一義**』者，是上來所說，雖言不垢不淨、無取捨等，猶是滋俗諦所攝。若第一義中，此等**卷**^※^無也。而言二**帝**^※^攝法盡者，是寄俗為語故，以色等為俗、如等為真──此是接俗之辭故爾；若論第一義中，實無所攝也。\^\^」（卍新續藏46，878b11-15）

    > ※案：「卷」或作「皆」。「帝」或作「諦」。

[^136]: **般若**：百非。（印順法師，《大智度論筆記》〔E002〕p.288）

[^137]: 知一切而不得一切。（印順法師，《大智度論筆記》〔E012〕p.307）

[^138]: 《大智度論疏》卷21：\^「『**知一切眾生心，亦不得眾生心**』已下，明雙照二諦義也。\^\^」（卍新續藏46，878b11-15）

[^139]: 《大般若波羅蜜多經》卷430〈35 設利羅品〉：

    > \^何以故？世尊！非此般若波羅蜜多於一切法依有所得而出現故。所以者何？甚深般若波羅蜜多都無自性，亦無所有，亦不可得，能得、所得及二依處、性相皆空不可得故。\^\^（大正7，165a9-13）

[^140]: 汝＝法【宮】。（大正25，479d，n.33）

[^141]: 《大般若波羅蜜多經》卷430〈35 設利羅品〉：

    > \^佛言：「憍尸迦！諸菩薩摩訶薩以無所得而為方便，具行六種波羅蜜多。謂諸菩薩摩訶薩修行布施波羅蜜多時，不得布施波羅蜜多，不得施者及能受者；修行淨戒波羅蜜多時，不得淨戒波羅蜜多，不得持戒及犯戒者；乃至修行般若波羅蜜多時，不得般若波羅蜜多，不得具妙慧及具惡慧者。」\^\^（大正7，165a19-25）

[^142]: 禪＋（波羅蜜）【石】。（大正25，480d，n.1）

[^143]: （1）若＋（亦）【石】。（大正25，480d，n.2）

    > （2）《大智度論》卷11〈1
    > 序品〉：「\^從初發意乃至道樹下，於其中間所有智慧，是名般若波羅蜜。成佛時是般若波羅蜜，轉名薩婆若。\^\^」（大正25，139c8-10）

[^144]: 《大般若波羅蜜多經》卷430〈35
    設利羅品〉：「\^憍尸迦！如贍部洲所有諸樹枝條、莖幹、花葉、果實，雖有種種形色不同，而其蔭影都無差別。如是前五波羅蜜多雖各有異，而由般若波羅蜜多攝受迴向一切相智，以無所得為方便故，諸差別相都不可得。\^\^」（大正7，165b6-11）

[^145]: 主歸般若行。（印順法師，《大智度論筆記》［E003］p.291）

[^146]: 碎＝磲【聖】。（大正25，480d，n.10）

[^147]: （1）《大智度論》卷59〈37
    校量舍利品〉：「\^入金**鎠**三昧中，碎金**鎠**身作末舍利。\^\^」（高麗藏14，973b16-17）

    > （2）《摩訶般若波羅蜜經》卷10〈37
    > 法稱品〉：「\^入金**剛**三昧中，碎金**剛**身作末舍利。\^\^」（大正8，293b7-8）

[^148]: 作＝於【聖】。（大正25，480d，n.23）

[^149]: 〔依是法〕－【宮】【聖】。（大正25，480d，n.24）

[^150]: 蜜＋（者）【石】。（大正25，480d，n.25）

[^151]: 《大智度論疏》卷21：\^「『**已有還無**』已下，此不同滅無之無，本來得一切種起，今得之大用故，名為今有；此起即寐，故云今無也。」\^\^（卍新續藏46，878c10-11）

[^152]: 《大智度論疏》卷21：「\^『**與上相違**』者：明本來不有，今亦不無也。\^\^」（卍新續藏46，878c11-12）

[^153]: 法＝法相【元】【明】，＝相故【石】。（大正25，480d，n.31）

[^154]: 以＝已【石】。（大正25，480d，n.34）

[^155]: 意菩薩＝心菩薩意【宋】【元】【明】【宮】。（大正25，480d，n.36）

[^156]: 愛＝受【聖】。（大正25，480d，n.37）

[^157]: （1） ┌ 善　法［智慧為主］── 所行...┐

    ┌有為法相 ┴ **不善法**^※^［如實知］──
    所離...┼此是新發意菩薩所學［差別］

    > 二種法相┴無為法相......諸法無性為自性──── 所依...┘

    應無生忍菩薩，則不愛行法、不憎捨法、不依涅槃［無分別］

    > （印順法師，《大智度論筆記》［B020］p.148）
    >
    > ※案：依《大智度論》文，「不善法」之後應加上「無記法」。
    >
    > （2）**有為無為互不相離**：無生忍者得不離。（印順法師，《大智度論筆記》［E001］p.285）

[^158]: 般若說三乘法皆空和合。（印順法師，《大智度論筆記》［E017］p.315）

[^159]: 二諦：二諦為二人說。（印順法師，《大智度論筆記》〔E002〕p.287）

[^160]: 知一切而不得一切。（印順法師，《大智度論筆記》［E012］p.307）

[^161]: 以＋無【聖】。（大正25，480d，n.38）

[^162]: 鹽＝醬【宋】【元】【明】【宮】【聖】【石】。（大正25，480d，n.39）

[^163]: 但行般若，反墮邪見；但行五度，不到不出。般若、五度和合，般若為主，功德具足。（印順法師，《大智度論筆記》［E018］p.317）

[^164]: 相＝切【宮】。（大正25，481d，n.2）

[^165]: 另見《大智度論》卷7〈1 序品〉（大正25，114a15-29）。

[^166]: 蔽（\^ㄅㄧˋ\^\^）：2.覆蓋，遮擋。5.隱覆。（《漢語大詞典》（九），p.539）

[^167]: 獨＝偈【聖】。（大正25，481d，n.5）

[^168]: 「金鋼」，《高麗藏》作「金鎠」（第14冊，974c20）。

[^169]: 碎＝壞【宮】【聖】。（大正25，481d，n.8）

[^170]: 佛＋心【宋】【元】【明】【宮】。（大正25，481d，n.9）

[^171]: 淨＝深【宮】。（大正25，481d，n.10）

[^172]: ┌內正憶念

    > 信心二緣生
    > ┴外良福田　　（印順法師，《大智度論筆記》［B020］p.148）

[^173]: 《正觀》（6），p.162：參見《大智度論》卷58（大正25，471b2-5）、卷56（大正25，457c4-7）、卷50（大正25，419b23-c11）。

[^174]: 師仰；師法敬仰，尊奉。（《漢語大詞典》（三），p.718）

[^175]: 實相：所謂般若。（印順法師，《大智度論筆記》〔E001〕p.284）

[^176]: 疾＝自【石】。（大正25，481d，n.12）

[^177]: 蓋＋（釋第三十六品竟）【石】。（大正25，481d，n.14）
