\`1114\`慧日佛學班第06期

**《大智度論》卷39**

**〈釋往生品第四之中〉**

**（大正25，343a8-348c6）**

釋厚觀（2009.04.25）

> **\$（拾柒）第十七類菩薩：入超越定**[^1]（印順法師，《大智度論筆記》［F037］p.371）
>
> \^【**經**】舍利弗！有菩薩摩訶薩行般若波羅蜜時[^2]，得四禪、四無量心、四無色定，遊戲其中──入初禪，從初禪起，入滅盡定。從滅盡定起，乃至入四禪；從四禪起，入滅盡定。從滅盡定起，入虛空處；從虛空處起，入滅盡定。從滅盡定起，乃至入非有想非無想處；從非有想非無想處起，入滅盡定。如[^3]是，舍利弗！菩薩摩訶薩行般若波羅蜜，以方便力故[^4]入超越定。\^\^
>
> 【**論**】
>
> **\$一、滅盡定──小乘：菩薩不得；大：得**[^5]（印順法師，《大智度論筆記》〔A038〕p.74）
>
> 問曰：若凡夫人不能入滅盡定，云何菩薩從初禪起入滅盡定？
>
> 答曰：
>
> **\$（一）小乘中說菩薩是凡夫，不能入滅盡定**
>
> 《阿毘曇鞞婆沙》中小乘如是說，[^6]非佛三藏說。
>
> **\$\`1115\`（二）大乘中說，菩薩為二乘聖者所不及，能得滅盡定**
>
> 又，是菩薩，聖人尚不及，何況當是凡夫！
>
> 譬如六牙白象，雖被毒箭，猶憐愍怨賊！[^7]如是慈悲心，阿羅漢所無。
>
> 畜生中猶尚如是，何況作人身離欲入禪而不得滅盡定！
>
> **\$二、超越定不能過二，云何菩薩能遠超**
>
> 問曰：若菩薩得滅盡定，可爾；超越定法不能過二，若言「從初禪起乃至入滅盡定」，無有是法！
>
> 答曰：餘人（343b）雖有定法，力少故，不能遠超；菩薩無量福德智慧力，深入禪定，心亦不著，故能遠超。譬如人中力士，趠[^8]不過三四丈；若天中[^9]力士，無復限數。
>
> 小乘法中，超一者是定法；菩薩禪定力大，心無所著，故遠近隨意。[^10]
>
> **\$三、超越定與次第定孰勝［二說］**（印順法師，《大智度論筆記》［A038］p.74）
>
> 問曰：若爾者，超越者是大，次第定不應為大？
>
> 答曰：
>
> **\$（一）二俱為大**
>
> 二俱為大。所以者何？從初禪起至二禪，更無餘心，一念得入，乃至滅盡定皆爾。超越者，從初禪起入第三禪，亦不令餘心雜，乃至滅盡定，逆順皆爾。
>
> **\$（二）超越定勝**
>
> 有人言：超越定勝。所以者何？但[^11]無餘心雜而能超越故；譬如槃馬[^12]迴轉隨意。
>
> **\$\`1116\`（拾捌）第十八類菩薩：不小果取證------是不退菩薩**（印順法師，《大智度論筆記》［F037］p.371）
>
> \^【**經**】舍利弗！有菩薩摩訶薩行般若波羅蜜時，修四念處乃至十八不共法，不取須陀洹果、斯陀含果、阿那含果、阿羅漢果、辟支佛道；以方便力，為度[^13]眾生故起八聖道分，以是八道，令得須陀洹果乃至辟支佛道。」
>
> 佛告舍利弗：「一切阿羅漢、辟支佛果及智，是菩薩摩訶薩無生法忍。舍利弗！當知是菩薩摩訶薩行般若波羅蜜，在阿鞞跋致地中住。\^\^
>
> 【**論**】
>
> **\$一、何故不說菩薩行六度而但說得四念處等**
>
> 問曰：何以不說是菩薩行六波羅蜜，而但說得四念處？
>
> 答曰：若說、若不說，當知是菩薩皆行六波羅蜜，於三十七品或行、或不行。
>
> **\$二、釋「菩薩自不取二乘果，而能令眾生得二乘果」**
>
> 「不證聲聞、辟支佛道」者，有大慈大悲、深入方便力等，如先說。[^14]
>
> **\$※ 因論生論：自不得道果，云何能化人**
>
> 問曰：自不得諸道果，云何能以化人？
>
> 答曰：
>
> **\$（一）二乘果及智，皆是菩薩法忍**
>
> 佛自說因緣，所謂聲聞、辟支佛果及智，皆是菩薩法忍，但不受諸道果名字，[^15]果及智皆入無生法忍中。[^16]
>
> **\$（二）唯不取證，餘者皆行**
>
> 復次，唯不取證，餘者皆行。[^17]
>
> **\$三、釋「在阿鞞跋致地中住」**
>
> 得菩薩道故，名（343c）為「阿鞞跋致」。
>
> **\$\`1117\`（拾玖）第十九類菩薩：淨兜率天道------是賢劫菩薩**（印順法師，《大智度論筆記》［F037］p.371）
>
> \^【**經**】舍利弗！有菩薩摩訶薩住六波羅蜜淨兜率天道，當知是賢劫中菩薩。\^\^
>
> 【**論**】釋曰：
>
> 菩薩有各各道、各各行、各各願。是菩薩修業因緣，生兜率天上，入千菩薩會中，次第作佛。如是相，當知是賢劫中菩薩。
>
> **\$（貳拾）第二十類菩薩：未證四諦------是一生補處**（印順法師，《大智度論筆記》［F037］p.371）
>
> \^【**經**】舍利弗！有菩薩摩訶薩修四禪乃至十八不共法，未證四諦，當知是菩薩一生補處。\^\^
>
> 【**論**】
>
> **\$一、一生補處菩薩應生欲界之兜率天，云何說得四禪等**
>
> 問曰：是一生補處菩薩應生兜率天，云何說「得四禪等」？
>
> 答曰：
>
> **\$（一）生兜率天上，離欲得四禪等**
>
> 是菩薩生兜率天上，離欲得四禪等。
>
> **\$（二）離欲來久具足佛法，以方便力生兜率天**
>
> 復次，是補處菩薩離欲來久具足佛法，以方便力，隨補處法，生兜率天。
>
> **\$二、釋「未證四諦」**
>
> 「未證四諦」者，故留不證。若取證者，成辟支佛；欲成佛故不證[^18]。[^19]
>
> **\$（貳拾壹）第二十一類菩薩：久劫修證──鈍根**（印順法師，《大智度論筆記》［F037］p.371）
>
> \^【**經**】舍利弗！有菩薩摩訶薩無量阿僧祇劫修行，得阿耨多羅三藐三菩提。\^\^
>
> 【**論**】釋曰：
>
> 是菩薩雖種善根，求阿耨多羅三藐三菩提，以鈍根雜行故，久乃得之。[^20]以深種善根，故必得。[^21]
>
> **\$（貳拾貳）第二十二類菩薩：菩薩常精進，不說無益事**[^22]（印順法師，《大智度論筆記》［F038］p.371）
>
> \^【**經**】舍利弗！有菩薩摩訶薩住六波羅蜜，常懃精進，利益眾生，不說無益之事。\^\^
>
> 【**論**】釋曰：
>
> **\$一、先有惡口故，發願不說無益事**
>
> 是菩薩先有惡口故，發菩薩心願言：「我永離口四過，行[^23]是道。」
>
> **\$\`1118\`二、恐有謬錯故，不說無益事**
>
> 復次，此菩薩知是般若波羅蜜中諸法，無有定相，不可著、不可說相故。如是知能利益者，皆是佛法；若不能利益，雖種種好語，非是佛法。[^24]譬如種種好藥，不能破病，不名為藥；趣[^25]得土泥等能差[^26]病者，是名為藥。以是故，恐其謬錯故，不說無益之事。（344a）
>
> **\$（貳拾參）第二十三類菩薩：斷眾生三惡道**（印順法師，《大智度論筆記》［F038］p.371）
>
> \^【**經**】舍利弗！有菩薩摩訶薩行六波羅蜜，常懃精進，利益眾生，從一佛國至一佛國，斷眾生三惡道。\^\^
>
> 【**論**】釋曰：是菩薩住六神通，到十方世界，遮上、中、下三種不善道。[^27]
>
> **\$（貳拾肆）第二十四類菩薩：菩薩──以財施人**（印順法師，《大智度論筆記》［F038］p.371）
>
> \^【**經**】舍利弗！有菩薩摩訶薩住六波羅蜜，以檀為首，安樂一切眾生──須飲食與飲食，衣服、臥具、瓔珞、花香、房舍、燈燭，隨其[^28]所須，皆給與之。\^\^
>
> 【**論**】釋曰：
>
> 菩薩有二種：一者、能令眾生離苦，二者、能與樂。
>
> 復有二種：一者、憐愍三惡道眾生，二者、憐愍人。
>
> 是菩薩與眾生樂，憐愍人故，隨所須皆與之。
>
> **\$（貳拾伍）第二十五類菩薩：相好------變身如佛，以法施三惡道**[^29]（印順法師，《大智度論筆記》［F038］p.371）
>
> \^【**經**】舍利弗！有菩薩摩訶薩行般若波羅蜜時，變身如佛，為地獄中眾生說法，為畜生、餓鬼中眾生說法。\^\^
>
> 【**論**】
>
> **\$一、何故菩薩變身如佛**
>
> 問曰：是菩薩何以故[^30]變作佛身，似不尊重佛？
>
> 答曰：
>
> **\$（一）有眾生見佛身得度故**
>
> 有眾生見佛身得度者，或有見轉輪聖王等餘身得度者，以是故變身作佛。
>
> **\$\`1119\`（二）若以佛身入地獄，則閻羅王諸鬼神不遮礙故**
>
> 復次，世間稱佛名字是大悲、是世尊。若以佛身入地獄者，則閻羅王諸鬼神不遮礙──是我所尊者師，云何可遮！
>
> **\$二、釋「為三惡道眾生說法」**
>
> **\$（一）地獄眾生常有苦痛，云何可化**
>
> 問曰：若地獄中火燒，常有苦痛，心常散亂，不得受法，云何可化？
>
> 答曰：是菩薩以不可思議神通力，破鑊[^31]滅火，禁制獄卒，放光照之，眾生心樂，乃為說法，聞則受持。
>
> **\$（二）三惡道聞法得益（差別）**（印順法師，《大智度論筆記》〔A062〕p.102）
>
> **\$1、地獄道：若地獄眾生能聞菩薩說法，有得道者耶**
>
> 問曰：若爾者，地獄眾生有得道者不？
>
> 答曰：雖不得道，種得道善根因緣。所以者何？以重罪故，不應得道。
>
> **\$2、畜生道**
>
> 畜生道中當分別：或得者，或不得者。如阿那婆達多龍王、沙[^32]竭龍王等得菩薩道。[^33]
>
> **\$3、餓鬼道**
>
> 鬼神道中，如夜叉、密迹金剛[^34]、鬼子母[^35]等，有得見道，是[^36]大菩薩。（344b）
>
> **\$\`1120\`（貳拾陸）第二十六類菩薩：相好------變身如佛，以法施眾生，供佛、聞法、嚴土**（［F038］p.371）
>
> \^【**經**】舍利弗！有菩薩摩訶薩行六波羅蜜時，變身如佛，遍至十方如恒河沙等諸佛世界，為眾生說法；亦供養諸佛及淨佛世界，聞諸佛說法；觀採十方淨妙國土[^37]相而已[^38]，自起殊勝世界。其中菩薩摩訶薩皆是一生補處。\^\^[^39]
>
> 【**論**】釋曰：
>
> **\$一、變身如佛，為十方世界眾生說法**
>
> 是菩薩遍為六道說法，以佛身為十方眾生說法。若眾生聞弟子教者，不能信受；若聞佛獨尊自在者說法，信受其語。
>
> **\$二、菩薩為二事因緣故供養諸佛、莊嚴世界**
>
> 是菩薩二事因緣故，供養諸佛、莊嚴世界：聞莊嚴世界法，到十方佛國取清淨世界相。
>
> **\$三、釋「**\^**其中菩薩摩訶薩皆是一生補處**\^\^**」**
>
> 行業因緣，轉復殊勝，光明亦多。所以者何？此國土[^40]中皆一生補處菩薩。
>
> **\$※
> 因論生論：先說「兜率天上」一生補處菩薩，今云何說「他方世界」菩薩皆是一生補處**
>
> 問曰：若先已[^41]說「兜率天上一生補處菩薩」，今云何說「他方世界菩薩皆一生補處」？
>
> 答曰：兜率天上一生補處者，是三千世界常法；餘處不定。
>
> 所謂第一清淨者，轉身成佛[^42]故。
>
> **\$（貳拾柒）第二十七類菩薩：相好嚴身諸根明利，以三乘度眾生**（［F038］p.371）
>
> \^【**經**】舍利弗！有菩薩摩訶薩行六波羅蜜時，成就三十二相，諸根淨利。諸根淨利故，眾人愛敬；以愛敬故，漸以三乘法而度脫之。如是，舍利弗！菩薩摩訶薩行般若波羅蜜時，應學身清淨、口清淨。\^\^
>
> 【**論**】釋曰：
>
> **\$一、釋「**\^**成就三十二相，諸根淨利，眾人愛敬，漸以三乘法而度脫之**\^\^**」**
>
> **\$（一）成就三十二相**
>
> 是菩薩欲令眾生眼見其身得度故，以三十二相莊嚴身。
>
> **\$（二）諸根淨利**
>
> 「\^諸根淨利\^\^」者，眼等諸根明利，出過餘人；信、慧根諸心數根等，利淨第一。
>
> **\$\`1121\`（三）眾人愛敬，漸以三乘法而度脫之**
>
> 見者歎其希有：「我無此事！」愛敬是菩薩，信受其語，世世具足道法，以三乘道入涅槃。
>
> **\$二、相好、諸根淨利之因緣：身口業清淨**
>
> 是三十二相、眼等諸根，皆從身口業因緣清淨得，以是故，佛說：「菩薩應當淨身口業。」
>
> **\$（貳拾捌）第二十八類菩薩：相好------諸根淨利，不自高下他**（《大智度論筆記》［F038］p.371）
>
> \^【**經**】舍利弗！有菩薩摩訶薩行六波羅蜜時[^43]（344c）得諸根淨，以是淨根而不自高，亦不下他。\^\^
>
> 【**論**】釋曰：
>
> **\$一、釋「**\^**行六波羅蜜時得諸根淨**\^\^**」**
>
> 是菩薩常深淨行六波羅蜜故，得眼等諸根淨利，人皆愛敬；慧等諸心數法根，淨利無比，為度眾生故。
>
> **\$二、釋「**\^**不自高，亦不下他**\^\^**」**
>
> 世間常法，若得殊異，心則自高，輕諸餘人，作是念：「汝無此事，我獨有此！」以是因緣故，還失佛道。
>
> 如經中說：「\^菩薩輕餘菩薩，念念一劫，遠於佛道；經爾所劫，更修佛道。\^\^」[^44]
>
> 以是故而不自高，亦不下他。
>
> **\$（貳拾玖）第二十九類菩薩：住施戒度乃至阿鞞跋致地，終不墮惡道**[^45]（［F038］p.372）
>
> \^【**經**】舍利弗！有菩薩摩訶薩從初發心住檀波羅蜜、尸羅波羅蜜，乃至阿鞞跋致地，終不墮惡道。\^\^
>
> 【**論**】釋曰：
>
> **\$一、從初發心乃至阿鞞跋致地，終不墮惡道**
>
> 是菩薩從初已來，性[^46]畏惡道，所作功德，願不墜墮。
>
> \`1122\`「\^乃至阿鞞跋致地\^\^」者，以未到中間，畏墮惡道故作願。
>
> 菩薩作是念：「若我墮三惡道者，自不能度，何能度人？又受三惡道苦惱時，以瞋惱故，結使增長，還起惡業，復受苦報；如是無窮，何時當得修行佛道？」
>
> **\$二、釋疑：若持戒能不墮惡道，何以更說布施**
>
> 問曰：若持戒果報不墮惡道者，何以復說布施？
>
> 答曰：
>
> **\$（一）布施亦能不墮惡道**
>
> 持戒是不墮惡道根本，布施亦能不墮。
>
> **\$（二）若僅持戒，生人中貧窮不能自利利人，故復行布施**
>
> 復次，菩薩持戒，雖[^47]不墮惡道中，生人中貧窮，不能自利，又不益人；以是故行布施。
>
> **\$三、例餘波羅蜜**
>
> 餘波羅蜜，各有其事。
>
> **\$（參拾）第三十類菩薩：乃至阿鞞跋致地，常不捨十善**（印順法師，《大智度論筆記》［F038］p.372）
>
> \^【**經**】舍利弗！有菩薩摩訶薩，從初發心乃至阿鞞跋致地，常不捨十善行。\^\^
>
> 【**論**】釋曰：
>
> **\$一、為令知如何行尸羅波羅蜜故說常行十善**
>
> 佛說持戒故不墮惡道，布施隨逐；今不知云何行尸羅波羅蜜，乃至阿鞞跋致地，是故復說「常行十善」。
>
> **\$二、但持戒牢固，不捨十善，能不墮三惡道**
>
> 復次，先菩薩持戒不牢固，布施隨助；今說但持戒牢固，不捨十善，不墮三（345a）惡道。
>
> **\$（參拾壹）第三十一類菩薩：住施戒度中，作輪王，立眾生於十善道，以財物施眾生**（［F038］p.372）
>
> \^【**經**】舍利弗！有菩薩摩訶薩，住檀波羅蜜、尸羅波羅蜜中，作轉輪聖王，安立眾生於十善道，亦以財物布施眾生。\^\^」
>
> 【**論**】釋曰：
>
> **\$一、以施、戒度因緣作轉輪聖王，亦以施、戒利益眾生**
>
> 是檀、尸波羅蜜因緣故，作轉輪聖王。
>
> 行**尸羅**波羅蜜故，能令眾生信受十善。
>
> 行**檀**波羅蜜故，以財寶給施眾生亦不可盡。
>
> **\$二、釋疑：是否一切菩薩皆行施戒二度而作轉輪聖王**
>
> 問曰：一切菩薩皆行是二波羅蜜作轉輪聖王不？
>
> 答曰：不必然也！何以故？如此品中，諸菩薩種種法入佛道。[^48]
>
> \`1123\`有菩薩聞轉輪聖王儀法，在此處能利益眾生，故作是願。
>
> 或有菩薩種轉輪聖王因緣，雖不作願，亦得轉輪聖王報。[^49]
>
> **\$三、結**

自行二波羅蜜故，作轉輪聖王，亦教一切眾生行十善道，亦自行布施。

> **\$（參拾貳）第三十二類菩薩：住施戒度，作輪王，常值遇多佛供養敬讚**（［F038］p.372）
>
> 聞者生疑：「為一世作？為世世作？」以是故──
>
> \^【**經**】佛告[^50]舍利弗：「有菩薩摩訶薩，住檀波羅蜜、尸羅波羅蜜，無量千萬[^51]世作轉輪聖王，值遇無量百千諸佛，供養恭敬，尊重讚歎。\^\^
>
> 【**論**】釋曰：
>
> **\$一、作轉輪聖王大益眾生**
>
> 若菩薩知作轉輪聖王大益眾生者，便作轉輪聖王；若自知餘身益大，亦作餘身。
>
> **\$二、作轉輪聖王供養諸佛**
>
> 復次，欲以世間法大供養佛故，作轉輪聖王。
>
> **\$（參拾參）第三十三類菩薩：住般若（聞思），常以法照明眾生亦自照**[^52]（［F038］p.372）
>
> **\$一、常以法照明眾生亦自照，不淨之三業不令妄起**
>
> \^【**經**】舍利弗！有菩薩摩訶薩常為眾生**以法****照明，亦以自照**；乃至阿耨多羅三藐三菩提，**終不離照明**。舍利弗！是菩薩摩訶薩於佛法中**已得尊重**。舍利弗！以是故，菩薩摩訶薩行般若波羅蜜時，**身口意不淨不令妄起**。\^\^」
>
> 【**論**】釋曰：
>
> **\$（一）釋「**\^**以法照明，亦以自照**\^\^**」**
>
> 上菩薩行檀、尸波羅蜜作轉輪聖王；是菩薩但分別諸經，讀誦[^53]、憶念、思惟、分別（345b）諸法，以求佛道。[^54]以是智慧光明，自利益，亦能利益眾生；如人闇道中然燈，亦能自益，亦能益人。
>
> **\$\`1124\`（二）釋「**\^**終不離照明**\^\^**」**
>
> **\$1、讀誦思惟經法，以求佛道，終不離智慧光明**
>
> 「\^終不離\^\^」者，是因緣故，終不離智慧光明，乃至阿耨多羅三藐三菩提。
>
> **\$2、清淨說法，令眾生知諸法實相，世世不失智慧光明**
>
> 復次，是菩薩清淨法施，不求名利供養恭敬，不貪弟子，不恃智慧，亦不自高輕於餘人，亦不譏刺[^55]；但念十方諸佛慈心念眾生，我亦如是學佛道：說法無所依止，適[^56]無所著，但為眾生，令知諸法實相。[^57]如是清淨說法，世世不失智慧光明，乃至阿耨多羅三藐三菩提。
>
> **\$（三）釋「**\^**已得尊重**\^\^**」**
>
> 「\^已得尊重\^\^」者，上諸菩薩能如是者，於諸眾生皆為尊重。
>
> **\$（四）釋「**\^**身口意不淨不令妄起**\^\^**」**
>
> **\$1、若起身口意惡，聞者不信，智慧不明，不能善行菩薩道**
>
> 「\^身口意不淨不令妄起\^\^」者，能以清淨法施者，不應雜起身口意惡業。所以者何？若起身口意惡者，聞者或不信受。若意業不淨，智慧不明；智慧不明不能善行菩薩道。
>
> **\$2、若雜罪行，行道則難，不能疾成佛道**
>
> 復次，不但此一菩薩，上來菩薩能行此法者，皆名尊重佛教。若菩薩欲行菩薩道，皆不應雜罪行；一切惡罪業，不令妄起。雜行者，於行道則難，不能疾成佛道，罪業因緣壞諸福德故。
>
> **\$二、菩薩三業不淨與身口意麁業**
>
> **\$（一）舍利弗問：云何為菩薩三業不淨**
>
> \^【**經**】舍利弗白佛言：「世尊！云何菩薩身業不淨、口業不淨、意業不淨？」\^\^
>
> 【**論**】
>
> **\$※ 舍利弗何故問菩薩三業不淨事**
>
> 問曰：舍利弗智慧第一，何以故不識身口意惡業？
>
> 答曰：
>
> **\$\`1125\`1、舍利弗雖知聲聞法，不知菩薩事故問**
>
> 舍利弗於聲聞法中則知，菩薩事異故不知；如說若菩薩生聲聞、辟支佛心，是為菩薩破戒。[^58]以是故舍利弗疑，不知何者是菩薩罪、非罪。
>
> **\$2、舍利弗以十不善為三罪業，佛答菩薩取身口意相，是為菩薩身口意罪**
>
> 復次，舍利弗知身三不善道、口四不善道、意三不善道，是為身口意罪。此中佛答：「若菩薩取身口意相，是則為菩薩身口意罪。」
>
> 如是（345c）等因緣故，舍利弗問。
>
> **\$（二）佛答：若菩薩取身口意相作緣，是為菩薩三罪業，能生六蔽心**
>
> \^【**經**】佛告舍利弗：「若菩薩摩訶薩作是念：『是身、是口、是意。』如是取相作緣，舍利弗！是名菩薩身口意罪。舍利弗！菩薩摩訶薩行般若波羅蜜時，不得身、不得口、不得意。舍利弗！菩薩摩訶薩行般若波羅蜜時，若得身、得口、得意，用是得身口意故，能生慳心、犯戒心、瞋心、懈怠心、亂心、癡心。當知是菩薩行六波羅蜜時，不能除身口意麁業。」\^\^
>
> 【**論**】釋曰：
>
> **\$1、於三業取相為罪**
>
> **\$（1）若不見三業是為無罪，若見三業是為罪**
>
> 佛示舍利弗：法空中菩薩，不見是三業，是為無罪；若見是三業，是為罪。
>
> **\$（2）大小差別──十不善道為罪，見三業為罪**（印順法師，《大智度論筆記》［D009］p.252）
>
> **\$A、標宗**
>
> **\$（A）聲聞法以十不善道為罪**
>
> 聲聞法中，十不善道是為罪業。
>
> **\$（B）大乘法見三業為罪**
>
> 摩訶衍中，見有身口意所作是為罪。所以者何？有作、有見，作者、見者皆是虛誑故。
>
> **\$B、舉喻**
>
> 麁人則麁罪，細人則細罪。
>
> 如離欲界欲[^59]時，五欲、五蓋為惡罪，初禪攝善覺觀為無罪；離初禪入二禪時，覺觀為罪，二禪所攝善[^60]憙為無罪；乃至非有想非無想處亦如是。
>
> 入諸法實相中，一切諸觀、諸見、諸法皆名為罪。[^61]
>
> **\$C、合法**
>
> 小乘人，畏三惡道故，以十不善業為罪。
>
> \`1126\`大乘人，以一切能生著心取相法，與三解脫門相違者名為罪。
>
> 以是事異，故名為大乘。
>
> **\$2、若取三業相則生六蔽心，不能除三麁業；若不取三業相則不生六蔽心，能除三麁業**
>
> 若見有是三業，雖不起惡，亦不名牢固；不見是身口意是三業根本，是為牢固。是菩薩法空故，不見是三事；用是三事，起慳貪相、犯戒相、瞋恚[^62]相、懈怠相、散亂相、愚癡相。因無故果亦無，如無樹則無蔭；若能如是觀者，則能除身口意麁業。
>
> **\$※ 因論生論：先說「罪業」，云何又言「麁業」**
>
> 問曰：先說「罪業」，今何以故言「麁業」？
>
> 答曰：
>
> **\$（1）麁業、罪業無異**
>
> 麁業、罪業無異；罪即是麁，不名為細。
>
> **\$（2）聲聞人雖以意不善業等為細，但於大乘法則盡皆為麁**
>
> 復次，聲聞人以身、口不（346a）善業名為麁，意不善業名為細；瞋恚、邪見等諸結使名為麁罪，愛、慢等結使名為細罪；三惡覺──所謂欲覺、瞋覺、惱覺名為麁，親里覺、國土覺、不死覺名為細，但善覺名為微細。[^63]於摩訶衍中盡皆為麁，以是故，此說「麁罪」。
>
> **\$三、云何除三種麁業**
>
> \^【**經**】舍利弗白佛言：「世尊！菩薩摩訶薩云何除身口意麁業？」
>
> 佛告舍利弗：「若菩薩摩訶薩不得身、不得口、不得意，如是菩薩摩訶薩能除身口意麁業。\^\^
>
> \`1127\`\^復次，舍利弗！菩薩摩訶薩從初發意行十善道，不生聲聞心、不生辟支佛心，如是菩薩摩訶薩能除身口意麁業。\^\^
>
> 【**論**】
>
> **\$（一）不得身口意，能除三麁罪**
>
> **\$1、辨麁細業**
>
> 問曰：何等身、口、意細業與相違者為麁？
>
> 答曰：^（1）^如前所說者是。
>
> ^（2）^復次，凡夫人業於聲聞業為麁，聲聞業於大乘為麁。
>
> ^（3）^復次，垢業為麁，非垢業為細。
>
> ^（4）^能生苦受因緣業為麁，不生苦受因緣業為細。
>
> ^（5）^有覺有觀業為麁，無覺無觀業為細。
>
> ^（6）^復次，見我乃至知者、見者為麁；若不見我乃至知者、見者，但見三業處、五眾、十二入、十八界為細。
>
> ^（7）^復次，有所見者名為麁，無所見者名為細。
>
> **\$2、結**
>
> 以是故，佛告舍利弗：「若菩薩不得身口意，是時則除三麁業。」
>
> **\$（二）住空行十善、不生二乘心，能除三麁罪**
>
> 復次，初發意住畢竟空中，一切法不可得，而常行十善道，不起聲聞、辟支佛心；以不取相心，一切諸善根皆迴向阿耨多羅三藐三菩提，是名菩薩除身口意麁業罪，名為清淨。[^64]
>
> **\$（參拾肆）第三十四類菩薩：菩薩住般若，淨佛道［行六度］──一切諸法不可得故**（［D010］p.257）
>
> \^【**經**】舍利弗！有菩薩摩訶薩行般若波羅蜜淨佛道時，行檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜，是名菩薩摩（346b）訶薩除身口意麁業[^65]。」
>
> 舍利弗白佛言：「世尊！何等是菩薩摩訶薩佛道？」
>
> 佛告舍利弗：「佛道者，若菩薩摩訶薩不得身、不得口、不得意，不得檀波羅蜜乃至不得般若波羅蜜，不得聲聞、辟支佛，不得菩薩，不得佛。舍利弗！是名菩薩摩訶薩佛道，所謂一切諸法不可得故。\^\^
>
> 【**論**】釋曰：
>
> **\$一、標行六度淨佛道**
>
> 是菩薩依六波羅蜜總相淨佛道。
>
> **\$二、釋疑：佛已說「除三惡、三麁即是淨佛道」，今舍利弗何以更問**
>
> 問曰：舍利弗從佛聞除三惡、三麁即是淨佛道，今何以更問？
>
> 答曰：
>
> **\$\`1128\`（一）先說三業淨，今說一切法淨**
>
> 先說三業清淨相，今說一切法清淨相。
>
> **\$（二）先略說，今說別相**
>
> 先略說，今說別相。
>
> **\$（三）先但三業空，今眾生空及法空**
>
> 先但不得三業；今不得六波羅蜜、諸賢聖菩薩及佛，是名淨佛道，一切法皆不可得故。
>
> 不得身乃至不得般若波羅蜜，是名**法空**。
>
> 不得聲聞乃至佛，是名**眾生空**。
>
> 菩薩住是二空中，漸[^66]得一切不可得空，不可得空即是諸法實相。[^67]
>
> 是「不可得空」義，如先「十八空」中說。[^68]
>
> **\$（參拾伍）第三十五類菩薩：菩薩住般若，無能壞［行六度］──不念一切法故**（［D010］p.257）
>
> \^【**經**】舍利弗！有菩薩摩訶薩行六波羅蜜時，無能壞者。」
>
> 舍利弗白佛言：「世尊！云何菩薩摩訶薩行六波羅蜜時，無能壞者？」
>
> 佛告舍利弗：「若菩薩摩訶薩行六波羅蜜時，不念有色乃至識，不念有眼乃至意，不念有色乃至法，不念有眼界乃至法界，不念有四念處乃至八聖道分，不念有檀波羅蜜乃至般若波羅蜜，不念有十力乃至十八不共法，不念有須陀洹果乃至阿羅漢果，不念有辟支佛乃至阿耨多羅三藐三菩提。舍利弗！菩薩摩訶薩如是行，增益六波羅蜜，無能壞者。\^\^
>
> 【**論**】釋曰：
>
> 佛為舍利弗種種分別諸菩薩，次為說有菩（346c）薩發心時無有能壞者。
>
> 舍利弗驚喜恭敬諸菩薩，是故問：「菩薩結使未斷，未於實相[^69]法作證，何因緣故不可破壞？」
>
> 佛答：「若菩薩不念有色，乃至不念有阿耨多羅三藐三菩提；得是法空故，亦得眾生空。若是法空，觀空者亦空。住是無礙般若波羅蜜中，無有能壞者。」[^70]
>
> **\$（參拾陸）第三十六類菩薩：菩薩住般若，具智慧------此慧能具足一切法，亦不得一切法**（［F038］p.372）
>
> **\$一、具智慧，不墮下賤處，不為人、天、阿修羅憎惡**
>
> \^【**經**】舍利弗！有菩薩摩訶薩住般若波羅蜜中，具足智慧。以是智慧，常不墮惡道，不生弊惡人中，不作貧窮人；所受身體，不為人、天、阿修羅所憎惡。」\^\^
>
> \`1129\`【**論**】釋曰：
>
> 此菩薩先世來愛樂智慧，學一切經書，觀察思惟，聽採諸法，自以智力推求一切法中實相。[^71]得是一切法實相故，為諸佛深心愛念。是無量智慧福德因緣故，身心具足，常受富樂，無諸不可。
>
> \^【**經**】\^\^
>
> **\$二、用是智慧，見十方諸佛，聽法、見僧，亦見嚴淨佛土**
>
> \^舍利弗白佛言：「世尊！何等是菩薩摩訶薩智慧？」
>
> 佛告舍利弗：「菩薩摩訶薩用是智慧，成就見十方如恒河沙等諸佛、聽法、見僧，亦見嚴淨佛土。\^\^
>
> **\$三、以是智慧，不著心、不取相，能具足一切法，亦不得一切法**
>
> \^菩薩摩訶薩以是智慧，不作佛想，不作菩薩想，不作聲聞、辟支佛想，不作我想，不作佛國想。用是智慧行檀波羅蜜亦不得檀波羅蜜，乃至行般若波羅蜜亦不得般若波羅蜜；行四念處亦不得四念處，乃至行十八不共法亦不得十八不共法。舍利弗！是名菩薩摩訶薩智慧。用是智慧，能具足一切法，亦不得一切法。\^\^[^72]
>
> 【**論**】釋曰：
>
> **\$（一）釋「**\^**何等是菩薩智慧**\^\^**」**
>
> 是中佛說二種智慧：一者、分別破壞諸法而不取相，二者、不著心、不取相見十方諸佛聽法。
>
> **\$（二）釋「能具足一切法，亦不得一切法」**
>
> **\$1、舉施度：行布施波羅蜜而不得布施**
>
> 問曰：云何行檀波羅蜜而不得檀？
>
> 答曰：不（347a）得檀中若一若異、若實若空。是檀從和合因緣生，於是檀中令眾生得富樂，及勸助佛道；以是故，行檀亦不得檀。
>
> 「不得」義，如上說。[^73]
>
> **\$2、例餘法**
>
> 乃至十八不共法，亦如是。
>
> **\$（三）結成**
>
> 是名「菩薩智慧能具足一切法而不得諸法」。
>
> **\$\`1130\`（參拾柒）第三十七類菩薩：菩薩住般若，淨五眼**（印順法師，《大智度論筆記》［F038］p.372）
>
> \^【**經**】\^\^
>
> **\$一、總標：行般若時淨五眼**
>
> \^舍利弗！有菩薩摩訶薩行般若波羅蜜時，淨於五眼：肉眼、天眼、慧眼、法眼、佛眼。」\^\^
>
> **\$二、別釋**
>
> **\$（一）肉眼淨**
>
> \^舍利弗白佛言：「世尊！云何菩薩摩訶薩肉眼淨？」
>
> 佛告舍利弗：「有菩薩肉眼見百由旬，有菩薩肉眼見二百由旬，有菩薩肉眼見一閻浮提，有菩薩肉眼見二天下、三天下、四天下，有菩薩肉眼見小千世界，有菩薩肉眼見中千世界，有菩薩肉眼見三千大千世界。[^74]舍利弗！是為菩薩摩訶薩肉眼淨。」\^\^
>
> 【**論**】
>
> **\$1、何故不說「生五眼」而說「淨五眼」**
>
> 問曰：佛何以不說「行般若波羅蜜[生]{.underline}五眼」，而說「[淨]{.underline}五眼」？
>
> 答曰：菩薩先有肉眼，亦有四眼分，[^75]以諸罪結使覆故不清淨。如鏡性有照明，垢故不見；若除垢，則照[^76]明如本。[^77]菩薩行六波羅蜜，滅諸垢法故，眼得清淨。
>
> **\$2、五眼清淨之因緣**[^78]
>
> **\$（1）肉眼：業因緣**
>
> 肉眼，業因緣故清淨。
>
> **\$（2）天眼：禪定及業因緣**
>
> 天眼，禪定及業因緣故清淨。
>
> **\$（3）慧眼、法眼、佛眼：修無量智慧福德因緣**
>
> 餘三眼，修無量智慧、福德因緣故清淨。
>
> **\$3、明肉眼可見範圍**
>
> **\$（1）顯菩薩肉眼最勝能見三千大千世界**
>
> 最大菩薩，肉眼最勝見三千大千世界。
>
> **\$A、菩薩肉眼何能無礙，二說**（印順法師，《大智度論筆記》［A053］p.90）
>
> 問曰：若三千大千世界中，百億須彌山，諸山鐵圍、山[^79]阜、樹木等，是事障礙，云何得遍見？若能得見，何用天眼？若不能見，此中云何說「見三千大千世界」？
>
> \`1131\`答曰：
>
> **\$（A）若無障礙，得見三千世界**
>
> 不以障礙故見；若無障礙，得見三千世界，如觀掌無異。
>
> **\$（B）菩薩業報生天眼常在肉眼中，能見三千世界無礙**
>
> 復次，有人言：菩薩天眼有二種：一者、從禪定力得，二者、先世行業果報得。業報生天眼，常在肉眼（347b）中，以是故三千世界所有之物，不能為礙；因天眼開障，肉眼得見。是故肉眼得名果報生天眼，常現在前，不待攝心。
>
> **\$B、菩薩肉眼何故最多但見大千，四說**（印順法師，《大智度論筆記》［A053］p.90）
>
> 問曰：佛為世尊，力皆周遍，何以但見一三千大千世界，不能見多？
>
> 答曰：
>
> **\$（A）若肉眼過三千大千世界能見，何用天眼**
>
> 若肉眼能過三千大千世界復有所見者，何用天眼？以肉眼不能及故，修學天眼。
>
> **\$（B）過三千世界皆是虛空，空中有風，與肉眼相違故不見**
>
> 復次，三千大千世界，劫初一時生，劫盡一時滅；世界之外，無央數由旬皆是虛空，空中常有風。[^80]肉眼與風相違，以相違故，不能得過見異世界。
>
> 或有菩薩住三千世界境上，計其道數，亦應見他方近世界。
>
> 問曰：菩薩及佛，何以不集無量清淨福德令肉眼遠有所見？
>
> 答曰：
>
> **\$（A）肉眼因緣虛誑不淨故**
>
> 是肉眼因緣虛誑不淨，天眼因緣清淨；若無天眼，當修肉眼，強令遠見。
>
> **\$（B）此經但說「極遠見三千世界」，餘經或有說「過三千世界」者，此中不說**
>
> 復次，如經中說「極遠見三千世界」；佛法不可思議，經法甚多，或能遠見，但此中不說。
>
> **\$（2）舉餘肉眼所見，最小者見百由旬**
>
> 小遠見[^81]佛道菩薩，見二千中世界，不能種清淨業因緣故小；復不如者，見小千世界；復不如者，見四天下、一須彌山、一日月處；又見三天下、二天下、一天下、千由旬，乃至百由旬──是名最小肉眼淨。
>
> **\$A、因論生論：為何說最小者見百由旬，而不說九十、八十等由旬**
>
> 問曰：何以不說九十、八十等由旬以為小？
>
> 答曰：
>
> **\$（A）轉輪聖王**
>
> 轉輪聖王所見，過於餘人。
>
> **\$（B）人**
>
> 又人先世然燈等因緣故，得堅固眼根，能遠有所見──雖遠，終不能見百由旬。
>
> **\$\`1132\`（C）菩薩**
>
> 以是故，菩薩小者見百由旬。
>
> **\$B、日月極遠云何能見**（印順法師，《大智度論筆記》［A053］p.90）
>
> 問曰：日月在上，去地四萬二千由旬，人皆能見，何以不能見百由旬？見百由旬何足稱[^82]？
>
> 答曰：日月雖遠，自有光明還照其形，人得見之；餘色不然。
>
> 又日月遠故，雖見而顛（347c）倒。所以者何？日月方圓五百由旬，而今所見，不過如扇；大而見小，顛倒非實。[^83]菩薩肉眼則不然！
>
> **\$4、菩薩肉眼能見何事**
>
> 問曰：菩薩既得肉眼，能見何事？
>
> 答曰：見可見色。「色」義，「色眾」中廣說。[^84]
>
> **\$（二）天眼淨**
>
> \^【**經**】舍利弗白佛言：「世尊！云何菩薩摩訶薩天眼淨？」
>
> 佛告舍利弗：「菩薩摩訶薩天眼，見一切[^85]四天王天所見，見[^86]三十三天、夜摩天、兜率陀天、化樂天、他化自在天所見，見梵天王所見乃至阿迦尼吒[^87]天所見。菩薩天眼所見者，四天王天[^88]乃至阿迦尼吒天所[^89]不知、不見。舍利弗！是菩薩摩訶薩天眼，見十方如恒河沙等諸佛世界中眾生死此生彼。舍利弗！是為菩薩摩訶薩天眼淨。」\^\^
>
> 【**論**】釋曰：
>
> **\$1、菩薩天眼：二種：修得、報得──即在肉眼中**（印順法師，《大智度論筆記》［A053］p.90）
>
> 菩薩天眼有二種：一者、果報得，二者、修禪得。[^90]果報得者，常與肉眼合用，唯夜闇天眼獨用。
>
> **\$（1）果報得天眼**
>
> **\$A、諸人**
>
> 諸人得果報天眼，見四天下、欲界諸天，見下不見上；
>
> **\$B、菩薩**
>
> 菩薩所得果報天眼，見三千大千世界。
>
> **\$（2）離欲得天眼**
>
> 禪定離欲天眼所見，如先「十力天眼明」中說。[^91]
>
> **\$\`1133\`2、遍見欲色界諸天所見，更過之，見十方恆河沙世界眾生死生**（［A053］p.90）
>
> 菩薩用是天眼，見十方如恒河沙等世界中眾生生死、善惡好醜及善惡業因緣，無所障礙。一切皆見四天王天乃至阿迦尼吒天所見，又能過之；是諸天不能知菩薩天眼所見。[^92]何以故？是菩薩出三界、得法性生身、得菩薩十力故。如是等因緣，菩薩天眼淨。
>
> **\$3、例餘**
>
> 餘菩薩天眼論議，如「讚菩薩五神通」中說。[^93]
>
> **\$（三）慧眼淨**
>
> \^【**經**】舍利弗白佛言：「世尊，云何菩薩摩訶薩慧眼淨？」
>
> 佛告舍利弗：「慧眼菩薩不作是念：有法若有為、若無為，若世間、若出世間，若有漏、若無漏。是慧眼菩薩，無法不見，無法不聞，（348a）無法不知，無法不識。[^94]舍利弗！是為菩薩摩訶薩慧眼淨。」\^\^[^95]
>
> 【**論**】釋曰：
>
> **\$1、云何求慧眼**
>
> 肉眼不能見障外事，又不能遠見，是故求天眼。
>
> 天眼雖復能見，亦是虛誑，見一異相，取男女相，取樹木等諸物相；見眾物和合虛誑法，[^96]以是故求慧眼──慧眼中無如是過。
>
> **\$2、何等是慧眼相**
>
> **\$（1）慧眼體十說**（印順法師，《大智度論筆記》［A053］p.90，〔F039〕，p.373）
>
> 問曰：若爾者，何等是慧眼相？
>
> 答曰：
>
> **\$A、八道中正見------見五眾實相故**（印順法師，《大智度論筆記》［F039］p.373）
>
> 有人言：八聖道中正見是慧眼相，能見五受眾實相、破諸顛倒故。
>
> **\$B、緣涅槃慧------所緣不可壞故，是真實非虛誑**（印順法師，《大智度論筆記》［F039］p.373）
>
> 有人言：能緣涅槃慧，名為慧眼；所緣不可破壞故，是智慧非虛妄。
>
> **\$C、三脫相應慧------能開涅槃門故**（印順法師，《大智度論筆記》［F039］p.373）
>
> 有人言：三解脫門相應慧，是名慧眼。何以故？是慧能開涅槃門故。
>
> **\$\`1134\`D、智慧能觀實際，了了深入悉知**（印順法師，《大智度論筆記》［F039］p.373）
>
> 有人言：智慧現前，能觀實際，了了深入，通達悉知，是名慧眼。
>
> **\$E、能達法性直過無礙**（印順法師，《大智度論筆記》［F039］p.373）
>
> 有人言：能通達法性，直過無礙。
>
> **\$F、定心知諸法相如**（印順法師，《大智度論筆記》［F039］p.373）
>
> 有人言：定心知諸法相如，是名慧眼。
>
> **\$G、法空**（印順法師，《大智度論筆記》［F039］p.373）
>
> 有人言：法空是名慧眼。
>
> **\$H、不可得空，法空亦不得**（印順法師，《大智度論筆記》［F039］p.373）
>
> 有人言：不可得空中，亦無法空，是名慧眼。
>
> **\$I、十八空**（印順法師，《大智度論筆記》［F039］p.373）
>
> 有人言：十八空皆是慧眼。
>
> **\$J、癡慧不二，世出世不二，諸觀滅，心行息，言語滅，世間法相如涅槃**（［F039］p.373）
>
> 有人言：癡、慧非一非異。世間法不異出世間，出世間法不異世間；世間法即是出世間，出世間法即是世間。所以者何？異不可得故。[^97]諸觀滅，諸心行轉還無所去，滅一切語言，世間法相如涅槃不異[^98]──如[^99]是智慧，是名慧眼。
>
> **\$（2）菩薩慧眼：不戲論慧，捨二邊，行中道，故不取一切，而無法不見等**（［A053］p.90）
>
> **\$A、離二邊，以不戲論慧行於中道**
>
> 復次，此中佛自說：「慧眼菩薩，一切法中不念有為、若無為，若世間、若出世間，若有漏、若無漏等。」是名慧眼。
>
> 若菩薩見有為、世間、有漏，即墮有見中；若見無為、出世間、無漏，即墮無見中。是有無二見捨，以不戲論慧，行於中道，是名慧眼。[^100]
>
> **\$B、得慧眼，無法不見、無法不聞、無法不知、無法不識**
>
> **\$（A）明因：破邪曲諸法、無明**（印順法師，《大智度論筆記》［A053］p.91）
>
> 得是慧眼，無法不見、無法不聞、無法不知、無法不識。所以者何？得是慧眼，破邪曲諸法、無明諸法。總相、（348b）別相各皆如是[^101]。
>
> **\$（B）大小慧眼之別，三說**（印順法師，《大智度論筆記》［A053］p.91，［F039］p.373）
>
> 問曰：阿羅漢、辟支佛亦得慧眼，何以不說「無法不見、無法不聞、無法不知、無法不識」？
>
> \`1135\`答曰：
>
> **\$a、小乘見總相（無常等），大乘以總相別相慧觀諸法**（印順法師，《大智度論筆記》［F039］p.373）
>
> 慧眼有二種：一者、總相，二者、別相。
>
> 聲聞、辟支佛見諸法總相，所謂無常、苦、空等；佛以總相、別相慧觀諸法。
>
> 聲聞、辟支佛雖有慧眼，有量有限。
>
> **\$b、小乘見實相而少，大乘慧眼照諸法實性盡其邊際**（印順法師，《大智度論筆記》［F039］p.373）
>
> 復次，**聲聞****、辟支佛慧眼**，雖見諸法實相，因緣少故，慧眼亦少，不能遍照法性；[^102]譬如燈油炷雖淨，小故不能廣照。
>
> **諸佛慧眼**，照諸法實性，盡其邊底，以是故無法不見、無法不聞、無法不知、無法不識；譬如劫盡，火燒三千世界，明無不照。
>
> **\$c、小乘若同大乘，久劫修行何用**（印順法師，《大智度論筆記》［F039］p.373）
>
> 復次，若聲聞、辟支佛慧眼無法不知者，與一切智人有何等異？菩薩世世集福德智慧苦行，何所施用？
>
> **\$（C）釋疑：應是「佛眼無法不知」，云何言「慧眼無法不知」**
>
> 問曰：佛用佛眼，無法不知，非是慧眼，今云何言「慧眼無法不知」？
>
> 答曰：慧眼，成佛時變名佛眼，無明等諸煩惱及習滅故，一切法中皆悉明了。[^103]如「佛眼」中說：「無法不見、聞、知、識。」以是故，肉眼、天眼、慧眼、法眼，成佛時失其本名，但名佛眼。[^104]譬如閻浮提四大河，入大海中，則失其本名。何以故？
>
> **\$※
> 五眼誑不誑、淨不淨**[^105]（印順法師，《大智度論筆記》［A053］p.91，［F039］p.373）
>
> **\$a、肉眼：虛誑**
>
> 肉眼，諸煩惱有漏業生故，虛誑不實；唯佛眼無誑法。
>
> **\$b、天眼：虛誑**
>
> 天眼，亦從禪定因緣和合生故，虛誑，不能如實見事。
>
> **\$c、慧眼，d、法眼：有習故不淨**
>
> **慧眼、法眼**，煩惱習未盡故，不畢竟清淨故捨。
>
> **\$e、佛眼：清淨**
>
> 佛眼中無有謬錯，盡其邊極！
>
> \`1136\`以是故，阿羅漢、辟支佛慧眼不能畢竟清淨，故不能無法不見。
>
> **\$（D）佛報得肉眼見色云何**
>
> 問曰：佛現得果報肉眼，能見色，是事云何？
>
> 答曰：
>
> **\$a、佛雖肉眼生眼識，不隨肉眼轉**（印順法師，《大智度論筆記》［A053］p.91）
>
> 肉眼雖生眼識，而佛不隨其用，不以為實；[^106]如「聖自在神通」中說，[^107]佛告阿難：「所見（348c）好色中生厭惡心，眼見惡色生不惡厭心；[^108]或時見色不生污穢、不污穢，但生捨心。」如是則肉眼無所施用。
>
> **\$b、得聖道時五情清淨異本**（印順法師，《大智度論筆記》［A053］p.91）
>
> 復次，有人言：得聖道時，五情清淨異本。
>
> **\$（3）諸法畢竟空、諸法通達無礙，合名慧眼**（印順法師，《大智度論筆記》［A053］p.91）
>
> 復次，諸法畢竟空及諸法通達無礙，是二總為慧眼。

[^1]: ┌入超越定

    ├不小果取證──是不退菩薩

    > （菩薩） ┤淨兜率天道──是賢劫菩薩

    ├未證四諦───是一生補處

    └久劫修證───鈍根 （印順法師，《大智度論筆記》［F037］p.371）

[^2]: 〔時〕－【宋】【元】【明】【宮】。（大正25，343d，n.7）

[^3]: 《大正藏》原作「知」，今依《高麗藏》作「如」（第14冊，772b12）。

[^4]: 〔故〕－【宋】【元】【明】【宮】【石】。（大正25，343d，n.10）

[^5]: 大小差別──小：菩薩無滅盡定；大：有。（印順法師，《大智度論筆記》［D009］p.252）

[^6]: （1）《大毘婆沙論》卷153：

    > \^問：異生能入滅盡定不？
    >
    > 尊者世友說：不能入。
    >
    > 契經說：為聖者定故。若異生能入者，亦應名異生定。
    >
    > 有說：異生必欣上地離下地染，如尺蠖虫。非想非非想處無上地可欣故，諸異生不能離彼染；若不離彼見所斷染，必無有能入滅盡定。故諸異生不能入此定。
    >
    > 有說：異生如如入定，則如是如是身心安息；由安息故，加行慢緩，是以不能入滅盡定。
    >
    > 大德說曰：異生不能入滅盡定。以諸異生如如入定，則如是如是我見堅牢，怖邊際滅、起深坑想，是故不能入滅盡定。
    >
    > 問：菩薩為入滅盡定不？
    >
    > 尊者世友說：不能入。契經說為聖者定故；若菩薩能入者，亦應名異生定。
    >
    > 有說：菩薩必欣上地離下地染，如尺蠖虫，廣說如前。
    >
    > 有說：菩薩能入此定，以諸菩薩求一切智，於一切處皆悉尋求。若當不能入此定者，何名尋求一切處耶？
    >
    > 大德說曰：菩薩不能入滅盡定。以諸菩薩雖伏我見，不怖邊際滅，不起深坑想，而欲廣修般羅若故，於滅盡定心不樂入。勿令般若有斷有礙故，**雖有能而不現入。**此說菩薩未入聖位。\^\^（大正27，779c29-780a22）
    >
    > （2）印順法師，《說一切有部為主的論書與論師之研究》，p.263：「\^法救對菩薩的認識，是非常深刻的。《大毘婆沙論》論到菩薩入滅盡定，阿毘達磨論者，以為菩薩是異生，沒有無漏慧，所以不能入；有以為菩薩遍學一切法，所以能入。\^\^」
    >
    > （3）［唐］普光述，《俱舍論記》卷5：「\^此滅盡定在於有頂，彼無有色，復欲滅心，恐成斷滅，而生怖畏，故不能起。又此滅盡定，唯聖道力所起，唯聖非凡。\^\^」（大正41，98a8-11）

[^7]: （1）參見《大智度論》卷12（大正25，146b27-c5）、卷93（714c25-29），《摩訶僧祇律》卷2（大正22，240b27-241b23），《經律異相》卷11（大正53，58b2-15）。

    > （2）六牙白象護獵人。（印順法師，《大智度論筆記》［H013］p.402）

[^8]: （1）趠＝踔【元】【明】，＝超【石】。（大正25，343d，n.14）

    > （2）趠（\^ㄊㄧㄠˋ\^\^）：1.跳，騰躍。（《漢語大詞典》（九），p.1144）

[^9]: 〔中〕－【宋】【宮】【聖】【石】。（大正25，343d，n.15）

[^10]: （1）《大毘婆沙論》卷165：「\^有說：諸超定者，本應漸起，若從彼超，法唯超一，勢不過故；如登梯時，亦應漸上，其有越者，莫能越二，勢不及故。有說：後起徑路，法皆如前，故但超一。\^\^」（大正27，836a27-b2）

    > （2）《大智度論》卷17：「\^復次，超越三昧中，從初禪起入第三禪，第三禪中起入虛空處，虛空處起入無所有處；二乘唯能超一，不能超二。菩薩自在超，從初禪起，或入三禪，如常法；或時入第四禪，或入空處、識處、無所有處，或非有想非無想處，或入滅受想定；滅受想定起，或入無所有處，或識處、空處、四禪乃至初禪------或時超一，或時超二，乃至超九。聲聞不能超二，何以故？智慧、功德、禪定力薄故。\^\^」（大正25，188b27-c6）
    >
    > （3）超越三昧：小但超一，大能超九。（印順法師，《大智度論筆記》〔A038〕p.74）

[^11]: 但＝俱【宋】【元】【明】【宮】【聖】【石】。（大正25，343d，n.16）

[^12]: 槃馬：指跨馬盤旋馳騁。《太平御覽》卷489引晉‧裴啟《語林》："殷公北征，朝士出送之，軍容甚盛，儀止可觀；陳說經略攻取之宜，眾皆謂必能平中原。將別，忽逞才，自槃馬，遂墜地。士以是知其必敗。"（《漢語大詞典》（四），p.1214）

[^13]: 〔度〕－【宋】【元】【明】【宮】【聖】【石】。（大正25，343d，n.20）

[^14]: 參見《正觀》（6），p.105：《大智度論》卷10（大正25，132a18-b10）、卷15（169a28-b26）、卷19（197b21-c29）、卷21（218b17-c17）、卷24（235b21-c3）、卷27（261c22-262a16）、卷28（264a29-b10，266c2-6）、卷29（271c27-272a8）、卷35（319a27-b4）、卷36（322c28-323a17）、卷37（335a16-23）。另參見《大智度論》卷43（371a29-b5）、卷48（405c23-406a9）。

[^15]: 菩薩能得小德，但不住中：**不受其名**，行而不證。（印順法師，《大智度論筆記》［E003）p.290）

[^16]: 小智小斷是菩薩無生忍：二乘果智是無生忍。得忍位不退，但不取證。（印順法師，《大智度論筆記》［E014］p.311）

[^17]: 菩薩能得小德，但不住中：不受其名，**行而不證**。（印順法師，《大智度論筆記》［E003］p.290）

[^18]: 〔欲成佛故不證〕－【宋】【宮】【聖】。（大正25，343d，n.23）

[^19]: 菩薩行位──十住地菩薩修行：一生補處，未證四諦（以方便力隨補處法，故留而不取證）。（印順法師，《大智度論筆記》［A042］p.81）

[^20]: 菩薩根性：鈍根無量阿僧衹劫得。（印順法師，《大智度論筆記》〔F020〕p.351）

[^21]: 利根鈍根：鈍根有深種善根者。（印順法師，《大智度論筆記》［C021）p.223）

[^22]: ┌不說無益事

    > 菩薩常精進（二人） ┴斷眾生三惡道
    > （印順法師，《大智度論筆記》［F038］p.371）

[^23]: 行＝得【宋】【元】【明】【宮】。（大正25，343d，n.27）

[^24]: 佛法：無有定相，不可著說。能利益者，皆是佛法；不能利益（機）者，好語亦非。（印順法師，《大智度論筆記》［C008］p.196）

[^25]: 趣：6.通" 取 "。求取，採取。（《漢語大詞典》（九），p.1142）

[^26]: 差（\^ㄔㄞˋ\^\^）：病除。《方言》第三："差，愈也。（《漢語大詞典》（二），p.973）

[^27]: 參見《大智度論》卷86〈74
    遍學品〉：「\^十不善道，有上、中、下：上者，地獄；中者，畜生；下者，餓鬼。\^\^」（大正25，663a17-18）

[^28]: 〔其〕－【宋】【元】【明】【宮】。（大正25，344d，n.1）

[^29]: ┌以法施三惡道

    ┌變身如佛 ┴以法施眾生，供佛、聞法、嚴土

    > 相好（四人） ┤相好嚴身諸根明利，以三乘度眾生

    └諸根淨利，不自高下他

    （印順法師，《大智度論筆記》［F038］p.371）

[^30]: 〔故〕－【宋】【宮】【聖】【石】。（大正25，344d，n.3）

[^31]: 鑊（\^ㄏㄨㄛˋ\^\^）：1.無足鼎。古時煮肉及魚、臘之器。（《漢語大詞典》（十一），p.1417）

[^32]: 沙＝娑【宋】【元】【明】【宮】。（大正25，344d，n.6）

[^33]: （1）印順法師，《華雨集》（二）〈方便之道〉，pp.102-103：

    > \^「娑伽度龍王十住\[地\]菩薩，阿那婆達多龍王七住菩薩」，與這兩位龍菩薩有關的，有《海龍王經》與《弘道廣顯三昧經》。《法華經》說：八歲龍女，立刻轉男子身，於南方無垢世界成佛。《大樹緊那羅王所問經》的當機者，是一位現緊那羅身的大菩薩。《維摩詰所說經》說：「十方無量阿僧祇世界中作魔王者，多是住不可思議解脫菩薩」。屬於四大王眾天的鬼、畜天，是菩薩而蒙佛授記的，著實不少。\^\^
    >
    > （2）印順法師，《初期大乘佛教之起源與開展》，p.27：
    >
    > \^《龍王問經》、《龍王經》：論上說：「阿那婆達多龍王、沙竭龍王等得菩薩道」；「娑伽度龍王十住菩薩，阿那婆達多龍王七住菩薩」。應是竺法護所譯的《海龍王經》。\^\^
    >
    > （3）另參見《大智度論》卷4（大正25，92b）；《妙法蓮華經》卷4（大正9，35b-c）；《佛說海龍王經》（大正15，131c8-157b3）；《佛說弘道廣顯三昧經》（大正15，488b15-507a23），《大樹緊那羅王所問經》（大正15，367b17-389a3）；《維摩詰所說經》卷中（大正14，546b20-547a17）。

[^34]: （1）印順法師，《華雨集》（二）〈方便之道〉，p.103：

    > \^經中有金剛手，也名執金剛，或譯密跡金剛力士，是從手執金剛杵得名的，本是一切夜叉的通稱，如帝釋手執金剛杵，也是夜叉之一。\^\^
    >
    > （2）印順法師，《初期大乘佛教之起源與開展》，pp.25-26：
    >
    > \^《密跡經》，《密跡金剛經》：與［晉］竺法護所譯《密跡金剛力士經》同本，現編入《大寶積經》第三會。\^\^［《大寶積經》卷9〈3
    > 密跡金剛力士會〉（大正11，52c-53a）。］
    >
    > （3）參見《根本說一切有部毘奈耶雜事》卷17（大正24，283a26-b6）。
    >
    > （4）另參見印順法師，《佛教史地考論》，p.247；《華雨集》（四）〈契理契機之人間佛教〉，p.27。

[^35]: 參見《佛說鬼子母經》（大正21，290c3-291c），《雜寶藏經》卷9（106經）（大正4，492a12-29），《訶利帝母真言經》大正21（289b19-290b23）。

[^36]: 是＝有【聖】。（大正25，344d，n.8）

[^37]: 國土＝佛國【宋】【元】【明】【宮】，＝佛國土【聖】，＝國【石】。（大正25，344d，n.9）

[^38]: 已＝以【宋】【元】【明】【宮】【聖】。（大正25，344d，n.10）

[^39]: 參見《光讚經》卷2〈3
    行空品〉（大正8，157b22-28），《放光般若經》卷2〈4
    學五眼品〉（大正8，8b5-9），《大般若波羅蜜多經》卷404〈3
    觀照品〉（大正7，20a17-23）。

[^40]: 〔土〕－【宋】【元】【明】【宮】【聖】【石】。（大正25，344d，n.11）

[^41]: 《大正藏》原作「己」，今依《高麗藏》作「已」（第14冊，774a19）。

[^42]: 佛＋（道）【宋】【元】【明】【宮】【聖】【石】。（大正25，344d，n.13）

[^43]: 〔時〕－【宋】【元】【明】【宮】【聖】【石】。（大正25，344d，n.14）

[^44]:  （1）《摩訶般若波羅蜜經》卷19〈62 魔愁品〉：

    > \^阿難！若未受記菩薩向得記菩薩生惡心，諍鬪罵詈，隨起念多少劫，若干劫數若不捨一切種智，然後乃補爾所劫大莊嚴。\^\^（大正8，356c13-16）
    >
    > （2）《大般若波羅蜜多經》卷455〈61 同學品〉：
    >
    > \^若菩薩摩訶薩未得無上大菩提記，於得無上大菩提記諸菩薩摩訶薩，起瞋忿心，鬪諍、輕蔑、罵辱、誹謗。是菩薩摩訶薩隨起爾許念不饒益心，還退爾許劫曾修行；經爾許時遠離善友，還受爾許生死繫縛。若不棄捨大菩提心，還爾許劫被戴甲冑，勤修勝行，時無間斷，然後乃補所退功德。\^\^（大正7，297a13-23）
    >
    > （3）輕餘菩薩，念一劫，遠於佛道。（印順法師，《大智度論筆記》［G011］p.385）

[^45]: ┌終不墮惡道

    ┌乃至阿鞞跋致地 ┴常不捨十善

    > 住檀尸 ┤ ┌立眾生於十善，以財物施眾生

    └作輪王 ┴常值遇多佛供養敬讚

    （印順法師，《大智度論筆記》［F038］p.372）

[^46]: 性＝怖【元】【明】。（大正25，344d，n.15）

[^47]: 雖＋（能）【宋】【元】【明】【宮】。（大正25，344d，n.16）

[^48]: 菩薩種種法入佛道，如〈往生品〉。（印順法師，《大智度論筆記》［D030］p.279）

[^49]: 轉輪聖王：菩薩不必皆作輪王。或有願作，或無願得報。（印順法師，《大智度論筆記》［D025］p.274）

[^50]: 〔佛告〕－【元】【明】【聖】。（大正25，345d，n.2）

[^51]: 萬＝佛【明】。（大正25，345d，n.3）

[^52]: 住般若（聞思），常以法照明眾生，亦自照（印順法師，《大智度論筆記》［F038］p.372）

    ┌淨佛道---┬──一切法不可得故

    │ ├六度

    │無能壞---┴──不念一切法故

    > 菩薩住般若（五人） ┤具智慧────此慧能具足一切法，亦不得一切法

    │淨五眼

    └得六通

    （印順法師，《大智度論筆記》［F038］p.372）

[^53]: 讀誦＝誦讀【宋】【元】【明】【宮】【聖】。（大正25，345d，n.4）

[^54]: 菩薩種種法入佛道，如〈往生品〉：有但分別諸經、讀誦、憶念、思惟、分別諸法，以求佛道。（印順法師，《大智度論筆記》［D030］p.279）

[^55]: 譏刺：譏評諷刺。（《漢語大詞典》（十一），p.434）

[^56]: 適：1.去，往。《楚辭‧離騷》："心猶豫而狐疑兮，欲自適而不可。"王逸注："適，往也。"2.歸向，歸從。《左傳‧昭公十五年》："好惡不愆，民知所適，事無不濟。"杜預注："適，歸也。"孔穎達疏："言皆知歸於善也。"7.恰當，得當。銀雀山漢墓竹簡《孫臏兵法‧兵情》："弩張柄不正，偏強偏弱而不和，其兩洋（廂）之送矢也不壹，矢雖輕重得，前後適，猶不中﹝招也﹞。"《尚書大傳》卷二："一適謂之攸好德，再適謂之賢賢，三適謂之有功。"鄭玄注："適猶得也。"（《漢語大詞典》（十），p.1160）

[^57]: （1）清淨法施、不求名利恭敬供養，不貪弟子，不恃智慧，不自高輕人、不譏刺，但慈心眾生，說法無所著。（印順法師，《大智度論筆記》［A033］p.62）

    > （2）檀──清淨法施：不求名利恭敬供養，不貪弟子，不恃智慧，不自高輕人、不譏刺，但慈心眾生，說法無所著。（印順法師，《大智度論筆記》〔A033〕p.62）

[^58]: 毘尼：生小乘心，菩薩破戒。（印順法師，《大智度論筆記》［C007］p.195）

[^59]: 〔欲〕－【宋】【元】【明】【宮】。（大正25，345d，n.8）

[^60]: 《大正藏》原作「義」，今依《高麗藏》作「善」（第14冊，776a16）。

    > 義＝善【宮】【聖】。（大正25，345d，n.9）

[^61]: 除妄見心力諸觀：入實相中，諸觀、諸見、諸法皆名罪。（印順法師，《大智度論筆記》［C025］p.228）

[^62]: 〔恚〕－【宋】【元】【明】【宮】【聖】。（大正25，345d，n.11）

[^63]: （1）參見《成實論》卷14〈182
    惡覺品〉：「\^若人雖不睡眠而起不善覺，所謂欲覺、瞋覺、惱覺，若親里覺、國土覺、不死覺、利他覺、輕他覺等；寧當睡眠，勿起此等諸不善覺。應當正念出等善覺，所謂出覺、不瞋惱覺、八大人覺。\^\^」（大正32，352b1-5）

    > 《成實論》卷14〈183
    > 善覺品〉：「\^八大人覺者，佛法中若少欲者能得利益，非多欲者；知足者、遠離者、精進者、正憶者、定心者、智慧者、無戲論者能得利益，非戲論者──是名為八。\^\^」（大正32，353b5-8）
    >
    > （2）《大智度論》卷23〈1
    > 序品〉：「\^麁心相名覺，細心相名觀；初緣中心發相名覺，後分別籌量好醜名觀。有三種麁覺：欲覺、瞋覺、惱覺。有三種善覺：出要覺、無瞋覺、無惱覺。有三種細覺：親里覺、國土覺、不死覺。六種覺妨三昧，三種善覺能開三昧門。\^\^」（大正25，234b3-8）
    >
    > （3）［隋］慧遠撰，《大乘義章》卷5：「\^八惡覺之義，出《地持論》。邪心思想，名之為覺；覺違正理，故稱為惡。惡覺不同，離分有八。八名是何？一是欲覺，二是瞋覺，三名害覺，四、親里覺，五、國土覺，六、不死覺，七、族姓覺，八、輕侮覺。思量世間可貪之事而起欲心，名為欲覺；思量世間怨憎之事而起瞋心，名為瞋覺，亦名恚覺；念知打罵乃至奪命，名為害覺，亦名惱覺；追憶親戚，名親里覺；念世安危，名國土覺；謂身不死為積眾具，名不死覺；又積眾具資身令活，亦名不死覺；思念氏族若高若下，名族姓覺；念陵他人，名輕侮覺──侮猶慢也。此八猶是修道四使，欲、親、國土，貪分攝；瞋、害二覺，是瞋分攝；不死覺者，是癡分攝；族姓、輕侮，是慢分攝。八覺如是。\^\^」（大正44，574c1-14）

[^64]: 罪非罪，麁罪細罪──如何除：不得三業相，不生二乘心。（印順法師，《大智度論筆記》〔D010〕p.253）

[^65]: 〔是名菩薩......業〕十三字－【宋】【宮】【聖】【石】。（大正25，346d，n.6）

[^66]: 漸＋（漸）【宋】【元】【明】【宮】【聖】【石】。（大正25，346d，n.8）

[^67]: （1）二空：住二空。漸得不可得空（實相）。（印順法師，《大智度論筆記》［D014］p.257）

    > （2）不可得空：是諸法實相。（印順法師，《大智度論筆記》〔F019〕p.350）

[^68]: 參見《大智度論》卷31（大正25，295c7-296a9）。

[^69]: 〔相〕－【宋】【元】【明】【宮】【聖】【石】。（大正25，346d，n.9）

[^70]: （1）無礙智慧：達法空，知觀空者亦空，得無礙般若。（印順法師，《大智度論筆記》［D002］p.238）

    > （2）得二空──住無礙般若中。（印順法師，《大智度論筆記》［D014］p.257）

[^71]: 菩薩種種法入佛道，如〈往生品〉：有先世來，愛樂智慧，學一切經書，觀察思惟，自以智力推求一切法中實相，得法實相。（印順法師，《大智度論筆記》［D030］p.279）

[^72]: 般若──二種智慧：不得一切法，通達一切法。（印順法師，《大智度論筆記》〔A039〕p.75）

[^73]: 參見《大智度論》卷39〈4
    往生品〉：「先但不得三業，今不得六波羅蜜、諸賢聖菩薩及佛，是名淨佛道，一切法皆不可得故。不得身乃至不得般若波羅蜜，是名法空；不得聲聞乃至佛，是名眾生空。菩薩住是二空中，漸得一切不可得空，不可得空即是諸法實相。是不可得空義，如先十八空中說。」（大正25，346b11-17）

    > 另參見《大智度論》卷18（197a26-b9）、卷31（295c7-296a9）、卷32（302a20-23）。

[^74]: 菩薩肉眼：有見百由旬乃至三千大千世界。（印順法師，《大智度論筆記》［A053］p.90）

[^75]: 眾生本有五眼。（印順法師，《大智度論筆記》［A053］p.90）

[^76]: 〔照〕－【宋】【宮】【聖】【石】。（大正25，347d，n.2）

[^77]: 五眼本淨，如鏡性有照明，垢故不見，若除垢則照明如本。（印順法師，《大智度論筆記》［C014］p.210）

[^78]: 五眼三種淨。（印順法師，《大智度論筆記》［A053］p.90）

[^79]: 山＝陵【宋】【元】【明】【宮】【聖】【石】。（大正25，347d，n.4）

[^80]: 大千外：虛空中有風。（印順法師，《大智度論筆記》［A058］p.99）

[^81]: 〔見〕－【宋】【宮】【聖】。（大正25，347d，n.8）

[^82]: 稱：6.稱道，稱揚。（《漢語大詞典》（八），p.111）

[^83]: 日月量及倒見。（印順法師，《大智度論筆記》［A058］p.99）

[^84]: 參見《大智度論》卷36（大正25，324b1-325a3）。

[^85]: 〔一切〕－【宋】【元】【明】【宮】【石】。（大正25，347d，n.11）

[^86]: 〔見〕－【宋】【元】【明】【宮】【聖】【石】。（大正25，347d，n.12）

[^87]: 尼吒＝貳咤【聖】【石】＊，尼＝貳【宋】【宮】，尼＝膩【元】【明】。（大正25，347d，n.13）

[^88]: 〔天〕－【宋】【元】【明】【宮】【石】，天＝無【聖】。（大正25，347d，n.14）

[^89]: （無）＋所【宋】【宮】【明】。（大正25，347d，n.15）

[^90]: 菩薩二種天眼。（印順法師，《大智度論筆記》［J014］p.531）

[^91]: （1）參見《大智度論》卷24（大正25，240b19-c10）。

    > （2）菩薩天眼：各種天眼見不同。（印順法師，《大智度論筆記》［A053］p.90）

[^92]: 菩薩天眼：遍見欲色界諸天所見，更過之，見十方恆河沙世界眾生死生。（印順法師，《大智度論筆記》〔A053〕p.90）

[^93]: 參見《大智度論》卷5（大正25，97c-98b）。

[^94]: （1）《放光般若經》卷2〈4
    學五眼品〉：「\^慧眼菩薩，**無法不見、無法不聞、無法不識、無法不覺**，是為菩薩於慧眼淨。\^\^」（大正8，9a17-19）

    > （2）《大般若波羅蜜多經》卷8〈4
    > 轉生品〉（初分）：「\^是菩薩摩訶薩得淨慧眼，於一切法，**非見非不見、非聞非不聞、非覺非不覺、非識非不識。**\^\^」（大正5，43b25-27）
    >
    > （3）參見印順法師，《如來藏之研究》，pp.90-92。

[^95]: 菩薩慧眼：不念一切；無法不見聞知識。（印順法師，《大智度論筆記》［A053］p.90）

[^96]: 肉眼、天眼之缺陷。（印順法師，《大智度論筆記》［A053］p.90）

[^97]: 愚智一如：異不可得故。（印順法師，《大智度論筆記》〔E017〕p.314）

[^98]: 如涅槃相：痴慧、世出世，不一不異，諸觀滅，諸心行轉還無所去，滅言語，世間法相如涅槃。（印順法師，《大智度論筆記》［D026］p.276）

[^99]: 如＝能得【宋】【元】【明】【宮】【聖】【石】。（大正25，348d，n.1）

[^100]: 中、邊：見有為、世間、有漏，墮有見，見無為、出世間、無漏，墮無見中──不戲論慧行於中道。（印順法師，《大智度論筆記》〔D015〕p.258）

[^101]: 是＝法【宋】【宮】【聖】【石】。（大正25，348d，n.3）

[^102]: 小乘得實相乎：見而不照法性。（印順法師，《大智度論筆記》〔D013〕p.256）

[^103]: 慧眼，成佛時變名佛眼，無明等諸煩惱及習滅故。（印順法師，《大智度論筆記》［A053］p.91）

[^104]: 成佛，四眼皆名佛眼。（印順法師，《大智度論筆記》［A053］p.91）

[^105]: ┌肉眼┐

    │天眼┴虛誑

    > 五眼誑不誑淨不淨 ┤慧眼┐ ┐

    │法眼┴有習故不淨 ├如實見

    └佛眼---清淨────┘

    （印順法師，《大智度論筆記》［F039］p.373）

[^106]: 佛雖肉眼生眼識，不隨肉眼轉。

[^107]: 聖自在神通，參見《大智度論》卷5（大正25，98a3-5）、卷26（大正25，249b3-4）、卷28（大正25，264c17-19）。

[^108]: （1）告阿難：見好色生厭惡心等。（印順法師，《大智度論筆記》［G011］p.385）

    > （2）經：所見好色中生厭惡心。（印順法師，《大智度論筆記》［H001］p.390）
