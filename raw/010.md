\`257\`慧日佛學班第02期

**《大智度論》卷10**

**〈初品中「十方菩薩來」釋論第十五之餘〉**

**（大正25，127b17-135c29）**

釋厚觀（2007.05.12）

**\$\$※ 十方諸佛世界眾皆來至釋迦佛所**

**\$\$壹、東方世界眾來至釋迦佛所**

> **\$\$（壹）東方世界寶積佛為諸菩薩說般若**（承上卷9（大正25，124a10-127a18））
>
> **\$\$（貳）普明菩薩請問寶積佛見光明、地動及見佛身因緣**（承上卷9（大正25，127a19-b13））
>
> **\$（參）寶積佛答言：是釋迦佛神力，欲為菩薩說般若**
>
> \^【**經**】寶積佛報普明言：「善男子！西方度如恒河沙等世界，有世界名娑婆，是中有佛，號釋迦牟尼，今現在欲為諸菩薩摩訶薩說般若波羅蜜，是其神力。」\^\^
>
> 【**論**】
>
> **\$一、說法從覺觀生，若佛攝心常在定中應無語，今何以為眾說法**
>
> 問曰：佛譬如須彌山，不為大海水波所動，今何以答普明？
>
> 是則動相。攝心則無語，散心則有說。說法從覺觀生，覺觀麁事，佛不應有此麁事！
>
> 答曰：（127c）
>
> **\$（一）佛以慈悲風來，憐愍心動，散身無數教化眾生說法斷疑**[^1]
>
> 佛雖入深禪定，不為世事所動，今以大慈悲心憐愍眾生，為之說法斷疑。
>
> 如須彌山王，小風則不能動，若隨藍風[^2]至則大動散；佛亦如是，有大慈悲風來，憐愍心動，散身無數，入五道教化眾生，或作天身乃至畜生。
>
> **\$（二）佛實不動，先福因緣，身遍出聲應物如響，身毛孔中自然有聲隨心說法，佛無憶想亦無分別**
>
> 復次，佛實不動常入禪定，先世福德因緣故，身邊[^3]出聲，應物如響[^4]；如天伎樂，自然發聲。又如摩尼珠，隨人所欲，種種與之；若欲衣被、飲食、音樂[^5]，自恣[^6]所須，自然皆得。
>
> 佛亦如是，從其身邊諸毛孔中自然有聲，隨心說法，是中佛無憶想，亦無分別。
>
> 如說**《密迹金剛經》**[^7]中，佛有三密：身密、語密、意密。一切諸天人皆不解、不\`258\`知。
>
> 有一會眾生，或見佛身黃金色，白銀色，諸雜寶色；有人見佛身一丈六尺，或見一里、十里、百千萬億，乃至無邊無量遍虛空中，如是等名**身密**。
>
> **語密**者，有人聞佛聲一里，有聞十里、百千萬億無數無量遍虛空中；有一會中，或聞說布施，或有聞說持戒，或聞說忍辱、精進、禪定、智慧，如是乃至十二部經、八萬法聚，各各隨心所聞，是名**語密**。
>
> 是時**目連**心念：「\^欲知佛聲近遠。\^\^」即時以己神足力，至[^8]無量千萬億佛世界而息[^9]，聞佛音聲如近不異。
>
> 所息世界，其佛與大眾方食。彼土人大，目連立其鉢緣，彼佛弟子問其佛言：「\^此人頭虫從何所來？著沙門被服而行！\^\^」
>
> 其佛報言：「\^勿輕此人！此是東方過無量佛土[^10]，有佛名釋迦牟尼，此是彼佛神足弟子。\^\^」
>
> 彼佛問：「\^目度伽略子[^11]！汝何以來此？\^\^」
>
> 目連答言：「\^我尋佛音聲故來（128a）至此。\^\^」
>
> 彼佛告目連：「\^汝尋佛聲，過無量億劫，不能得其邊際。\^\^」[^12]
>
> **\$（三）佛為斷眾生疑故說法**
>
> 復次，佛出世，為斷眾生疑故為說法，此不應難！如[^13]不應問：「\^日[^14]何以除闇？\^\^」
>
> 佛亦如是。不應問佛何以故答！
>
> **\$二、諸佛平等，何以言「是彼神力」**
>
> 問曰：諸佛等故，名為等覺，今何以稱言「\^是彼神力\^\^」？
>
> 答曰：
>
> **\$（一）示無我，滅嫉慢故**
>
> 示無吾我，彼此滅嫉慢故。
>
> **\$（二）佛不破因緣法相故**
>
> 復次，世界有天常求尊勝，憍慢法故，自言天地、人物，是我化作。如梵天王謂諸梵言：「\^我作汝等。\^\^」
>
> 毘紐天言：「\^世間有大富貴名聞人，皆是我身威德力分，我能成就世間，亦能破壞世間，世間成壞[^15]皆是我作。\^\^」
>
> \`259\`有如是天，破因緣法相；諸佛實語不破[^16]因緣法相[^17]，故言「\^是彼佛神力\^\^」。
>
> **\$（肆）普明菩薩發心願往見釋迦佛及諸大菩薩**
>
> \^【**經**】是時，普明菩薩白寶積佛言：「世尊！我今當往見釋迦牟尼佛，禮拜、供養；及見彼諸菩薩摩訶薩紹[^18]尊位者，皆得陀羅尼及諸三昧，於諸三昧而得自在。」\^\^
>
> 【**論**】
>
> **\$一、諸佛平等，普明菩薩何故欲往見釋迦佛**
>
> 問曰：若諸佛持戒、禪定、智慧、度人皆等，是普明菩薩何以欲來見釋迦牟尼佛？
>
> 答曰：諸菩薩**常欲見佛無厭足，聽法無厭足，見諸菩薩僧無厭足**；諸菩薩於世間法皆以厭患，於上三事心無厭足。[^19]
>
> 如手居士從淨居天來欲見佛，其身微細沒失，譬如消蘇[^20]，不得立地。
>
> 佛語手居士：「\^汝化作麁身，觀此地相！\^\^」
>
> 居士即如佛言化作麁身，觀念此地相，頭面禮佛足，一面立。
>
> 佛問居士：「\^汝幾事無厭生淨居天？\^\^」
>
> 答言：「\^我三事無厭生淨居天：一、見諸佛供養無厭，二、聽法無厭，三、供給僧無厭。如佛在閻浮提，四部眾常隨逐佛，聽法、問法；是我淨（128b）居諸天，亦常從我聽法、問法。\^\^」[^21]
>
> 聲聞猶尚聽法無厭足，何況法性身菩薩？以是故，普明菩薩來見釋迦牟尼佛。
>
> **\$二、釋「及見彼諸菩薩摩訶薩紹尊位者，皆得陀羅尼及諸三昧」**
>
> 「\^及見此間諸菩薩摩訶薩紹尊位者，皆得陀羅尼及諸三昧\^\^」，如先「讚菩薩品」中說。[^22]
>
> **\$三、釋「於諸三昧中而得自在」**
>
> 「\^於諸三昧而得自在\^\^」者。
>
> 問曰：如佛一人，一切三昧中得自在，何以言「\^菩薩亦一切三昧中得自在\^\^」？
>
> 答曰：有二種三昧：一者佛三昧，二者菩薩三昧。是諸菩薩於菩薩三昧中得自在，非佛三昧中。
>
> 如說《諸佛要集經》[^23]中：
>
> \`260\`文殊尸利欲見佛集，不能得到。諸佛各還本處，文殊尸利到諸佛集處，有一女人近彼佛坐入三昧，文殊尸利入，禮佛足已，白佛言：「\^云何此女人得近佛坐而我不得？\^\^」
>
> 佛告文殊尸利：「\^汝覺此女人，令從三昧起，汝自問之。\^\^」
>
> 文殊尸利即彈指覺之而不可覺，以大聲喚亦不可覺，捉手牽亦不可覺，又以神足動三千大千世界猶亦不覺。
>
> 文殊尸利白佛言：「\^世尊！我不能令覺。\^\^」[^24]
>
> 是時，佛放大光明照下方世界，是中有一菩薩名棄諸蓋，即時從下方出，來到佛所，頭面禮佛足，一面立。
>
> 佛告棄諸蓋菩薩：「\^汝覺此女人！\^\^」即時彈指，此女從三昧起。
>
> 文殊尸利白佛言：「\^以何因緣，我動三千大千世界不能令此女起？棄諸蓋菩薩一彈指，便從三昧起？\^\^」
>
> 佛告文殊尸利：「\^汝因此女人初發阿耨多羅三藐三菩提意，是女人因棄諸蓋菩薩初發阿耨多羅三藐三菩提意。以是故，汝不能令覺。汝於諸佛三昧中功德未滿。是諸[^25]菩薩三昧中得自在，佛三（128c）昧中少多入，而未得自在故耳。\^\^」
>
> **\$（伍）寶積佛以千葉金色蓮華託普明菩薩供養釋迦如來，並囑其當一心敬慎，勿生慢心**
>
> \^【**經**】佛告普明：「欲往隨意，宜知是時。」
>
> 爾時，寶積佛以千葉金色蓮華與普明菩薩而告之曰：「善男子！汝以此華散釋迦牟尼佛上。生彼娑婆世界諸菩薩，難勝難及[^26]，汝當一心遊彼世界！」\^\^
>
> 【**論**】
>
> **\$一、釋「欲往隨意，宜知是時」**
>
> 問曰：佛何以言「\^欲往隨意，宜知是時\^\^」？
>
> 答曰：
>
> **\$（一）佛於弟子心不著故**
>
> 佛於弟子愛斷故，於弟子中心不著故。
>
> **\$（二）菩薩心疑釋迦佛功德大，欲往見故**
>
> 復次，是菩薩未得一切智，未得佛眼故，心中少多有疑，謂釋迦牟尼佛功德大，所益或勝，是故語言「\^欲往隨意\^\^」。
>
> **\$（三）菩薩遙見釋迦佛身小，言彼佛不如，故寶積佛令菩薩莫觀佛身，但聽佛說法**
>
> 復次，是菩薩遙見釋迦牟尼佛身小，心生小慢，言彼佛不如。是故佛語：「\^汝往莫觀佛身，勿念世界，但聽佛說法！\^\^」
>
> **\$\`261\`（四）菩薩聞釋迦佛所說法相與寶積佛不異，增益大信，心轉堅固**
>
> 復次，是世界離娑婆世界極遠，最在東邊。是諸菩薩聞釋迦牟尼佛所說諸法相，與寶積佛說諸法相正同，便言：「\^世界雖遠，法相不異！\^\^」增益大信，心轉堅固。
>
> **\$（五）菩薩先世因緣故，雖遠處生，應來聽聞釋迦佛說法**
>
> 復次，先世因緣故，雖遠處生，應來聽法；譬如繩繫雀腳，雖復遠飛，攝之則還。
>
> **\$（六）娑婆世界中菩薩，見普明遠來聽法，慚愧心生，敬重聽法**
>
> 復次，是娑婆世界中菩薩，見普明遠來聽法，便作是念：「\^彼從遠來，況我生此世界中而不聽法？\^\^」
>
> 如是種種因緣，是故佛言「\^欲往隨意，宜知是時\^\^」。
>
> **\$二、寶積佛以千葉金色蓮華付普明菩薩，令以此華散釋迦佛上**
>
> **\$（一）佛何故以華為信**
>
> 問曰：諸佛力等，更不求福，何故以華為信[^27]？
>
> 答曰：
>
> **\$1、隨世間法行故**
>
> 隨世間法行故。如二國王力勢雖同，亦相贈遺[^28]。
>
> **\$2、示善軟心故**
>
> 復次，示善軟心故，以華為信。世間法中，使從遠來，必應有信；佛隨世法，是故致信。
>
> **\$3、恭敬法故**
>
> 復次，諸佛恭敬法故，供養於法，以法為師。何以故？三世諸佛，皆以諸法實相為師。[^29]
>
> **\$（二）佛何以不自供養身中法而供養他法**
>
> 問曰：何以不自供養身中法，而供養他法？
>
> 答曰：隨世間（129a）法，如比丘欲供養法寶，不自供養身中法，而供養餘持法、知法、解法者；佛亦如是，雖身中有法，而供養餘佛法。
>
> **\$（三）佛不求福德，何須供養餘佛**
>
> 問曰：如佛不求福德，何以故供養？
>
> 答曰：
>
> **\$1、敬功德故**
>
> 佛從無量阿僧祇劫中修諸功德，常行諸善，不但求報，敬功德故而作供養。
>
> 如佛在時，有一盲比丘，眼無所見而以手縫衣，時針絍[^30]脫，便言：「\^誰愛福德？為我絍針！\^\^」
>
> \`262\`是時佛到其所，語比丘：「\^我是愛福德人，為汝絍針[^31]來！\^\^」[^32]
>
> 是比丘識佛聲，疾起著衣禮佛足，白佛言：「\^佛功德已滿，云何言愛福德？」
>
> 佛報言：「我雖功德已滿，我深知功德恩[^33]，功德果報，功德力，令[^34]我於一切眾生中得最第一。由此功德，是故我愛。\^\^」
>
> 佛為此比丘讚功德已，次為隨意說法。是比丘得法眼淨，肉眼更明。[^35]
>
> **\$2、佛功德雖滿，為教弟子作功德故**
>
> 復次，佛雖功德已滿，更無所須，為教化弟子故，語之言：「\^我尚作功德，汝云何不作？\^\^」
>
> 如伎[^36]家百歲老翁[^37]而舞，有人呵之言：「\^老翁年已百歲，何用是舞？\^\^」
>
> 翁答：「\^我不須舞，但欲教子孫故耳！\^\^」
>
> 佛亦如是，功德雖滿，為教弟子作功德故，而作供養。
>
> **\$（四）寶積佛何故不自身供養釋迦佛而遣普明菩薩代為供養**
>
> 問曰：若爾者，佛何以不自遙散釋迦牟尼佛上，而遣人供養？
>
> 答曰：為此間諸菩薩信普明故。
>
> 復次，佛所遣使，水、火、兵、毒，百千種害，終不能傷；道里懸遠，欲令安隱故。
>
> **\$（五）佛何不以好寶深經為信，而以蓮華小物為信**
>
> 問曰：何故不以好寶深經、若佛菩薩寶（言此寶諸天所不見，能出種種妙物如摩尼珠寶，故曰名佛寶）為信，而以蓮華？蓮華小物，何足為信？
>
> 答曰：
>
> **\$1、佛不須物，好寶深經佛自等有**
>
> 佛不須物，佛寶、天寶尚亦不須，何況人寶！以不須故不遣。亦以佛自等有，故不遣。深（129b）經亦爾。
>
> **\$2、諸經於佛則無甚深**
>
> 復次，諸經於佛則無甚深，甚深之稱出自凡人。凡人所疑，於佛無礙；凡人所難，佛皆易之。[^38]
>
> **\$3、華香清妙宜為供養**
>
> 復次，華香清妙，宜為供養；如人獻贈，必以異物。
>
> **\$\`263\`（六）何故以蓮華供養而不以餘物**
>
> 問曰：何故正[^39]以蓮華，不以餘物？
>
> 答曰：供養唯以華、香、幡蓋；華有二事：有色、有香。
>
> 問曰：餘華亦有香、有色，何故唯以蓮華供養？
>
> 答曰：
>
> **\$1、十方佛皆以華供養釋迦佛**
>
> 如《華手經》[^40]中說：十方佛皆以華供養釋迦文佛。
>
> **\$2、娑婆世界中無水生千葉金色蓮華故**
>
> 復次，蓮華有三種：一者人華，二者天華，三者菩薩華。[^41]人華，大蓮華十餘葉；天華，百葉；**菩薩華，千葉**。彼世界中多有金色光明千葉蓮華，娑婆世界中唯[^42]有化華千葉，無水生者，以是故遣。
>
> 是蓮華千葉金色，如上「舌相」[^43]中說。
>
> **\$（七）寶積佛何故令普明菩薩以華散釋迦佛上**
>
> 問曰：佛何以令普明以華散佛上？
>
> 答曰：供養法，華、香、幡蓋：幡蓋應上，乾香應燒，濕香應塗地，末香及華應散。
>
> 問曰：何以不供奉而已，而自散上？
>
> 答曰：手自[^44]供養是身業，軟言問訊是口業，能起身、口業是意業。是三業得功德牢固，與佛道作因緣。
>
> **\$三、釋「一心敬慎，娑婆世界中諸菩薩難及難勝」**
>
> 問曰：何以言「\^汝當一心敬慎，娑婆世界中諸菩薩難及難勝\^\^」？
>
> 答曰：
>
> **\$（一）釋「一心敬慎」**
>
> **\$1、一切諸賢聖皆一心敬慎**
>
> 佛、辟支佛、阿羅漢一切諸賢聖，皆一心敬慎。
>
> 魔若魔民，及內身結使，種種先世罪報皆是賊，近此諸賊故，應一心敬慎；譬如入賊中行，不自慎護，為賊所得。以是故言「\^一心敬慎，以遊彼界。\^\^」
>
> **\$2、一心敬慎是諸功德初門，是善人相**
>
> 復次，以人心多散，如狂如醉；一心敬慎，則是諸功德初門。攝心得禪，便得實智慧；得實智慧，便得解脫；得解脫，便得盡苦。如是事，皆從一心得。
>
> 如佛般涅槃後一百歲，有一比丘，名優[^45]波（129c）毱，得六神通阿羅漢，當爾時\`264\`世為閻浮提大導師。彼時有一比丘尼，年百二十歲，此比丘尼年小[^46]時見佛。
>
> 優波毱來入其舍，欲問佛容儀，先遣弟子。弟子語比丘尼：「\^我大師優波毱欲來見汝，問佛容儀。\^\^」
>
> 是時，比丘尼以鉢盛滿麻油，著戶扇下試之，知其威儀詳審[^47]以不？
>
> 優波毱入，徐排戶扇，麻油小棄。坐已，問比丘尼：「\^汝見佛不？容儀[^48]何似？為我說之！\^\^」[^49]
>
> 比丘尼答：「\^我爾時年小，見佛來入聚落，眾人言佛來，我亦隨眾人出，見光明便禮。頭上金釵墮地，在大闇林[^50]下，佛光明照之，幽隱皆見，即時得釵。我自是後，乃作比丘尼。\^\^」
>
> 優波毱更問：「\^佛在世時，比丘威儀禮法何如？\^\^」
>
> 答曰：「\^佛在時，六群比丘無羞無恥，最是弊惡；威儀法則勝汝今日。何以知之？六群比丘入戶不令油棄。此雖弊惡，知[^51]比丘儀法，行、住、坐、臥，不失法則；汝雖是六神通阿羅漢，不如彼也！\^\^」
>
> 優波毱聞是語，大自慚愧！
>
> 以是故言「\^一心敬慎\^\^」。一心敬慎，善人相也。
>
> **\$（二）釋「娑婆世界中諸菩薩難及難勝」**
>
> **\$1、菩薩大福德智慧力故難及難勝**
>
> **復次**，何以故言「\^一心敬慎，是菩薩難勝難及、難破、難近\^\^」？譬如大師子王，難勝難破；亦如白象王及龍王，如大火焰，皆難可近。
>
> 是菩薩大福德智慧力故，若人欲勝欲破，是不可得，正可自破，是故言「\^難近\^\^」。
>
> **\$2、何故獨言「娑婆世界中菩薩難近」**
>
> 問曰：一切大菩薩皆大功德，智慧利根，一切難近，何以獨言「\^娑婆世界中菩薩難近\^\^」？
>
> 答曰：
>
> **\$（1）他方菩薩或謂娑婆世界穢惡、菩薩身小而生輕慢，故佛告示「娑婆世界中菩薩難近」**
>
> 實如所言。但以多寶世界中菩薩遠來，見此世界不如，石沙穢惡，菩薩身小，一切眾事皆亦不如，必生輕慢，是故佛言：「\^一心敬慎，彼諸菩（130a）薩難近。\^\^」
>
> **\$（2）娑婆世界易得厭心，智慧根利故**
>
> **復次**，樂處生人多不勇猛，不聰明，少智慧。**如欝怛羅衛人，以大樂故，無出家、無受戒；諸天中亦爾**。
>
> 是娑婆世界中，是樂因緣少，有三惡道、老、病、死，土地自活法難，以是故，易得厭心。見老、病、死至，心大厭患；見貧窮人，知先世因緣所致，心生大厭。以是故智慧根利。
>
> \`265\`彼間菩薩，七寶世界，種種寶樹，心念飲食，應意即得，如是生厭心難，是故智慧不能大利。譬如利刀，著好飲食中，刀便生垢，飲食雖好而與刀不相宜；若以石磨之，脂灰[^52]瑩[^53]治，垢除刀利。
>
> 是菩薩亦如是，生雜世界中，利智難近。如人少小勤苦，多有所能，亦多有所堪；又如養馬不乘，則無所任[^54]。
>
> **\$（3）娑婆世界中菩薩多方便故難近**
>
> 復次，是娑婆世界中菩薩，多方便故難近，餘處不爾。如佛說：「\^我自憶念宿世，一日施人千命。度眾生故，雖諸功德、六波羅蜜一切佛事具足，而不作佛，恒以方便度脫眾生。\^\^」[^55]
>
> 以是事故，是娑婆世界中菩薩難近。
>
> **\$（陸）普明菩薩持千葉金色蓮華與無數菩薩及童男、童女，至釋迦佛所供養、問訊**
>
> **\$一、普明菩薩持千葉金色蓮華與無數菩薩及童男童女往釋迦佛所**
>
> \^【**經**】爾時，普明菩薩從寶積佛受千葉金色蓮花，與無數出家、在家菩薩，及諸童男、童女，俱共發引[^56]。\^\^
>
> 【**論**】
>
> **\$（一）普明菩薩大力神通故能來釋迦佛所，餘出家在家菩薩等依何力而來**
>
> 問曰：是普明菩薩大力神通故應能來，是出家、在家菩薩及童男、童女，云何自致[^57]？多寶世界最在東邊，道里悠遠，是**自用力**行？為**寶積佛力**？是**普明菩薩力**耶？為**釋迦牟尼佛力**？
>
> 答曰：盡是四種人力。是出家、居家菩薩，或是不退五通成就菩薩，四如意足好修，先世釋迦牟尼佛因緣，亦自用己力，亦是普明菩薩力。何以故？
>
> 是中**力勢薄者**，（130b）是**普明菩薩力故得來**。如轉輪聖王飛上天時，四種兵及諸宮觀、畜獸，一切皆飛；轉輪聖王功德大故，能令一切隨而飛從。
>
> 此亦如是，**力勢薄者，以普明菩薩力故皆亦得來**。
>
> **亦是寶積佛力，及釋迦牟尼光明照之**。
>
> 若**自無力**，**但釋迦牟尼佛光明照之，亦應能來**，何況有三！
>
> **\$（二）普明菩薩何不獨來而多隨從**
>
> 問曰：是普明菩薩何不獨來而多將眾人？
>
> 答曰：
>
> **\$\`266\`1、翼從所宜故**
>
> 翼從[^58]所宜故。譬如國王出時，必有營從。
>
> **\$2、諸隨從與普明菩薩及釋迦佛有緣故**
>
> 復次，是普明菩薩及釋迦牟尼佛因緣人故。所以者何？彼大眾中二眾共來，是故知有因緣者來，無因緣者住。
>
> **\$（三）普明菩薩何以故與諸在家、出家、童男、童女俱來**
>
> 問曰：是菩薩何以故與諸在[^59]家、出家，童男、童女俱來？
>
> 答曰：佛弟子七眾：比丘、比丘尼、學戒尼、沙彌、沙彌尼、優婆塞、優婆夷。
>
> 優婆塞、優婆夷是居家，餘五眾是出家。
>
> 出家、在家中更有二種：若大、若小。小者，童男、童女；餘者為大。
>
> **\$（四）大人能來，童男童女何以能來**
>
> 問曰：大者應行，小者何以能來？
>
> 答曰：
>
> **\$1、在功德，不在大小**
>
> 在功德，不在大小。若失功德利，行不善法，雖老而小；若有功德利，行善法，雖小而大。
>
> **\$2、小者遠來，人見則歎；亦顯佛法普被不擇大小貴賤**
>
> 復次，此[^60]小者遠來，人見則歎：小而能爾，為法遠來！
>
> 亦顯佛法小大皆得奉行。外道法中，婆羅門得行其法，非婆羅門不得行；佛法無大、無小，無內、無外，一切皆得修行。譬如服藥，以除病為主，不擇貴賤大小。[^61]
>
> **\$二、往釋迦佛所途中，亦供養東方諸佛**
>
> \^【**經**】皆供養、恭敬、尊重、讚歎東方諸佛。\^\^
>
> 【**論**】
>
> **\$（一）東方諸佛甚多，何時當訖而得至釋迦佛所**
>
> 問曰：若皆供養東方諸佛，諸佛甚多，何時當訖[^62]，得來此間？
>
> 答曰：是諸菩薩非作人、天法供養，自行菩薩供養法。
>
> 菩薩供養法，身入禪定，其身直進，從其身邊出無量身，化作種（130c）種供養之物，滿諸佛世界。[^63]譬如龍王行時，從身出水，普雨天下。
>
> **\$（二）應至釋迦佛所，何以中途供養諸佛**
>
> 問曰：此諸菩薩欲詣釋迦牟尼佛，何以中道供養諸佛？
>
> 答曰：
>
> **\$\`267\`1、諸佛第一福田，供養得大果報故**
>
> 諸佛第一福田，若供養者得大果報。譬如人廣修田業，為多得穀故。
>
> 諸菩薩見諸佛供養，得佛果報，是故供養。
>
> **\$2、菩薩常敬重於佛，知恩故廣供養**
>
> 復次，菩薩常敬重於佛，如人敬重父母。諸菩薩蒙佛說法，得種種三昧、種種陀羅尼、種種神力，知恩故廣供養。
>
> 如《法華經》[^64]中，藥王菩薩從佛得一切變現色身三昧，作是思惟：「\^我當云何供養佛及法華三昧？\^\^」即時飛到天上，以三昧力，雨七寶、華、香、幡蓋，供養於佛。出三昧已，意猶不足。於千二百歲，服食眾香，飲諸香油，然後以天白疊纏身而燒，自作誓言：「\^使我身光明，照八十恒河沙等佛世界！\^\^」是八十恒河沙等世界中諸佛讚言：「\^善哉！善哉！善男子！以身供養，是為第一！勝以國城[^65]妻子供養百千萬倍，不可以譬喻為比。\^\^」於千二百歲，身然不滅。[^66]
>
> **\$3、若供養佛，惡事皆滅，善根增長，常得供養報，久後得作佛**
>
> 復次，是供養佛，得無量名聞福德利益，諸不善事皆悉滅除，諸善根得增長，今世、後世常得供養報，久後得作佛。
>
> 如是供養佛，得種種無量利。以是故，諸菩薩供養佛。
>
> **\$三、持華香等供養具至釋迦佛所，頭面禮足，一面立**
>
> \^【**經**】持諸華、香、瓔珞、末香、澤香、燒香、塗香、衣服、幢蓋，向釋迦牟尼佛所。到已，頭面禮佛足，一面立。\^\^
>
> 【**論**】
>
> **\$（一）釋「頭面禮足」**
>
> 問曰：應言「禮」，何以名「頭面禮足」？
>
> 答曰：人身中第一貴者頭，五情所著而最在上故；足第一賤，履不淨處，最在下故。
>
> 是故以所貴禮所賤，貴重供養故。
>
> 復次，有（131a）下、中、上禮：下者揖，中者跪，上者稽首；頭面禮足，是上供養。以是故佛《毘尼》中，下坐比丘兩手捉上坐兩足，以頭面禮[^67]。
>
> **\$（二）釋「一面立」**
>
> 問曰：四種身儀：若坐、若立、若行、若臥，何以故一面立？
>
> 答曰：
>
> **\$1、恭敬供養法故立**
>
> 為來故不應行，為恭敬供養故不應臥，此事易明，何足問耶？應問「或坐、或立」。
>
> \`268\`坐者，於供養不重；**立者**，**恭敬供養法**。
>
> **\$2、出家五眾弟子身心屬佛故立，唯得道阿羅漢所作已辦故聽坐**
>
> 復次，佛法中，
>
> **\$（1）外道出家及一切白衣皆坐**
>
> 諸**外道出家**及**一切白衣**，來到佛所皆坐。**外道**他法輕佛，故坐；**白衣**如客，是故坐。
>
> **\$（2）出家五眾弟子，身心屬佛故立，唯得道阿羅漢所作已辦故聽坐**
>
> **一切五眾**[^68]**身、心屬佛，是故立**。
>
> 若得道諸阿羅漢，如舍利弗、目連、須菩提等，所作已辦，是故聽坐；
>
> 餘雖得三道，亦不聽坐，大事未辦，結賊未破故。譬如王臣，大有功勳故得坐。
>
> **\$3、菩薩遠來供養故立**
>
> 是諸菩薩中，雖有白衣，以從遠來供養佛，故立。
>
> **\$四、普明菩薩等向釋迦佛問訊，又以千葉金色蓮華供養世尊**
>
> \^【**經**】白佛言：「寶積如來致問世尊：少惱、少患、興居輕利，氣力安樂不？」又以此千葉金色蓮華，供養世尊。\^\^
>
> 【**論**】
>
> **\$（一）寶積佛一切智，何以問訊釋迦佛**
>
> 問曰：寶積佛一切智，何以方[^69]問訊釋迦牟尼佛\^少惱、少患，興居輕利，氣力安樂不？\^\^
>
> 答曰：
>
> **\$1、諸佛法爾，知而故問**
>
> 諸佛法爾，知而故問。如毘尼[^70]中，達貳迦比丘作赤色瓦窟，佛見已知而[^71]問：「\^阿難！此作何物？\^\^」阿難白佛：「\^是陶家子出家，字達貳迦，作小草舍，常為放牛人所壞，三作三破，是故作此瓦舍。\^\^」佛語阿難：「\^破此瓦窟！何以故？外道輩當言：佛大師在時，漏處法出！\^\^」如是等，處處知而故問。[^72]
>
> **\$2、佛受人法，隨世界法故問訊**
>
> 復次，佛雖一切智，隨世界法，世人問訊，佛亦問訊，佛人中生，受人法，寒熱、生死與人等，問訊法亦應等。
>
> **\$3、佛等力故應相問訊**
>
> 復次，世界中大貴、大賤不應相問訊；佛等（131b）力[^73]故，應相問訊。
>
> **\$4、若不問訊，人謂輕慢故；又欲示佛智慧、神力平等無異故**

復次，是多寶世界清淨莊嚴，佛身色像光明亦大，若不問訊，人謂輕慢。

又復欲示佛世界身色光明，種種雖勝，智慧、神力俱等無異[^74]，是故問訊。

> **\$\`269\`（二）釋「少惱、少患、興居輕利，氣力安樂不」**
>
> **\$1、釋「少惱、少患」**
>
> **\$（1）何故問「少病、少惱不」**
>
> 問曰：何以問「\^少病、少惱不\^\^」？
>
> 答曰：有二種病：一者、外因緣病，二者、內因緣病。
>
> **外**者，寒熱、飢渴、兵刃、刀杖，墜落、塠壓[^75]，如是等種種外患，名為**惱**。
>
> **內**者，飲食不節，臥起無常，四百四病，如是等種種，名為內**病**。
>
> 如此二病，有身皆苦，是故問：「\^少惱、少患不？\^\^」
>
> **\$（2）何故不問「無惱、無病」而問「少惱、少患」**
>
> 問曰：何以不問「\^無惱、無病\^\^」，而問「\^少惱、少患\^\^」？
>
> 答曰：聖人實知「身為苦本，無不病時」。何以故？是四大合而為身，地、水、火、風，性不相宜，各各相害。譬如疽[^76]瘡，無不痛時，若以藥塗，可得少差而不可[^77]愈；人身亦如是，常病常治，治故得活，不治則死。以是故，不得問「\^無惱、無病\^\^」。
>
> 外患，常有風、雨、寒、熱為惱故[^78]。復有身四威[^79]儀：坐、臥、行、住，久坐則極惱，久臥、久住、久行皆惱。以是故問「\^少惱、少患\^\^」。
>
> **\$2、釋「興居輕利」**
>
> 問曰：問「少惱、少患」則足，何以復言「\^興居[^80]輕利[^81]\^\^」？
>
> 答曰：人雖病差，未得平復，以是故問「\^興居輕利\^\^」。
>
> **\$3、釋「氣力安樂」**
>
> 問曰：何以故言「\^氣力[^82]安樂不\^\^」？
>
> 答曰：有人病差，雖能行步坐起，氣力未足，不能造事施為、携輕舉重，故問「氣力」。
>
> 有人雖病得差，能舉重携輕，而未受安樂，是故問：「\^安樂不？\^\^」
>
> 問曰：若無病有力，何以未受安樂？
>
> 答曰：有人貧窮、恐怖、憂愁，不得安樂，以是故問：「得安樂不？」
>
> **\$4、總說「少惱、少患、興居輕利，氣力安樂不」**
>
> **復次**，有二種問訊法：問訊身，問訊心。
>
> 若言「\^少惱、少病[^83]，興居輕利，及氣力\^\^」，是**問訊身**。
>
> \`270\`若言「\^安樂不\^\^」，是**問**（131c）**訊心**。
>
> 種種內、外諸病，名為**身病**；
>
> 婬欲、瞋恚、嫉妬、慳貪、憂愁、怖畏等種種煩惱，九十八結，五百纏，種種欲願等，名為**心病**。
>
> 是一一[^84]病問訊故，言「\^少惱、少病，興居輕利，氣力安樂不\^\^」。
>
> **\$5、云何如人法問訊佛**
>
> 問曰：人問訊則應爾，諸天尚不應如此問訊，何況於佛？
>
> 答曰：佛身二種：一、神通變化身，二、父母生身。[^85]
>
> 父母生身，受人法故，不如天，是故**應如人法問訊**。
>
> **\$6、一切賢聖不貪身、不惜壽，何用問訊**
>
> 問曰：一切賢聖，心無所著，不貪身，不惜壽，不惡[^86]死，不悅生，若如是者，何用問訊？
>
> 答曰：隨世界法故，受人法問訊。遣問訊，亦以人法。
>
> **\$（三）釋「千葉金色蓮華」**
>
> 「\^千葉金色蓮華\^\^」，如上說[^87]。
>
> **\$（柒）釋迦如來受金色蓮華已，復散華供養東方恒河沙等世界諸佛**
>
> \^【**經**】爾時，釋迦牟尼佛受是千葉金色蓮華已，散東方[^88]恒河沙等世界中佛。\^\^
>
> 【**論**】
>
> **\$※ 佛無優劣，釋迦佛何故向東方諸佛散華供養**[^89]
>
> 問曰：佛無勝如[^90]，今何以故向東方諸佛散華供養？
>
> 如佛初得道時，自念：「人無所尊，則事業不成，今十方天地誰可尊事者？我欲師而事之！」是時，梵天王等諸天白佛：「\^佛為無上，無過佛者。\^\^」佛亦自以天眼觀三世十方天地中無勝佛者，心自念言：「\^我行摩訶般若波羅蜜，今自致作佛，是我所尊，即是我師，我當恭敬供養尊事是法。\^\^[^91]」
>
> 譬如有樹名為好堅，是樹在地中百歲，枝葉具足，一日出生高百丈，是樹出已，\`271\`欲求大樹以蔭其身。是時林中有神，語好堅樹言：「\^世中無大汝者，諸樹皆當在汝蔭中。\^\^」
>
> 佛亦如是，無量阿僧祇劫，在菩薩地中生，一日於菩提樹下金剛座處坐，實知一切諸法相，得成佛道。是時自念：「\^誰可尊事以為師者，我當承事恭敬供（132a）養。\^\^」時，梵天王等諸天白佛言：「\^佛為無上，無過佛者。\^\^」
>
> 今何以故復供養東方諸佛？
>
> 答曰：
>
> **\$一、佛雖不求果而行等供養**
>
> 佛雖無上，三世十方天地中無過佛者，而行供養。供養有上、中、下：
>
> 下於己者而供養之，是**下供養**；供養勝己，是**上供養**；供養與己等者，是**中供養**。
>
> 諸佛供養，是**中供養**。
>
> 如大愛道比丘尼，與五百阿羅漢比丘尼等，一日中一時入涅槃。是時，諸得三道優婆塞，舉五百床；四天王舉佛乳母大愛道床；佛自在前擎香爐燒香供養。佛語比丘：「\^汝等助我供養乳母身。\^\^」爾時，諸阿羅漢比丘，各各以神足力，到摩梨山上，取牛頭栴檀香薪，助佛作𧂐[^92]，是為**下供養**。[^93]
>
> 以是故，雖不求果而行等供養。
>
> **\$二、餘人不知佛德，唯佛一切智能供養一切智**
>
> 復次，唯佛應供養佛，餘人不知佛德。如偈說：「\^智人能敬智，智論則智喜；智人能知智，如蛇知蛇足！\^\^」以是故，諸佛一切智，能供養一切智。
>
> **\$三、十方佛世世勸助釋迦佛，釋迦佛知恩重故供養**
>
> 復次，是十方佛世世勸助釋迦牟尼佛。
>
> 如七住菩薩，觀諸法空無所有，不生不滅。如是觀已，於一切世界中心不著，欲放捨六波羅蜜入涅槃。譬如人夢中作筏，渡大河水，手足疲勞，生患厭想。在中流中夢覺已，自念言：「\^何許有河而可渡者？\^\^」是時，勤心都放。菩薩亦如是，立七住中，得無生法忍，心行皆止，欲入涅槃。
>
> 爾時，十方諸佛皆放光明，照菩薩身，以右手摩其頭，語言：「\^善男子！勿生此心！汝當念汝本願，欲度眾生。「汝雖知空，眾生不解，汝當集諸功德，教化眾生，共[^94]入涅槃！（132b）「汝未得金色身、三十二相、八十種隨形好、[^95]無量光明、三十二業。「汝今始得一無生法門，莫便大喜！\^\^」
>
> 是時，菩薩聞諸佛教誨，還生本心行六波羅蜜以度眾生。[^96]
>
> \`272\`如是等初得佛道時，得是佐助。
>
> 又佛初得道時，心自思惟：「\^是法甚深，眾生愚蒙薄福，我亦五惡世生，今[^97]當云何？\^\^」念已，我當於一法中作三分，分為三乘以度眾生。作是思惟時，十方諸佛皆現光明，讚言：「\^善哉！善哉！我等亦在五惡世中，分一法作三分以度眾生。\^\^」[^98]是時，佛聞十方諸佛語聲，即大歡喜，稱言：「\^南無佛！\^\^」
>
> 如是十方佛處處勸助為作大利，知恩重故，以華供養十方佛。
>
> **\$四、佛供養佛，施者、受者二俱清淨，其福最大**
>
> 最上福德，無過此德。何以故？是華寶積佛功德力所生，非是水生華。普明是十住法身菩薩，送此華來，上釋迦牟尼佛。**釋迦牟尼佛知十方佛是第一福田，故以供養，是福倍多**。何以故？**佛自供養佛故**。佛法中有四種布施：一、施者清淨，受者不淨；二、施者不淨，受者清淨；三、施者清淨，受者亦淨；四、施者不淨，受者不淨。[^99]今施東方諸佛，是為二俱清淨，是福最大。
>
> 以是故，佛自供養十方佛。
>
> **\$※ 因論生論：一切聖人不受報果，云何言施福最大**
>
> 問曰：一切聖人不受報果，後更不生，云何言是施福最大？
>
> 答曰：
>
> **\$（一）福雖無人受，其相自大；若有人受者，其報無量**
>
> 是福雖無人受，其相自大；若有人受者，其報無量。諸聖人知有為法皆無常、空故，捨入涅槃，是福亦捨；[^100]譬如燒金丸，雖眼見其好，不可以手觸，燒人手故。
>
> **\$（二）佛捨放身故，雖有大福，亦不受報**
>
> 復次，如人有瘡，則須藥塗；若無瘡者，藥無所施。
>
> 人有身亦如是，常為飢、渴、寒、熱所逼，亦如瘡發；以衣被、（132c）飲食，溫煖將[^101]適[^102]，如藥塗瘡。如愚癡人，為貪藥故，不用除[^103]瘡；若其無瘡，藥亦無用。
>
> 諸佛以身為瘡，捨放身瘡故，亦不受報藥。
>
> 以是故，雖有大福，亦不受報。
>
> **\$（捌）釋迦佛所散蓮華，滿東方如恒河沙等諸佛世界**
>
> \`273\`\^【**經**】所散蓮華，滿東方如恒河沙等諸佛世界。\^\^
>
> 【**論**】
>
> **\$※ 所散華少，云何能滿諸佛世界**
>
> 問曰：華少而世界多，云何滿？
>
> 答曰：
>
> **\$一、佛神通力故**
>
> 佛神通力故，如上八種自恣變化法：
>
> 大能令小，小能令大，輕能令重，重能令輕，自在無礙，隨意所到，能動大地，所願能辦。
>
> 諸大聖人皆得是八種自在，是故佛能以小[^104]華滿東方如恒河沙等世界。
>
> **\$二、以示眾生未來福報多故**
>
> 又復以示眾生未來福報，如此少華，滿東方世界。
>
> **\$三、示植福於佛田中，果報無量**
>
> 又勸東方菩薩，言殖[^105]福於佛田中，所得果報，亦如此華彌滿無量土；汝雖遠來，應當歡喜，遇此大福田，果報無量！
>
> **\$（玖）佛所散華，一一華上皆有菩薩結加趺坐說六度，聞者皆得無上菩提**
>
> \^【**經**】一一華上皆有菩薩，結加[^106]趺坐，說六波羅蜜；聞此法者，畢[^107]至阿耨多羅三藐三菩提。\^\^
>
> 【**論**】
>
> **\$一、釋「一一華上皆有菩薩，結加趺坐」**
>
> 問曰：上佛以舌相光明化作千葉寶華，一一華上皆有坐佛[^108]；今何以故一一華上皆有坐菩薩？
>
> 答曰：上是佛所化華，故有坐佛；此是普明菩薩所供養華，是故有坐菩薩。
>
> **復次**，上諸眾生應見坐佛得度，今此眾生應見坐菩薩得度。
>
> **\$二、釋「結加趺坐，說六波羅蜜；聞此法者，畢至阿耨多羅三藐三菩提」**
>
> 「\^結加趺坐，說六波羅蜜；聞此法者，畢[^109]至阿耨多羅三藐三菩提\^\^」，如先說。[^110]
>
> **\$（拾）餘諸菩薩及童男、童女亦各各以善根福德力故，得供養釋迦如來**
>
> \^【**經**】諸出家、在家菩薩，及諸童男、童女，頭面禮釋迦牟尼佛足，各以供養具，供養恭敬，尊重讚歎釋迦牟尼佛。
>
> 是諸出家、在家菩薩，及諸童男、童女，各各以善根福德力故，得供養（133a）\`274\`釋迦牟尼佛[^111]多陀阿伽度、阿羅呵、三藐三佛陀。\^\^
>
> 【**論**】
>
> **\$※ 如來十號**[^112]
>
> 如說偈：
>
> **\$一、如來**[^113]
>
> 諸聖所來道，佛亦如是來；實相及所去，佛亦爾無異；
>
> 諸聖如實語，佛亦如實說：以是故名佛，多陀阿伽度。
>
> **\$二、應供**[^114]
>
> 忍鎧心堅固，精進弓力強，智慧利勁箭[^115]，破憍慢諸賊。
>
> 應受天世人，一切諸供養，以是故名佛，以為阿羅訶。
>
> **\$三、正遍知**[^116]
>
> 正知苦實相，亦實知苦集，知苦滅實相，亦知苦滅道。
>
> 真正解四諦，定實不可變，是故十方中，號三藐三佛。
>
> **\$四、明行足**[^117]
>
> 得微妙三明，清淨行亦具，是故號世尊，鞞闍遮羅那。
>
> **\$五、善逝**[^118]
>
> 解知一切法，自得妙道去，或時方便說，愍念一切故。
>
> 滅除老病死，令到安隱處，以是故名佛，以為修伽陀。
>
> **\$六、世間解**[^119]
>
> 知世所從來，亦知世滅道，以是故名佛，為路迦鞞陀。
>
> **\$七、無上士**[^120]
>
> 禪戒智等眼，無及況出上[^121]，以是故名佛，為阿耨多羅。
>
> **\$八、調御丈夫**[^122]

大悲度眾生，軟善教調御，以是故名佛，富樓沙曇藐。

> **\$九、天人師**[^123]
>
> 智慧無煩惱，說最上解脫，以是故名佛，提婆摩㝹舍。（133b）
>
> **\$\`275\`十、佛**[^124]
>
> 三世動不動，盡及不盡法，道樹下悉知，是故名為佛。

**\$貳、餘方諸佛世界眾亦皆來至釋迦佛所**

\^【**經**】**南方**度如恒河沙等諸佛世界，其土[^125]最在邊，世界名離一切憂，佛號無憂德，菩薩名離憂。

> **西方**度如恒河沙等諸佛世界，其世界最在邊，世界名滅惡，佛號寶山，菩薩名儀意。
>
> **北方**度如恒河沙等諸佛世界，其世界最在邊，世界名勝，佛號勝王，菩薩名得勝。
>
> **下方**度如恒河沙等諸佛世界，其世界最在邊，世界名善，佛號善德，菩薩名華上。
>
> **上方**度如恒河沙等諸佛世界，其世界最在邊，世界名喜[^126]，佛號喜德，菩薩名得喜。如是一切，皆如東方。\^\^[^127]

【**論**】

> **\$（壹）「方」不可得，云何言十方佛菩薩來**
>
> 問曰：如佛法中，實無諸方名，何以故？諸五眾、十二入、十八界中所不攝，[^128]四法藏[^129]中亦無。說方是實法，因緣求亦不可得，今何以故此中說十方諸佛、十方菩薩來？
>
> 答曰：隨世俗法所傳故說「方」，求「方」實不可得。
>
> **\$（貳）論「有方、無方」**
>
> 問曰：何以言無方？汝四法藏中不說，我六法藏中說。[^130]汝眾、入、界中不攝，我陀\`276\`羅驃[^131]中攝。**是「方」法，常相故，有相故，亦有亦常**。如經中說：「\^日出處是東方，日沒處是西方，日行處是南方，日不行處是北方。\^\^」日有三分合：若前合，若今合，若後合。隨方日分，初合是東方，南方、西方亦如是。日不行處是無分。彼間、此間，彼此[^132]是「方相」；若無「方」，無彼此，彼此是「方相」而非「方」。
>
> 答曰：不然！須彌山在四域之中，日繞須彌，照四天下：欝怛羅越日中，是弗婆提日出，於弗婆提人是東方；弗婆提日中，是閻浮提日出，（133c）於閻浮提人是東方。[^133]是實無初，何以故？一切方皆東方，皆南方，皆西方，皆北方。汝言「\^日出處是東方，日行處是南方，日沒處是西方，日不行處是北方\^\^」，是事不然！
>
> **復次**，有處日不合，是為非「方」，無「方相」故。
>
> 問曰：我說一國中「方相」，汝以四國為難，以是故，東方非無初。
>
> 答曰：若一國中，日與東方合是為有邊，有邊故無常，無常故是不遍。
>
> 以是故，**「方」但有名而無實**。

**\$參、佛化三千大千世界皆悉為寶，猶如華積世界等大莊嚴**

> **\$（壹）三千大千世界變成為寶，皆悉莊嚴**
>
> \^【**經**】爾時，是三千大千世界，變[^134]成為寶，華遍覆地，懸繒[^135]幡蓋，香樹、華樹，皆悉莊嚴。\^\^
>
> 【**論**】
>
> **\$一、是誰神力令地為寶，又以何故莊嚴此世界**
>
> 問曰：此誰神力令地為寶？
>
> 答曰：
>
> **\$（一）是佛神力變化所為**
>
> 是佛無量神力變化所為。有人呪術、幻法，及諸鬼神、龍王、諸天等能變化少物；令三千大千世界皆為珍寶，餘人及梵天王皆所不能。
>
> **\$（二）何故莊嚴此世界**
>
> 佛入四禪中十四變化心[^136]，能令三千大千世界華香樹木，一切土地皆悉莊嚴；一切眾生皆悉和同，心轉為善。何以故？
>
> **\$\`277\`1、為說般若波羅蜜故**
>
> 莊嚴此世界，為說般若波羅蜜故。
>
> **\$2、為遠客來故**
>
> 亦為十方諸菩薩客來，及諸天世人故莊嚴。
>
> 如人請貴客，若一家請則莊嚴一家，一國主則莊嚴一國，轉輪聖王則莊嚴四天下，梵天王則莊嚴三千大千世界。
>
> 佛為十方無量恒河沙等諸世界[^137]中主，是諸他方菩薩及諸天世人**客來**故。
>
> **\$3、令眾人見此莊嚴而生大心，展轉增長得成正覺**
>
> 亦為此彼眾人見此變化莊嚴，則生大心，生清淨歡喜心，從大心發大業，從大業得大報，受大報時更生大心，如是展轉增長[^138]，得成阿耨多羅三藐三菩提。
>
> 以是故，變此世界皆悉為寶。
>
> **\$二、釋「寶」**[^139]
>
> **\$（一）寶之類別**
>
> 云何名寶？
>
> **\$1、四種寶**
>
> 寶有四種：金、銀、（134a）毘琉璃、頗梨。
>
> **\$2、七種寶**
>
> 更有七種寶：金、銀、毘琉璃、頗梨、車𤦲、馬瑙、赤真珠（此珠極貴非是珊瑚）。
>
> **\$3、十種寶**
>
> 更復有寶：摩羅伽陀（此珠金翅鳥口邊出，綠色，能辟一切毒）、因陀尼羅（天青[^140]珠）、摩訶尼囉[^141]（大青珠）、鉢摩羅伽（赤光珠）、越闍（金剛）、龍珠、如意珠、玉[^142]貝、珊瑚、琥珀等種種名為寶。
>
> **\$4、三種寶：人寶、天寶、菩薩寶**
>
> 是寶有三種：有人寶、天寶、菩薩寶。
>
> **人寶**力少，唯有清淨光色，除毒、除鬼、除闇，亦除飢、渴、寒、熱種種苦事。
>
> **天寶**亦大、亦勝，常隨逐天身，可使令，可共語，輕而不重。
>
> **菩薩寶**勝於天寶，能兼有人寶、天寶事；又能令一切眾生知死此生彼因緣本末，譬如明鏡見其面像。
>
> 復次，菩薩寶勝[^143]，能出種種法音；若為首飾寶冠，則雨十方無量世界諸佛上，幢幡、華蓋種種供養之具以供養佛。又雨衣被、臥具、生活之物，種種眾事，隨眾生所須皆悉雨之給施眾生；如是等種種眾寶，以除眾生貧窮苦厄。
>
> **\$\`278\`（二）寶之出處**
>
> 問曰：是諸珍寶從何處出？
>
> 答曰：**金**出山石沙赤銅中，**真珠**出魚腹中、竹中、蛇腦中，**龍珠**出龍腦中，**珊瑚**出海中石樹，**生**[^144]**貝**出虫甲中，**銀**出燒石，餘**琉璃、頗梨**等皆出山窟中。**如意珠**出自佛舍利[^145]；若法沒盡時，諸舍利皆變為如意珠；譬如過千歲氷，化為頗梨珠。如是等諸寶，是人中常寶。
>
> **佛所莊嚴一切世界**，是最殊勝，諸天所不能得，何以故？是**從大功德所生**。
>
> **\$三、釋「華香、幡蓋」**
>
> 種種\^華、幡\^\^，如先說。[^146]
>
> **\$四、釋「香樹」**
>
> \^香樹\^\^者，名阿伽樓（蜜香樹）、多伽樓（木香樹）、栴檀，如是等種種香樹。
>
> **\$五、釋「華樹」**
>
> \^華樹\^\^名占匍[^147]（黃華樹）、阿輸迦（無憂花樹）、婆呵迦羅（赤華樹），如是等種種華樹。
>
> **\$（貳）佛所化世界如華積世界、普華世界，妙德等大菩薩皆在彼住**
>
> \^【**經**】譬如華積世界、普華世界，妙德菩薩[^148]、善（134b）住意菩薩，及餘大威神諸菩薩，皆在彼住。\^\^
>
> 【**論**】
>
> **\$一、何以言「譬如華積世界」**
>
> 問曰：何以言「譬如華積世界」？
>
> 答曰：
>
> **\$（一）由有淨華故作此喻**
>
> 彼世界常有淨華，此世界變化一時，故以喻也。譬喻法，以小喻大。如人面好，譬如滿月。
>
> **\$※ 何故以「普華世界」為喻**
>
> 問曰：更有十方諸清淨世界，如阿彌陀佛安樂世界等，何以故但以**普華世界為喻**？
>
> 答曰：阿彌陀佛世界，不如華積世界。何以故？法積比丘[^149]，佛雖將至十方觀清淨世界[^150]，功德力薄，不能得見上妙清淨世界，以是故，世界不如。[^151]
>
> **\$（二）所化世界相似故**
>
> 復次，當佛變化此世界時，正與華積世界相似。以是故言「\^譬如華積世界\^\^」。
>
> **\$\`279\`二、更有餘大菩薩，何故但言文殊、善住意菩薩在彼中住**
>
> 問曰：更有餘大菩薩，如毘摩羅詰[^152]、觀世音、遍吉菩薩等，何以不言此諸菩薩在彼住，而但言文殊尸利、善住意菩薩？
>
> 答曰：是遍吉菩薩，一一毛孔常出諸佛世界及諸佛菩薩，遍滿十方以化眾生，無適住處。[^153]文殊尸利分身變化入五道中，或作聲聞，或作緣覺，或作佛身，如《首楞嚴三昧經》中說「\^文殊師[^154]利菩薩，過去世作龍種尊佛\^\^」[^155]，「\^七十二億世作辟支迦佛\^\^」[^156]是可言可說。遍吉菩薩不可量、不可說，住處不可知；若住，應在一切世界中住，是故不說。
>
> 復次，「\^及諸大威神菩薩\^\^」者，亦應總說遍吉等諸大菩薩。

**\$肆、佛知一切世界眾來集，欲說般若波羅蜜**

\^【**經**】爾時，佛知一切世界，若天世界，若魔世界，若梵世界；若沙門、若婆羅門及天，若揵闥婆、人、阿修羅等，及諸菩薩摩訶薩紹尊位者一切[^157]皆集。\^\^

【**論**】

> **\$（壹）十方世界眾生來在會中**
>
> **\$一、一切十方眾生能否盡來會中**
>
> 問曰：佛神力無量，一切十方眾生，若盡來在會者，一切世界應空；若不來者，佛無量神力有所不能！
>
> 答曰：不（134c）應盡來，何以故？
>
> **\$（一）若盡來者，便為有邊**
>
> 諸佛世界無邊無量，若盡來者，便為有邊。
>
> **\$（二）諸佛同說般若，眾生不必盡來**
>
> 又復十方各各有佛，亦說般若波羅蜜，如彼《般若波羅蜜》四十三品中，「\^十方面各千佛現，皆說般若波羅蜜\^\^」[^158]。以是故不應盡來。
>
> **\$二、若十方諸佛皆說般若，十方諸菩薩何須遠來聞法**
>
> 問曰：若有十方諸佛，皆說般若波羅蜜，十方諸菩薩何以故來？
>
> 答曰：
>
> **\$（一）與釋迦佛有因緣故**
>
> 如「普明菩薩來章」[^159]中已說，與釋迦牟尼佛因緣故來。
>
> **\$（二）諸菩薩本願，若有說般若處必當聽受供養，亦以示眾生故**
>
> 復次，是諸菩薩本願故，若有說般若波羅蜜處，我當聽受、供養，是以遠來。欲以身力積功德故；亦以示諸眾生，我從遠來供養法故，云何汝在此世界而不供養？
>
> **\$\`280\`三、佛於法不著，何故現神力令眾生來集**
>
> 問曰：佛於法不著，何以故七[^160]現神力而令眾生大集？
>
> 答曰：是般若波羅蜜甚深，難知難解，不可思議，是故廣集諸大菩薩，令新發意者心得信樂。[^161]譬如小人所語不為人信，貴重大人人必信受。
>
> **\$（貳）釋「天世界、魔世界、梵世界」**
>
> **\$一、天世界**
>
> 問曰：何以故言「\^若天世界，若魔世界，若梵世界\^\^」？但應言「天世界、人世界」則足，何以故？十號中言「天、人師」、以是故應言「天、人」而已。
>
> 答曰：諸天有天眼、天耳，利根智慧多，自知來，以是故言「\^天世界\^\^」。
>
> **\$二、魔世界（何故別說「魔」）**
>
> 問曰：若天世界已攝魔、梵，何以故別說「若魔、若梵」？
>
> 答曰：
>
> **\$（一）天中有三大主，魔王為六欲天主，又常來擾佛故別說**
>
> 天中有三大[^162]主：**釋提婆那民**，二處天主[^163]；**魔王**，六欲天主；梵世界中，**大梵天王**為主。
>
> **\$※ 何故不說夜摩天、兜率陀天、化樂天主**
>
> 問曰：如夜魔[^164]天、兜率陀天、化樂天皆有主，何以但有三主？
>
> 答曰：**釋提婆那民**依地住，佛亦在[^165]地住，常來佛所，大有[^166]名稱，人多識故。
>
> **魔王**常來嬈佛，又是一切欲界中主；**夜摩天、兜率陀天、化樂天，皆屬魔王。**
>
> **\$（二）一切欲界魔為主故別說**
>
> 復次，天世界，則三界天皆攝是天中；**一切欲界，魔為**（135a）**主**，是故別說。
>
> **\$（三）魔常嬈佛，今來聽般若，餘人增益信故別說**
>
> 復次，魔常嬈[^167]佛，今來聽般若波羅蜜，餘人增益信故。
>
> **\$三、梵世界（色界天有多種，何故但言梵世界）**
>
> 問曰：色界中大有天，何以但言「\^梵世界集\^\^」？
>
> 答曰：
>
> **\$（一）梵世界有四識，易聞法故**
>
> 上諸天無覺觀，不喜散心，又難聞故。梵世界有四識[^168]，易聞故。又梵世界近故。
>
> **\$（二）言梵世界，已總說色界諸天**
>
> 復次，梵名離欲清淨，今言梵世界，已總說色界諸天。
>
> **\$\`281\`（三）諸天自念從梵王生故**
>
> 復次，餘天未有人民，劫初生時，梵天王獨在梵宮寂漠[^169]無人，其心不悅而自生念：「\^此間何以不生人民？\^\^」是時光音天命盡者，應念來生。梵王便自生念：「\^此諸天先無，隨我念故生，我能生此諸天。\^\^」諸天是時亦各自念：「\^我從梵王生，梵王是我父也。\^\^」[^170]以是故，但說「\^梵世界\^\^」。
>
> **\$（四）二禪、三禪、四禪天於欲界見佛聽法，皆在梵世界中取眼識、耳識、身識故**
>
> **復次**，二禪、三禪、四禪天，於欲界見佛聽法，若勸助菩薩，眼識、耳識、身識皆在梵世界中取。以是故，別說「\^梵世界\^\^」。[^171]
>
> **\$（參）釋「沙門、婆羅門」**
>
> 問曰：何以故獨說「\^諸沙門、婆羅門\^\^」，不說國王及長者諸餘人眾？
>
> 答曰：智慧人有二分：沙門、婆羅門。出家名**沙門**，在家名**婆羅門**。餘人心存世樂，是故不說。
>
> **婆羅門**多學智慧求福，**出家人**一切求道，是故但說沙門、婆羅門。
>
> 在家中七世清淨，生滿六歲皆受戒，名婆羅門。
>
> 是沙門、婆羅門中，有道德智慧，以是故說。
>
> **\$（肆）釋「天」（復說「天」之理由）**
>
> 問曰：先已說天世界，今何以復說「天」？
>
> 答曰：天世界是四天王、忉利天，魔是他化自在天，梵是色界。
>
> **今說**「**天**」**，是欲界中夜摩、兜率陀、化樂、愛身天**[^172]**等**；愛身在六天上，形色絕妙，故言愛身。
>
> **\$（伍）釋「揵闥婆、人、阿修羅」**
>
> **\$一、釋「揵闥婆」（何以但說揵闥婆，不說諸餘鬼神及龍王）**
>
> 問曰：何以但說「\^揵闥婆\^\^」，不說諸餘鬼神及龍王？
>
> 答曰：是**揵闥婆**是諸天伎人，隨逐諸天，其心柔軟，福德力小減諸天。
>
> 諸鬼神，鬼神道中攝；龍王，畜生（135b）道中攝。[^173]
>
> 甄陀羅[^174]亦是天伎，皆屬天，與天同住共坐，飲食伎樂皆與天同。
>
> 是揵闥婆王名童籠磨（秦言樹）。
>
> 是揵闥婆、甄陀羅，恒在二處住，常所居止在十寶山間；有時天上為諸天作樂，此二種常番休[^175]上下。
>
> **\$\`282\`二、釋「人」**
>
> 人在四天下生，生有四種[^176]，極長壽乃至無量歲，極短壽乃至十歲。[^177]
>
> **\$三、釋「阿修羅」**
>
> 阿修羅惡心鬪諍而不破戒，大修施福，生在大海邊住，亦有城郭宮殿。是阿修羅王名毘摩質多、婆梨、羅睺羅，如是等名阿修羅王。如說[^178]：
>
> 一時，羅睺羅阿修羅王欲噉月，月天子怖疾到佛所，說偈言：
>
> \^大智成就[^179]佛世尊，我今歸命稽首禮；是羅睺羅惱亂我，願佛憐愍見救護！\^\^
>
> 佛與羅睺羅而說偈言：
>
> \^月能照闇而清涼，是虛空中大[^180]燈明，其色白淨有千光，汝莫吞月疾放去！\^\^
>
> 是時，羅睺羅怖懅流汗，即疾放月。
>
> 婆[^181]梨阿修羅王見羅睺羅惶怖放月，說偈問曰：
>
> \^汝羅睺羅何以故，惶怖戰慄疾放月？汝身流汗如病人，心怖不安乃如是！\^\^
>
> 羅睺羅爾時說偈答曰：
>
> \^世尊以偈而勅我，我不放月頭七分；設得生活不安隱，以故我今放此月！\^\^[^182]
>
> 婆梨[^183]阿修羅王說偈：
>
> \^諸佛甚難值，久遠乃出世；說此清淨偈，羅睺即放月。\^\^[^184]
>
> **\$（陸）何故不說三惡道**[^185]
>
> 問曰：何以不說地獄、畜生、餓鬼？
>
> 答曰：
>
> **\$一、三惡道不得受法故**
>
> **地獄**大苦心亂，不能受法；
>
> **畜生**愚癡覆心，不能受化；
>
> **餓鬼**為飢渴火燒身故，不得受法。
>
> **\$\`283\`二、三惡道多少得受法，但生福不堪受道故**
>
> 復次，（135c）畜生、餓鬼中，少多有來聽法者，生福德心而已，不堪受道，是故不說。
>
> 問曰：若爾者，揵闥婆、阿修羅亦不應說，何以故？鬼神道中已攝故[^186]。
>
> 答曰：佛不說攝，今何以言攝？此是迦旃延子等說。
>
> 如阿修羅力與天等，或時戰鬪勝天。[^187]
>
> 揵闥婆是諸天伎，與天同受福樂，有智慧能別好醜，何以不得受道法？
>
> **\$三、鬼神道、畜生道中有得道者，少故不說**
>
> 如《雜阿含•天品》[^188]中說：「富那婆藪鬼神母[^189]，佛遊行宿其處。爾時，世尊說上妙法甘露，女男二人啼泣，母為說偈止之：『\^汝欝怛羅勿作聲，富那婆藪亦莫啼！我今聞法得道證，汝亦當得必如我。\^\^』」以是事故，知**鬼神中有得道者**。
>
> 復次，摩訶衍中密迹金剛力士，於諸菩薩中勝[^190]，何況餘人？
>
> 如屯崙摩甄陀羅王、揵闥婆王，至佛所，彈琴讚佛，三千世界皆為震動，乃至摩訶迦葉不安其坐。[^191]如此人等，云何不能得道？
>
> 如諸阿修羅王、龍王，皆到佛所，問佛深法，佛隨其問而答深義，何以言不能得道？
>
> **\$※ 五道、六道之辯**
>
> 問曰：於五道眾生中，佛是天人師，不說三惡道，以其無福、無受道分故。是諸龍、鬼，皆墮惡道中。
>
> 答曰：佛亦不分明說五道，說五道者，是一切有部僧所說；婆蹉弗[^192]妬路[^193]部僧說有六道。[^194]
>
> 復次，應有六道。何以故？三惡道一向是罪處；若福多罪少，是名阿修羅、揵闥婆等，生處應別。以是故，應言六道。[^195]
>
> 復次，三惡道亦有受道福，少故言無。
>
> **\$（柒）釋「及諸菩薩紹尊位者」**
>
> \^及諸菩薩紹尊位者\^\^，如先說。[^196]

[^1]: 如來說法：以慈悲風來，心動，散身無數化眾生。

    > 佛實不動，先福因緣，身遍出聲應物如響，身毛孔中自然有聲隨心說法，佛無憶想亦無分別。
    >
    > （印順法師，《大智度論筆記》〔C021〕pp.221-222）

[^2]: 《翻梵語》卷9：「隨藍風（應云毘藍婆亦云毘藍，譯曰迅猛）。」（大正54，1046a2）

[^3]: 邊＝遍【宋】【元】。（大正25，127d，n.23）

[^4]: 「應物如響」即響應。

    > 響應：1.回聲相應。（《漢語大詞典》（十二），p.665）

[^5]: 音樂＝醫藥【宋】【元】【明】【宮】。（大正25，127d，n.25）

[^6]: 恣（ㄗˋ）：2.聽任，任憑。3.滿足，盡情。4.高興，得意。（《漢語大詞典》（七），p.505）

[^7]: 參見《大寶積經》卷10〈3-3 密跡金剛力士會〉（大正11，53b5-59b23）。

[^8]: 至＝去【宋】【元】【明】【宮】。（大正25，127d，n.27）

[^9]: 息：10.停止，停息。（《漢語大詞典》（七），p.501）

[^10]: 土＝界【宋】【元】【明】【宮】。（大正25，127d，n.30）

[^11]: 度伽略子＝伽路子度【宋】【元】【明】【宮】【石】。（大正25，127d，n.31）

    > 案：目度伽略子：即大目犍連或目連。

[^12]: 目連尋求佛聲。（印順法師，《大智度論筆記》〔I024〕p.436）

[^13]: 如＝汝【宋】【元】【明】【宮】。（大正25，128d，n.1）

[^14]: 曰＝日【元】【明】。（大正25，128d，n.2）《大正藏》原作「曰」，今依【元】【明】作「日」。

[^15]: 成壞＝威德【宋】【元】【明】【宮】。（大正25，128d，n.4）

[^16]: 破＝壞【宋】【元】【明】【宮】。（大正25，128d，n.5）

[^17]: 不壞因緣法相。（印順法師，《大智度論筆記》〔C016〕p.214）

[^18]: 紹（\^ㄕㄠˋ\^\^）：1.承繼。《漢書‧敘傳下》："漢紹堯運，以建帝業。"（《漢語大詞典》（九），p.799）

[^19]: 菩薩三事無厭。（印順法師，《大智度論筆記》〔C021〕p.222）

[^20]: 消：15.通"銷"。熔化。（《漢語大詞典》（五），p.1199）

    > 蘇：15.用同"酥"。酥油。10.引申為下垂之物。（《漢語大詞典》（九），p.618）

[^21]: 手居士三事無厭。（印順法師，《大智度論筆記》〔I024〕p.436）

    > 參見《雜阿含經》卷22（594經）（大正2，159a）。

[^22]: 參見釋厚觀、郭忠生合編，〈《大智度論》之本文相互索引〉，《正觀》（6），p.30：《大智度論》卷5（大正25，95c1-97a24）。

[^23]: 參見［西晉］竺法護，《諸佛要集經》卷下（大正17，765c21-766c15）。

[^24]: 文殊不能出女人之定。（印順法師，《大智度論筆記》〔I024〕p.436）

[^25]: 諸＝棄諸蓋【宋】【元】【明】【宮】【石】。（大正25，128d，n.12）

[^26]: 難勝難及＝難及難勝【石】。（大正25，128d，n.14）

    > 《大般若波羅蜜多經》卷401：「\^汝至彼界應住正知，勿以慢心觀彼佛土及諸大眾而自毀傷。所以者何？彼諸菩薩威德難及，悲願熏心，以大因緣而生彼土。\^\^」（大正7，3a4-7）

[^27]: 信：9.符契，憑證。（《漢語大詞典》（一），p.1414）

[^28]: 贈遺：贈送，贈給。亦指贈送的財物。（《漢語大詞典》（十），p.301）

[^29]: 諸佛以法為師。實相。（印順法師，《大智度論筆記》〔C021〕p.222）

[^30]: 絍＝袵【宋】【元】【明】【宮】。（大正25，129d，n.1）

    > 絍：同"紝"。《集韻‧沁韻》："紝，亦書作絍"（《漢語大字典》（六），p.3394）
    >
    > 紝（\^ㄖㄣˋ\^\^）：1.織布帛的絲縷。2.紡織。3.以線穿針。（《漢語大詞典》（九），p.763）

[^31]: 〔針〕－【宋】【元】【明】【宮】【石】。（大正25，129d，n.2）

[^32]: 佛為盲比丘袵針。（印順法師，《大智度論筆記》〔I024〕p.436）

[^33]: 恩＝因【元】【明】。（大正25，129d，n.3）

[^34]: 令＝今【宋】【元】【明】【宮】。（大正25，129d，n.4）

[^35]: 《撰集百緣經》卷4（大正4，218a23-b6），另參見《大智度論》卷26（大正25，249b7-19）。

[^36]: 伎（\^ㄐㄧˋ\^\^）：4.音樂，樂舞。5.指散樂雜戲。6.古代指百戲雜技藝人。（《漢語大詞典》（一），p.1178）

[^37]: 翁＝公【宋】【元】【明】【宮】【石】。（大正25，129d，n.6）

[^38]: 甚深：佛無甚深，甚深之稱出自凡人。（印順法師，《大智度論筆記》〔C021〕p.222）

[^39]: 正＝止【元】【明】。（大正25，129d，n.15）

[^40]: 參見《佛說華手經》卷1：「\^一寶嚴佛以眾蓮華與網明言：汝以是華供養彼佛，並稱我意致敬問訊，少惱少病起居輕利氣力安耶？\^\^」（大正16，130b17-19）

[^41]: 蓮華有三種。（印順法師，《大智度論筆記》〔C019〕p219）

[^42]: 唯＝雖【宋】【元】【明】【宮】。（大正25，129d，n.19）

[^43]: 參見《正觀》（6），p.30：《大智度論》卷8（大正25，115c-116a）。

[^44]: 手自＝自手【宋】【元】【明】【宮】。（大正25，129d，n.21）

[^45]: 優＝憂【宋】【元】【明】【宮】【石】。（大正25，129d，n.25）

[^46]: 小＝少【元】【明】。（大正25，129d，n.26）

[^47]: 詳審：1.安詳慎重。《漢書‧霍光傳》："光為人沈靜詳審。"（《漢語大詞典》（十一），p.207）

[^48]: 儀＝貌【宋】【元】【明】【宮】，＝狠【石】。（大正25，129d，n.27）

[^49]: 優波毱見老尼問佛威儀。（印順法師，《大智度論筆記》〔I024〕p.436）

[^50]: 林＝床【宋】【元】【明】【宮】【石】。（大正25，129d，n.28）

[^51]: 知＝如【宋】【元】【明】【宮】。（大正25，129d，n.29）

[^52]: 脂灰：以油脂和石灰，猶今油灰之類。（《漢語大詞典》（六），p.1249）

[^53]: 瑩（\^ㄧㄥˊ\^\^）：5.使明潔。（《漢語大詞典》（四），p.627）

    > 瑩澈：亦作"瑩徹"。2.淨化，使明潔。（《漢語大詞典》（四），p.628）

[^54]: 任：1.擔荷，負載。（《漢語大詞典》（一），p.1196）

[^55]: 釋尊宿昔功德具足而不成佛方便度生。（印順法師，《大智度論筆記》〔I024〕p.436）

[^56]: 發引：3.啟程，出發。（《漢語大詞典》（八），p.544）

[^57]: 自致：7.自至其處。（《漢語大詞典》（八），p.1323）

[^58]: 翼從：輔翼隨從。（《漢語大詞典》（九），p.679）

[^59]: 在＝居【宋】【元】【明】【宮】【石】。（大正25，130d，n.6）

[^60]: （見）＋此【宋】【元】【明】【宮】【石】。（大正25，130d，n.8）

[^61]: 佛法：普被不擇大小貴賤。（印順法師，《大智度論筆記》〔C008〕p.196）

[^62]: 訖（\^ㄑㄧˋ\^\^）：2.窮盡。（《漢語大詞典》（十一），p.46）

[^63]: 菩薩供養法，身入禪定，其身直進，從其身邊出無量身，化諸供物滿諸佛世界。（印順法師，《大智度論筆記》〔D030〕p.279）

[^64]: 參見《妙法蓮華經》卷6〈23 藥王菩薩本事品〉（大正9，53a4-53b18）。

[^65]: 城＝財【宋】【元】【明】【宮】【石】。（大正25，130d，n.12）

[^66]: 藥王燃身供佛。（印順法師，《大智度論筆記》〔I024〕p.436）

[^67]: 參見《四分律》卷59：「\^佛告言：年少客比丘應以五法禮上座舊比丘──應偏露右肩，脫革屣，右膝著地，捉上座兩足，言：大德我和南，是為五法。年少舊比丘禮客上座比丘亦如是。\^\^」（大正22，1007a16-19）

    > 《大智度論》卷100：「\^禮有三種：一者口禮，二者屈膝頭不至地，三者頭至地，是為上禮；人之一身頭為最上，足為最下，以頭禮足恭敬之至。\^\^」（大正25，751a24-27）

[^68]: 五眾：比丘、比丘尼、式叉摩那、沙彌、沙彌尼。

[^69]: 方：42.副詞。卻，反而。表示語氣轉折。（《漢語大詞典》（六），p.1549）

[^70]: 參見《十誦律》卷1（大正23，3b），《四分律》卷1（大正22，572b6-c4），《根本說一切有部毘奈耶》卷2（大正23，635c24-636b3）。

[^71]: 而＋（故）【宋】【元】【明】。（大正25，131d，n.4）

[^72]: 佛破達貳迦赤色瓦窟。（印順法師，《大智度論筆記》〔I024〕p.436）

[^73]: 等力＝力等【宋】【元】【明】【宮】。（大正25，131d，n.5）

[^74]: 佛佛平等。身土或異，智慧神力俱等。（印順法師，《大智度論筆記》〔C021〕p.222）

[^75]: 塠壓＝推壓【宋】【元】【明】【宮】，＝推押【石】。（大正25，131d，n.7）

[^76]: 疽（\^ㄐㄩ\^\^）：中醫指局部皮膚腫脹堅硬的毒瘡。（《漢語大詞典》（八），p.296）

[^77]: 可＋（得）【宋】【元】【明】【宮】【石】。（大正25，131d，n.9）

[^78]: 〔故〕－【宋】【元】【明】【宮】。（大正25，131d，n.10）

[^79]: 〔威〕－【宋】【元】【明】【宮】。（大正25，131d，n.11）

[^80]: 興居：指日常生活，猶言起居。（《漢語大詞典》（二），p.166）

[^81]: 輕利：1.輕快。（《漢語大詞典》（九），p.1261）

[^82]: 氣力：1.體力，力氣。（《漢語大詞典》（六），p.1025）

[^83]: 病＝患【宋】【元】【明】【宮】。（大正25，131d，n.13）

[^84]: 一一＝二【宋】【元】【明】【宮】【石】。（大正25，131d，n.16）

[^85]: 佛身：神通變化身，父母生身。（印順法師，《大智度論筆記》〔C002〕p.182）

[^86]: 惡＝樂【宮】。（大正25，131d，n.17）

[^87]: 參見《正觀》（6），p.30：《大智度論》卷8（大正25，115c-116a）。

[^88]: 方＋（如）【元】【明】【石】。（大正25，131d，n.18）

[^89]: 釋尊成道自念以何為師，以般若為師。（印順法師，《大智度論筆記》〔I024〕p.436）

[^90]: （1）如：9.不如。《公羊傳‧隱公元年》："母欲立之，己殺之，如毋與而已矣。"何休注："**如即不如，齊人語也**。"（《漢語大詞典》（四），p.269）

    > （2）勝如：優劣。參見印順法師，《空之探究》，pp.75-76：\
    > \^《有勝天經》說：「有三種天：光天，淨光天，遍淨光天」。這三天，「因人心**勝如**（如是不如，**勝如**即**優劣**）故，修便有精麤；因修有精麤故，得（至天）人則有勝如」。不但有差別，每一天的天人，也有勝妙與不如的。所以有差別，是由於因中的修行，有精麤不同。\^\^

[^91]: 諸佛以法為師。摩訶般若。（印順法師，《大智度論筆記》〔C021〕p.222）

[^92]: 𧂐＝薪【宮】。（大正25，132d，n.2）

    > 𧂐（\^ㄗˋ\^\^）：1.草名。2.積，積聚。3.草積，薪。（《漢語大字典》（五），p.3326）

[^93]: 佛親供養荼毘大愛道尼。（印順法師，《大智度論筆記》〔I024〕p.436）

    > 參見Lamotte（1944, p.587,
    > n.1）：《增壹阿含經》卷50（大正2，821b26-823b17）；《佛說大愛道般泥洹經》（大正2，867a-869b）；《佛母般泥洹經》（大正2，869b-870c）。

[^94]: 共＝莫【元】【明】。（大正25，132d，n.5）

[^95]: 七住菩薩未得三十二相八十隨形好。（印順法師，《大智度論筆記》〔D030〕p.279）

[^96]: 《十住經》卷3（大正10，520c10-521b6）；另參見《大智度論》卷29（大正25，272a），卷48（大正25，405c-406a），卷50（大正25，418a）。

[^97]: 今＝念【元】【明】。（大正25，132d，n.9）

[^98]: 一乘三乘：於五濁世間一為三。（印順法師，《大智度論筆記》〔C021〕p.222）

    > 佛初成道自思於一開三乘。（印順法師，《大智度論筆記》〔I024〕p.436）

[^99]: 布施淨不淨四種：施淨受不淨，受淨施不淨，施受俱清淨，施受俱不淨。（印順法師，《大智度論筆記》〔A001〕p.1）

    > 《中阿含經》卷47（180經）《瞿曇彌經》：「\^有四種布施，三淨施。云何為四？或有布施，因施主淨非受者；或有布施，因受者淨非施主；或有布施，非因施主淨亦非受者；或有布施，因施主淨，受者亦然。\^\^」（大正1，722b27-c2）

[^100]: 佛入涅槃：度可度已，燈盡應滅，有為空故。

    > 知有為空捨入涅槃，是福亦捨。（印順法師，《大智度論筆記》〔C014〕p.208）

[^101]: 將：38.連詞。相當於"而"。（《漢語大詞典》（七），p.805）

[^102]: 適：10.和順，順適。（《漢語大詞典》（十），p.1160）

[^103]: 除＝塗【宋】【元】【明】【宮】。（大正25，132d，n.16）

[^104]: 小＝少【明】。（大正25，132d，n.21）

[^105]: 殖＝植【宋】【元】【明】【宮】。（大正25，132d，n.22）

[^106]: 加＝跏【宋】【元】【明】【宮】。（大正25，132d，n.25）

[^107]: 畢＝必【元】【明】。（大正25，132d，n.26）

[^108]: 參見《大智度論》卷8：「\^爾時，世尊出廣長舌相，遍覆三千大千世界，熙怡而笑。從其舌根出無量千萬億光，**是一一光化成千葉金色寶華。是諸華上，皆****有化佛結加趺坐，說六波羅蜜**；眾生聞者，必得阿耨多羅三藐三菩提。復至十方如恒河沙等諸佛世界，皆亦如是。\^\^」（大正25，115a4-9）

[^109]: 畢＝必【元】【明】【石】。（大正25，132d，n.28）

[^110]: 參見《正觀》（6），p.30：《大智度論》卷8（大正25，115a4-116b16）。

[^111]: 〔佛〕－【宋】【元】【明】【宮】。（大正25，133d，n.1）

[^112]: 如來十號，參見《大智度論》卷2（大正25，71b13-73a5）。

[^113]: 多陀阿伽陀：如來，如解，如去，如實說。（印順法師，《大智度論筆記》〔D024〕p.271）

[^114]: 阿羅訶：破賊，應供。（印順法師，《大智度論筆記》〔D024〕p.271）

[^115]: 利勁箭＝箭勁利【宋】【元】【明】【石】，＝箭劍利【宮】。（大正25，133d，n.5）

[^116]: 三藐三佛陀：實知四諦實相。諸佛等故，名為等覺。（印順法師，《大智度論筆記》〔D024〕p.272）

[^117]: 鞞侈遮羅那：三明清淨行具。（印順法師，《大智度論筆記》〔D024〕p.272）

[^118]: 修伽陀：妙道去。安隱說。（印順法師，《大智度論筆記》〔D024〕p.272）

[^119]: 路迦憊：知世間四諦。（印順法師，《大智度論筆記》〔D024〕p.272）

[^120]: 阿耨多羅：三學無上。（印順法師，《大智度論筆記》〔D024〕p.273）

[^121]: 況出上＝於佛者【石】。（大正25，133d，n.10）

[^122]: 富樓沙曇藐婆羅提：大悲度生，輭善教調御。（印順法師，《大智度論筆記》〔D024〕p.273）

[^123]: 舍多提婆魔㝹舍喃：智慧無煩惱，得最上解脫。（印順法師，《大智度論筆記》〔D024〕p.273）

[^124]: 佛陀：三世盡不盡、動不動法，悉知。（印順法師，《大智度論筆記》〔D024〕p.273）

[^125]: 土＝世界【宋】【元】【明】【宮】，＝國土【石】。（大正25，133d，n.12）

[^126]: （善）＋喜【宋】【宮】。（大正25，133d，n.15）

[^127]: 《摩訶般若波羅蜜經》卷1：「\^爾時，世尊在師子座熙怡而笑，光從口出，遍照三千大千世界。以此光故，此間三千大千世界中眾生皆見**東方**恒河沙諸佛及僧，彼間恒河沙等世界中眾生亦見此間三千大千世界中釋迦牟尼佛及諸大眾；**南西北方、四維、上下**亦復如是。\^\^」（大正8，218a16-22）

    > 上段經文提到十方世界眾生與此間眾生彼此互見，但此處僅提到六方之佛名及世界名。參見《正觀》（6），p.231注（12）。
    >
    > 又「中本般若」中，《摩訶般若波羅蜜經》卷1（大正8，218a22-c16）、《光讚經》卷1（大正8，148b4-149a2）、《放光般若經》卷1（大正8，2a8-b21），僅提及東、南、西、北、下、上六方；而《大般若波羅蜜多經》卷401（第二會）（大正7，2c18-7a14）與《大般若波羅蜜多經》卷479（第三會）（大正7，428c20-429b21），皆云東、南、西、北、東北、東南、西南、西北、下、上十方。

[^128]: 方：實無諸方，眾界入所不攝故。（印順法師，《大智度論筆記》〔A059〕p.99）

[^129]: 《大智度論》卷11：「\^有人言：以四種法藏教人：一、修妬路藏，二、毘尼藏，三、阿毘曇藏，四、雜藏，是為法施。\^\^」（大正25，143c23-25）

[^130]: 六法藏：1、實，2、德，3、業，4、同，5、異，6、和合。

    > ［後魏］吉迦夜譯，《方便心論》1：「\^諸外道有論法不耶？答曰：有。如**衛世師有六諦**，所謂**陀羅驃**、求那、總諦、別諦、作諦、不作諦。\^\^」（大正32，23c2-4）
    >
    > ［隋］吉藏撰，《百論疏》卷3：「\^《智度論》云：汝**四法藏**中無『方』，我**六法藏**中有；四法藏無則四諦不攝彼，六諦、九法中『方』為其一，故云六法藏有。」（大正42，298b29-c2）
    >
    > 慧月造，玄奘譯，《勝宗十句義論》：「實句義云何？謂九種實名實句義。何者為九？一、地，二、水，三、火，四、風，五、空，六、時，**七、方**，八、我，九、意，是為九實。\^\^」（大正54，1262c19-21）

[^131]: 陀羅驃（dravya）：漢譯有「物、事、實、體、實有」等義。

[^132]: 間彼此＝此間彼【宋】【元】【明】【宮】。（大正25，133d，n.21）

    > 間（\^ㄐㄧㄢˋ\^\^）：5.差別，距離，4.阻隔，間隔。（《漢語大詞典》（十二），p.73）

[^133]: 《長阿含經》卷22《世記經》：「\^此**閻浮提日中**時，弗于逮日沒，拘耶尼日出，鬱單曰夜半；拘耶尼日中，閻浮提日沒，鬱單曰日出，弗于逮夜半；鬱單曰日中，拘耶尼日沒，弗于逮日出，閻浮提夜半；若弗于逮日中，鬱單曰日沒，閻浮提日出，拘耶尼夜半；閻浮提東方，弗于逮為西方，閻浮提為西方，拘耶尼為東方；拘耶尼為西方，鬱單曰為東方，鬱單曰為西方，弗于逮為東方。\^\^」（大正1，147c6-14）

[^134]: 變＝皆【宋】【元】【明】【宮】【石】。（大正25，133d，n.23）

[^135]: 繒（\^ㄗㄥ\^\^）：1.古代絲織品的總稱。（《漢語大詞典》（九），p.1022）

[^136]: 《大智度論》卷6：「十四變化心：初禪二，欲界、初禪；二禪三，欲界、初禪、二禪；三禪四，欲界、初禪、二禪、三禪；四禪五，欲界、初禪、二禪、三禪、四禪。」（大正25，105a11-14）

[^137]: 佛所化土：十方無量恒河沙世界。（印順法師，《大智度論筆記》〔C020〕p.220）

[^138]: 長＝益【宋】【元】【明】【宮】。（大正25，133d，n.27）

[^139]: 寶：類別。出處。（印順法師，《大智度論筆記》〔C016〕p.212）

[^140]: 青＝赤【宮】。（大正25，134d，n.4）

[^141]: 囉＝羅【宋】【元】【明】【宮】。（大正25，134d，n.6）

[^142]: 玉＝王【宋】。（大正25，134d，n.7）

[^143]: 〔勝〕－【宋】【元】【明】【宮】。（大正25，134d，n.9）

[^144]: 明註曰生，南藏作玉。（大正25，134d，n.11）

[^145]: 佛舍利化為如意珠。（印順法師，《大智度論筆記》〔C020〕p.221）

[^146]: 參見《正觀》（6），p.30：《大智度論》卷10（大正25，129b4-16），另參見《大智度論》卷9（大正25，123a16-b5）。

[^147]: 占匍＝占蔔【宋】【元】【宮】，＝瞻葡【明】。（大正25，134d，n.14）

[^148]: 妙德菩薩＝文殊尸利【石】。（大正25，134d，n.15）

[^149]: 釋璟興撰，《無量壽經連義述文贊》卷中：「\^帛延云**曇摩迦留**即**法藏**也，謙去留字云作菩薩道，即《智論》**法積菩薩**也。\^\^」（大正37，148b11-13）

[^150]: 參見《佛說無量壽經》卷1（大正12，267b20-c6）。

    > 法積比丘至十方觀淨土。（印順法師，《大智度論筆記》〔I024〕p.436）

[^151]: 極樂世界：劣於華積，法積比丘功德力薄。（印順法師，《大智度論筆記》〔C016〕p.212）

[^152]: 詰＝鞊【宋】【元】【明】【宮】。（大正25，134d，n.17）

[^153]: 徧吉，無適住處。（印順法師，《大智度論筆記》〔C016〕p.212）

[^154]: 師＝尸【宋】【元】【明】【宮】。（大正25，134d，n.19）

[^155]: 參見《佛說首楞嚴三昧經》卷2（大正15，643c29-644a10）。

[^156]: 參見《佛說首楞嚴三昧經》卷2（大正15，642a26-b2）。

[^157]: 〔一切〕－【宋】【元】【明】【宮】【石】。（大正25，134d，n.27）

[^158]: 參見《正觀》（6），p.30：《摩訶般若波羅蜜經》卷12〈43
    無作品〉（大正8，310a8-17）；《放光般若經》卷9〈44
    無作品〉（大正8，66c19-20）。

[^159]: 《大智度論》卷10（大正25，128a14-c1）。

[^160]: 七＝言【宮】。（大正25，134d，n.29）

[^161]: 大菩薩來，在令新學心生信樂。（印順法師，《大智度論筆記》〔C016〕p.212）

[^162]: 大＝天【明】。（大正25，134d，n.31）

[^163]: 提婆婆那民二處天主：帝釋為四天王天及忉利天二處天主。

[^164]: 魔＝摩【宋】【元】【明】【宮】【石】。（大正25，134d，n.33）

[^165]: 在＝依【宋】【元】【明】【宮】【石】。（大正25，134d，n.34）

[^166]: 大有＝有大【石】。（大正25，134d，n.35）

[^167]: 嬈（\^ㄖㄠˇ\^\^）：煩擾，擾亂。（《漢語大詞典》（四），p.407）

[^168]: 《阿毘達磨俱舍論》卷2〈1
    分別界品〉：「\^論曰：繫謂繫屬，即被縛義。欲界所繫具足十八。**色界所繫唯十四種，除香味境及鼻舌識**；除香味者，段食性故，離段食欲，方得生彼；除鼻舌識，無所緣故。\^\^」（大正29，7b28-c2）

[^169]: 漠＝寞【宋】【元】【明】【宮】。（大正25，135d，n.1）

[^170]: 參見《長阿含經》卷22（大正1，p.145a6-19）。

[^171]: 借識：二禪以上眼耳身識，梵世界中取。

    > 梵世有四識易聞。（印順法師，《大智度論筆記》〔A059〕p.99）

[^172]: ［梁］寶唱，《經律異相》卷1：「\^他化自在天宮，亦為風輪所持在虛空中，王名自在。轉集他所化以自娛樂也，名愛身天，於欲界中獨得自在。\^\^」（大正53，2b24-26）

[^173]: 六道四生：龍王畜生攝，犍闥婆、甄陀羅屬天。（印順法師，《大智度論筆記》〔C019〕p.219）

[^174]: 甄陀羅：又稱作緊那羅。印順法師，《大樹緊那羅王所問經偈頌講記》：「\^緊那羅，是印度話，與龍、夜叉等同屬於天龍八部。他是諸天的音樂神之一，與乾闥婆（如山門裏面四大金剛之中，彈琵琶的那一位，就是乾闥婆之一）是同一性質；凡是諸天舉行法會，都是由他們擔任奏樂的工作。\^\^」（收於《華雨集》（一），p.4）

[^175]: 番休：輪流休息。（《漢語大詞典》（七），p.1360）

[^176]: 《大智度論》卷8（大正25，118a20-29）。

[^177]: 《長阿含經》卷20：「\^閻浮提人壽命百歲，少出多減；拘耶尼人壽命二百歲，少出多減；弗于逮人壽三百歲，少出多減；欝單曰人盡壽千歲，無有增減。\^\^」（大正1，133a23-26）

    > 《阿毘達磨俱舍論》卷11：「\^北俱盧人定壽千歲，西牛貨人壽五百歲，東勝身人壽二百五十歲，**南贍部人壽無定限，劫減最後極壽十年，於劫初時人壽無量，百千等數不能計量**。\^\^」（大正29，61b6-9）

[^178]: 參見《雜阿含經》卷22（583經）（大正2，155a7-b4）。

[^179]: 成就＝精進【宋】【元】【明】【宮】【石】。（大正25，135d，n.9）

[^180]: 大＝天【宋】【元】【明】【宮】。（大正25，135d，n.10）

[^181]: 婆＝波【宋】【元】【明】【宮】。（大正25，135d，n.11）

[^182]: 參見《雜阿含經》卷22〈583經〉：「\^瞿曇說呪偈，不速捨月者，或頭破七分，受諸隣死苦。\^\^」（大正2，155a27-28）

[^183]: 梨＝利【宋】【元】【明】【宮】。（大正25，135d，n.13）

[^184]: 佛敕羅睺羅放月。（印順法師，《大智度論筆記》〔I024〕p.436）

[^185]: ┌ 不得

    > 三惡趣受法 ┤ 多少得，但生福不堪受道

    └ 有能得者（正義） （印順法師，《大智度論筆記》〔A020〕p.38）

[^186]: 參見《阿毘達磨大毘婆沙論》卷172：「\^問：諸阿素洛何趣所攝？答：有說，是**天趣攝**。......如是說者，是**鬼趣攝**。\^\^」（大正27，868c5-27）

[^187]: 參見《大智度論》卷30（大正25，280a3-15）。

[^188]: 富那婆藪鬼母：《雜阿含經》卷49（1322經）（大正2，362c23-363a20），《別譯雜阿含經》卷15（321經）（大正2，481a4-29）。

[^189]: 佛化富那婆藪鬼神母。（印順法師，《大智度論筆記》〔I024〕p.435）

[^190]: 金剛力士密迹菩薩中勝。（印順法師，《大智度論筆記》〔D030〕p.280）

[^191]: 參見《大樹緊那羅王所問經》卷1（大正15，370b22-371b5）。

    > 屯崙摩王彈琴迦葉不安其座。（印順法師，《大智度論筆記》〔I024〕p.435）

[^192]: 弗＝佛【宋】【元】【明】【宮】。（大正25，135d，n.20）

[^193]: 《翻梵語》卷2「\^婆蹉弗姤路（應云跋蹉弗多羅，譯曰：跋蹉者犢也；弗多羅多子）。\^\^」（大正54，993c13）

[^194]: 《阿毘達磨大毘婆沙論》卷2：「\^此是**犢子部**宗，彼部師執世第一法、信等五根以為自性。......**立阿素洛為第六趣補特伽羅**。\^\^」（大正27，8b10-25）

[^195]: 參見《大智度論》卷30（大正25，280a3-15）。

[^196]: 參見《大智度論》卷7（大正25，110b22-c29）。
