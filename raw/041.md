\`1165\`慧日佛學班第06期

（357a）

**《大智度論》卷41**

**〈釋三假**[^1]**品第七〉**

**（大正25，357a2-360c20）**

釋厚觀（2009.06.06）

\^【**經**】[^2]

**\$壹、佛命須菩提為菩薩說般若波羅蜜**

爾時，佛告慧命須菩提：「汝當教諸菩薩摩訶薩般若波羅蜜，如諸菩薩摩訶薩所應成就般若波羅蜜！」

**\$貳、須菩提依佛力為菩薩說般若**

> **\$（壹）大眾見佛命須菩提說般若而生疑**
>
> 即時諸菩薩摩訶薩及聲聞大弟子、諸天等作是念：「慧命須菩提自以智慧力當為諸菩薩摩訶薩說般若波羅蜜耶？為是佛力？」[^3]
>
> **\$（貳）釋眾疑**
>
> 慧命須菩提知諸菩薩摩訶薩、大弟子、諸天心所念，語慧命舍利弗：「敢[^4]佛弟子所說法、所教授，皆是**佛力**。佛所說法，法相不相違背；[^5]是善男子學是法，得證此法；**佛說如燈**。舍利弗！一切聲聞、辟支佛實無力能為菩薩摩訶薩說般若波羅蜜。」
>
> **\$（參）須菩提述所悟**
>
> 爾時，慧命須菩提白佛言[^6]：「世尊所說菩薩、菩薩字[^7]，何等法名菩薩？
>
> \`1166\`世尊！我等不見是法名菩薩，云何教菩薩般若波羅蜜？」

**\$參、佛顯深義**

> **\$（壹）總明三假觀**
>
> **\$一、菩薩字、菩薩、般若但有名字，名字不在內、不在外、不在中間**
>
> 佛告須菩提：「般若波羅蜜，亦但有名字，名為般若波羅蜜；菩薩、菩薩字，亦但有名字；是名字不在內，不在外，不在中間。[^8]
>
> **\$二、舉喻明理**
>
> **\$（一）約我等十六種異名為喻**
>
> 須菩提！譬如說我名[^9]，和合故有；是我名，不生不滅，但以世間名字故說。如眾生、壽、命、生者、養育者[^10]、眾數、人、作者、使作者、起者、使起者、受者、使受者、知者、見者[^11]等，和合法故有；是諸名，不生不滅，但以世間名字故說。
>
> 般若波羅蜜、菩薩、菩薩字亦如是，皆和合故有；是亦不生不滅，但以世間名字故說。
>
> **\$（二）約五蘊為喻**
>
> 須菩提！譬如身和合故[^12]有；是亦不生不滅，但（357b）以世間名字故說。[^13]
>
> 須菩提！譬如色[^14]、受、想、行、識，亦和合故有；是亦不生不滅，但以世間名字故說。
>
> 須菩提！般若波羅蜜、菩薩、菩薩字亦如是，皆是和合故有；是亦不生不滅，但以世間名字故說。
>
> **\$（三）約十二處、十八界為喻**
>
> **\$1、十二處**
>
> 須菩提！譬如眼[^15]，和合故有；是亦不生不滅，但以世間名字故說；是眼不在內、不在外、不在中間。耳、鼻、舌、身、意，和合故有；是亦不生不滅，但以世間名\`1167\`字故說。
>
> 色乃至法亦如是。
>
> **\$2、十八界**
>
> 眼界[^16]，和合故有；是亦不生不滅，但以世間名字故說。乃至意識界亦如是。
>
> 須菩提！般若波羅蜜、菩薩、菩薩字亦如是，皆和合故有；是亦不生不滅，但以名字故說；是名字亦[^17]不在內、不在外、不在中間。
>
> **\$（四）約內身為喻**
>
> 須菩提！譬如內身[^18]，名為頭，但有名字，項[^19]、肩、臂、脊、肋[^20]、髀[^21]、𨄔[^22]、脚，是和合故有；是法及名字，亦不生不滅，但以名字故說；是名字亦不在內、不在外、不在中間。
>
> 須菩提！般若波羅蜜、菩薩、菩薩字亦如是，皆和合故有，但以名字故說；是亦不生不滅，不在內、不在外、不在中間。
>
> **\$（五）約外物為喻**
>
> 須菩提！譬如外物──草、木、枝、葉、莖、節，如[^23]是一切但以名字故說；是法及名字，亦不生不滅，非內非外，非中間住。
>
> 須菩提！般若波羅蜜、菩薩、菩薩字亦如是，皆和合故有；是法及名字，亦不生不滅，非內、非外、非中間住。
>
> **\$（六）約過去諸佛為喻**
>
> 須菩提！譬如過去諸佛，名字[^24]和合故有；是亦不生不滅，但以名字故[^25]說；是亦非\`1168\`內、非外、非中間住。[^26]
>
> 般若波羅蜜、菩薩、菩薩字亦如是。
>
> **\$（七）約夢影幻化等為喻**
>
> 須菩提！譬如夢、響[^27]、影、幻、炎、佛所化，皆是和合故有，但以名字說；[^28]是法及名字不生不滅，非內、非外、非中間住。
>
> 般若波羅蜜、菩薩、（357c）菩薩字亦如是。
>
> **\$三、結──菩薩行般若波羅蜜，當學三假**
>
> 如是，須菩提！菩薩摩訶薩行般若波羅蜜，名假施設、受假施設、法假施設，如是應當學。\^\^

【**論**】[^29]

**\$壹、佛何以不自說般若而命聲聞人須菩提為菩薩說般若**[^30]

問曰：佛既不自說，諸菩薩摩訶薩福德、智慧、利根勝諸聲聞，何以故命須菩提令說？

答曰：

> **\$（壹）如前說，須菩提好行無諍定、好深行空法故**
>
> 先「舌相」中，已有二因緣故，使須菩提說。[^31]
>
> **\$（貳）佛威德尊重，畏敬心故不敢問佛**
>
> 復次，佛威德[^32]尊重，畏敬心故，不敢問佛，畏不自盡。
>
> **\$\`1169\`（參）大眾見佛身高大、敬畏佛故**
>
> 復次，佛知眾中[^33]心所疑，眾人敬難佛故，不敢發問。所以者何？眾生見佛身過須彌山、舌覆三千大千世界、身出種種無量光明。是時眾會，心皆驚怖，不敢發問，各各自念：「我當云何從佛聞法？」以是故，佛命須菩提，令為眾人說法。
>
> 言「汝所說者，皆是佛力」，如經中說。
>
> **\$（肆）為共聲聞菩薩合說般若故**
>
> 復次，般若波羅蜜有二種：一者、共聲聞、菩薩合說，二者、但與諸法身菩薩說。[^34]
>
> 為雜說故，命須菩提為首，及彌勒、舍利弗、釋提桓因。

**\$貳、須菩提承佛命而說般若**

> **\$（壹）佛命須菩提說般若而大眾生疑**
>
> 爾時，眾會聞佛命須菩提令說，心皆驚疑。
>
> **\$（貳）釋眾疑**
>
> **\$一、承佛力說般若，法相不相違背**
>
> 須菩提知眾人心，告舍利弗等言：一切聲聞所說、所知，皆是佛力。我等當承佛威神為眾人說，譬如傳語人。所以者何？佛所說法，法相不相違背。是弟子等學是法，作證，敢有所說，皆是佛力；我等所說，即是佛說。[^35]
>
> **\$二、釋「佛說如燈」**
>
> 所以者何？現在佛前說，[^36]我等雖有智慧眼，不值佛法，則無所見。譬如夜行險道，無人執燈，必不得過；佛亦如是，若不以智慧燈照我等者，則無所見。
>
> **\$\`1170\`三、釋「二乘無力為菩薩說般若」**
>
> 又告舍利弗：「\^一切聲聞、辟支佛實無力能為諸菩薩說般若波羅蜜，況我一人！\^\^」所以者何？菩薩智慧甚深，問答玄遠；諸餘淺近法，於菩薩邊說猶難，何況深法！如人（358a）能食一斛[^37]飯，從有一斗者索，欲以除飢，是不能除。以是故說「聲聞、辟支佛無力能為菩薩說般若」。[^38]

**\$（參）須菩提言菩薩、菩薩字、般若三事不可得，而佛印可**

> 須菩提大明菩薩尊貴，佛亦然可。
>
> 令[^39]須菩提[^40]欲於實相法中說，是故言：「一切法中求**菩薩**不可得；菩薩不可得故，**字**亦不可得；**菩薩、菩薩字**不可得故，**般若波羅蜜**亦不可得。是三事不可得[^41]故，我云何當教菩薩般若波羅蜜？」

**\$參、佛顯深義**

> **\$（壹）總明三假觀**
>
> **\$一、菩薩字、菩薩、般若但有名字，名字不在內、不在外、不在中間**
>
> **\$（一）釋疑：佛與善吉**[^42]**異說疑**（印順法師，《大智度論筆記》［D019］p.262）
>
> 問曰：佛命須菩提為諸菩薩說般若，而須菩提言「無菩薩」，與佛相反，佛何以同之？
>
> 答曰：
>
> **\$1、不著心說故**
>
> 有二種說：一者、著心說，二者、不著心說。
>
> 今須菩提以不著心說空，佛不訶之。[^43]
>
> **\$2、知諸法空故**
>
> 復次，須菩提常行空三昧，知諸法空故。
>
> 佛告須菩提：「為諸菩薩說般若波羅蜜。」而菩薩畢竟空，是故須菩提驚言：「\^云何名[^44]菩薩？\^\^」
>
> 佛即述成──菩薩如是從發心已來乃至佛道，皆畢竟空故不可得；若如是教者，是即教菩薩般若波羅蜜。
>
> **\$\`1171\`（二）釋「名字不在內、外、中間」**[^45]
>
> **\$1、舉火為喻**
>
> 復次，凡有二法：一者、名字，二者、名字義。[^46]
>
> 如火，能照、能燒是其義；照是造色，燒是火大，[^47]是二法和合名為火。
>
> 若離是二法有火，更應有第三用！除燒、除照更無第三業[^48]；以是故知二法和合假名為火。
>
> **\$（1）不在義內**
>
> 是火名不在二法內。[^49]何以故？是法二，火是一；一不為二，二不為一。義以名二法不相合。所以者何？若二法合，說火時應燒口；若離，索火應得水！如是等因緣，知不在內。
>
> **\$（2）不在義外**
>
> 若火在二法外，聞火名，不應二法中生火想。
>
> **\$（3）不在中間**
>
> 若在兩中間，則無依止處。一切有為法，無有[^50]依止處；[^51]若在中間，則不可知！[^52]
>
> 以是故，火不在三處，但（358b）有假名。
>
> **\$2、菩薩亦但假名，菩薩字亦但假名，不在內、外、中間**
>
> **菩薩**亦如是[^53]，二法和合名菩薩，所謂名、色。[^54]
>
> \`1172\`色事異，名事異；若定有菩薩，應更有第三事！而無有事，則知假名是菩薩。[^55]
>
> **菩薩名**亦如是，不在內、不在外、不在兩中間。
>
> **\$二、釋所舉譬喻**
>
> **\$（一）約我等十六種異名為喻**
>
> 是中佛說譬喻[^56]：如五眾和合故名為我，實我不可得；眾生乃至知者、見者，皆是五眾因緣和合生假名法；是諸法實不生不滅，世間但用名字說。[^57]
>
> 菩薩、菩薩字、般若波羅蜜亦如是，皆是因緣和合假名法。
>
> **\$（二）約五蘊為喻**
>
> 是中佛更說譬喻。有人言：「但五眾和合有眾生，而眾生空，但有五眾法。」[^58]
>
> 佛言：「眾生空，五眾亦和合故假名字有。」
>
> **\$（三）約十二處、十八界為喻**
>
> 十二處、十八界亦如是。
>
> **\$（四）約內身為喻，（五）約外物為喻**
>
> 復次，菩薩有二種：一者、坐禪，二者、誦經。[^59]
>
> **\$1、約內身為喻──坐禪者**
>
> 坐禪者，常觀身、骨等諸分和合故名為身，即以所觀為譬喻，言頭骨分和合故名為頭，腳骨分和合故名為腳，頭、腳、骨等和合故名為身；一一推尋，皆無根本。[^60]所以者何？此是常習常觀故，以為譬喻。
>
> **\$2、約外物為喻──誦經者**
>
> 不坐禪者，以草、木、枝、葉、華、實為喻。
>
> **\$（六）約過去諸佛為喻**
>
> \`1173\`如過去諸佛亦但有名字，用是名字可說。
>
> **\$（七）約夢影幻化等為喻**
>
> 十譬喻[^61]亦但有名字，菩薩義亦如是。十喻義，如先說。[^62]

**\$三、菩薩行般若波羅蜜，當學三假**

> **\$（一）釋「三假」**
>
> 菩薩應如是學三種波羅聶提[^63]（prajñapti）。
>
> **\$1、第一說**[^64]
>
> **\$（1）法假------五眾**（印順法師，《大智度論筆記》［B002］p.105）
>
> 五眾等法，是名「法波羅聶提」。
>
> **\$（2）受假------眾生、樹**（印順法師，《大智度論筆記》［B002］p.105）
>
> 五眾因緣和合故名為眾生，諸骨和合故名為頭骨，如根、莖、枝、葉和合故名為樹──是名「受波羅聶提」。
>
> **\$（3）名假------名字**（印順法師，《大智度論筆記》［B002］p.105）
>
> 用是名字取二法相，說是二種，是為「名字波羅聶提」。
>
> **\$2、第二說**[^65]
>
> 復次，
>
> **\$（1）法假------從法有法，名「法假」（法）**（印順法師，《大智度論筆記》［B002］p.105）
>
> 眾微塵法和合故有麁法生，如微塵和合故有麁色──是名「法波羅聶提」，從法有法故。
>
> **\$（2）受假------取法取名，名「受假」（法、名）**（印順法師，《大智度論筆記》［B002］p.105）
>
> 是麁法和合有名字生，如能照、能燒有火名字生；名色有故為人，（358c）名色是法，人是假名──是為「受波羅聶提」；取色取名，故名為「受」。
>
> **\$（3）名假------從名有名，名「名假」（名）**（印順法師，《大智度論筆記》［B002］p.105）
>
> 多名字邊更有名字，如梁、椽[^66]、瓦等名字邊更有屋名字生，如樹枝、樹葉名字邊\`1174\`有樹名生──是為「名字波羅聶提」。
>
> **\$（二）三假觀**（印順法師，《大智度論筆記》［E025］p.324）
>
> 行者先壞名字波羅聶提，到受波羅聶提；次破受波羅聶提，到法波羅聶提；破法波羅聶提，到諸法實相中。[^67]諸法實相，即是諸法及名字空[^68]般若波羅蜜。[^69]
>
> \^【**經**】
>
> **\$（貳）別明三假**
>
> **\$一、別釋名假**
>
> **\$（一）無分別觀**[^70]
>
> **\$1、五蘊**
>
> 復次，須菩提！[^71]菩薩摩訶薩行般若波羅蜜時[^72]，不見色名字是**常**，不見受、想、行、識名字是常，不見色名字**無常**，不見受、想、行、識名字無常；不見色名字**樂**，不見色名字**苦**；不見色名字**我**，不見色名字**無我**；不見色名字**空**，不見色名字**無相**，不見色名字**無作**；不見色名字**寂滅**；不見色名字**垢**，不見色名字**淨**；不見色名字**生**，不見色名字**滅**；不見色名字**內**，不見色名字**外**，不見色名字**中間住**。受、想、行、識亦如是。
>
> **\$2、六根、六境、六識、六觸、六受**
>
> 眼、色、眼識、眼觸、眼觸因緣生諸受，乃至意、法、意識、意觸、意觸因緣生諸受亦如是。
>
> 何以故？菩薩摩訶薩行般若波羅蜜，般若波羅蜜字、菩薩、菩薩字，有為性中亦不見，無為性中亦不見。菩薩摩訶薩行般若波羅蜜，是法皆不作分別[^73]。
>
> **\$\`1175\`（二）實相觀**
>
> 是菩薩行般若波羅蜜，住不壞法中，[^74]修四念處時，不見般若波羅蜜、不見般若波羅蜜字、不見菩薩、不見菩薩字；乃至修十八不共法時，不見般若波羅蜜、不見般若波羅蜜字、不見菩薩、不見菩薩字。菩薩摩訶薩如是行般若波羅蜜時，但知諸法實相──諸法實相者，無垢無淨。[^75]
>
> **\$（三）無依著觀**
>
> 如是，須菩提！（359a）菩薩摩訶薩行般若波羅蜜時，當作是知**名字假施設**。
>
> 知假名字[^76]已，不著色，不著受、想、行、識；不著眼乃至意；不著色乃至法；不著眼識乃至不著意識；不著眼觸乃至不著意觸；不著眼觸因緣生受──若苦、若樂、若不苦不樂，乃至不著意觸因緣生受──若苦、若樂、若不苦不樂；不著有為性，不著無為性；不著檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜；不著三十二相，不著菩薩身；不著菩薩肉眼，乃至不著佛眼；不著智波羅蜜，不著神通波羅蜜；不著內空乃至不著無法有法空；不著成就眾生，不著淨佛世界，不著方便法。何以故？是諸法無著者、無著法、無著處，皆無故。
>
> **\$（四）顯得益**
>
> 如是，須菩提！菩薩摩訶薩行般若波羅蜜時，不著一切法，便增益檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，入菩薩位，得阿鞞跋致地，具足菩薩神通；遊一佛國，至一佛國，成就眾生，恭敬、尊重、讚歎諸佛；為淨佛世界、為見諸佛供養，供養之具，善根成就故隨意悉得；亦聞諸佛所說法，[^77]聞已乃至阿耨多羅三藐三菩提終不忘失，得諸陀羅尼門、諸三昧門。
>
> **\$（五）結勸菩薩學**
>
> 如是，須菩提！菩薩摩訶薩行般若波羅蜜時，當知諸法**名假施設**！」
>
> **\$二、別釋受假**
>
> **\$（一）歷舉諸科問答**
>
> **\$1、就「有」以明即離俱無菩薩**[^78]
>
> **\$\`1176\`（1）即諸法非菩薩**
>
> **\$A、五蘊非菩薩**
>
> 「須菩提！於汝意云何？[^79]色是菩薩不？受、想、行、識是菩薩不？」
>
> 「不也！世尊！」
>
> **\$B、六根非菩薩**
>
> 「眼、耳、鼻、舌、身、意是菩薩不？」
>
> 「不也！世尊！」
>
> **\$C、六境非菩薩**
>
> 「色、聲、香、味、觸、法是菩薩不？」
>
> 「不也！世尊！」
>
> **\$D、六識非菩薩**
>
> 「眼識乃至意識是菩薩不？」
>
> 「不也！世尊！」
>
> **\$E、六界非菩薩**
>
> 「須菩提！於汝意云何？地種是菩薩不？」
>
> 「不也！世尊！」
>
> 「水、火、風、空、識種是菩薩不？」
>
> 「不也！世尊！」
>
> **\$F、十二因緣非菩薩**
>
> 「於須菩提意云何？無明是（359b）菩薩不？」
>
> 「不也！世尊！」
>
> 「乃至老死是菩薩不？」
>
> 「不也！世尊！」
>
> **\$（2）離諸法非菩薩──離五蘊乃至離十二因緣非菩薩**
>
> 「於須菩提意云何？離色是菩薩不？」
>
> 「不也！世尊！」
>
> 「乃至離老死是菩薩不？」
>
> 「不也！世尊！」
>
> **\$2、就「如」以明即離俱無菩薩**[^80]
>
> **\$（1）即五蘊如相乃至即十二因緣如相非菩薩**
>
> 「須菩提！於汝意云何？色如相是菩薩不？」
>
> 「不也！世尊！」
>
> 「乃至老死如相是菩薩不？」
>
> \`1177\`「不也！世尊！」
>
> **\$（2）離五蘊如相乃至離十二因緣如相非菩薩**
>
> 「離色如相乃至離老死如相是菩薩不？」
>
> 「不也！世尊！」
>
> **\$（二）佛重責何以即諸法、離諸法、即諸法如、離諸法如皆非菩薩**
>
> 佛告須菩提：「汝觀何等義言『色非菩薩，乃至老死非菩薩；離色非菩薩，乃至離老死非菩薩；色如相非菩薩，乃至老死如相非菩薩；離色如相非菩薩，乃至離老死如相非菩薩』？」
>
> **\$（三）須菩提答眾生不可得、諸法畢竟不可得故**
>
> 須菩提言：「世尊！眾生畢竟不可得，何況當是菩薩！色不可得，何況色、離色、色如、離色如是菩薩！乃至老死不可得，何況老死、離老死、老死如、離老死如是菩薩！」[^81]
>
> **\$（四）如來稱歎勸學**
>
> 佛告須菩提：「善哉！善哉！如是，須菩提！菩薩摩訶薩、眾生不可得故，般若波羅蜜亦不可得，當作是學！」[^82]
>
> **\$三、別釋法假**
>
> **\$（一）諸法不可得**
>
> **\$1、舉諸法問答**
>
> **\$（1）五蘊非菩薩義**
>
> 「於須菩提意云何[^83]？色是菩薩義不？」[^84]
>
> \`1178\`「不也！世尊！」
>
> 「受、想、行、識是菩薩義不？」
>
> 「不也！世尊！」
>
> **\$（2）五蘊常、無常非菩薩義**
>
> 「於須菩提意云何？色**常**是菩薩義不？」
>
> 「不也！世尊！」
>
> 「受、想、行、識常是菩薩義不？」
>
> 「不也！世尊！」
>
> 「色**無常**是菩薩義不？」
>
> 「不也！世尊！」
>
> 「受、想、行、識無常是菩薩義不？」
>
> 「不也！世尊！」
>
> **\$（3）五蘊樂、苦非菩薩義**
>
> 「色**樂**是菩薩義不？」
>
> 「不也！世尊！」
>
> 「受、想、行、識樂是菩薩義不？」
>
> 「不也！世尊！」
>
> 「色**苦**是菩薩義不？」
>
> 「不也！世尊！」
>
> 「受、想、行、識苦是菩薩義不？」
>
> 「不也！世尊！」
>
> **\$（4）五蘊我、非我非菩薩義**
>
> 「色**我**是菩薩義不？」
>
> 「不也！世尊！」
>
> 「受、想、行、識我是菩薩義不？」
>
> 「不也！世尊！」
>
> 「色**非我**是菩薩義不？」
>
> 「不也！世尊！」
>
> 「受、想、行、識非我是菩薩義不？」
>
> 「不也！世尊！」
>
> **\$（5）五蘊空、非空非菩薩義**
>
> 「於須菩提意云何？色**空**是菩薩義不？」
>
> 「不也！世尊！」（359c）
>
> 「受、想、行、識空是菩薩義不？」
>
> 「不也！世尊！」
>
> 「色**非空**是菩薩義不？」
>
> 「不也！世尊！」
>
> 「受、想、行、識非空是菩薩義不？」
>
> \`1179\`「不也！世尊！」
>
> **\$（6）五蘊相、無相非菩薩義**
>
> 「色**相**是菩薩義不？」
>
> 「不也！世尊！」
>
> 「受、想、行、識相是菩薩義不？」
>
> 「不也，世尊！」
>
> 「色**無相**是菩薩義不？」
>
> 「不也！世尊！」
>
> 「受、想、行、識無相是菩薩義不？」
>
> 「不也！世尊！」
>
> **\$（7）五蘊作、無作非菩薩義**
>
> 「色**作**是菩薩義不？」
>
> 「不也！世尊！」
>
> 「受、想、行、識作是菩薩義不？」
>
> 「不也！世尊！」
>
> 「色**無作**是菩薩義不？」
>
> 「不也！世尊！」
>
> 「受、想、行、識無作是菩薩義不？」
>
> 「不也！世尊！」
>
> **\$（8）六根、六境乃至十二因緣亦如是**
>
> 「乃至老死亦如是。」
>
> **\$2、佛重責何以五蘊乃至十二因緣非菩薩義**
>
> 佛告須菩提：「汝觀何等義言『色非菩薩義，受、想、行、識非菩薩義；乃至色、受、想、行、識無作非菩薩義；乃至老死亦如是』？」
>
> **\$3、須菩提答**[^85]
>
> **\$（1）就根本答五蘊不可得故，五蘊、非五蘊皆非菩薩義**
>
> 須菩提白佛言：「世尊！**色**畢竟不可得，何況**無色**是菩薩義！受、想、行、識，亦如是。
>
> **\$（2）就相待門答**
>
> 世尊！色**常**畢竟不可得，何況色**無常**是菩薩義！乃至識亦如是。世尊！色**樂**畢竟不可得，何況色**苦**是菩薩義！乃至識亦如是。世尊！色**我**畢竟不可得，何況色**非我**是菩薩義！乃至識亦如是。世尊！色**有**[^86]畢竟不可得，何況色**空**是菩薩義！乃至識亦如是。世尊！色**相**畢竟不可得，何況色**無相**是菩薩義！乃至識亦如是。世尊！色**作**畢竟不可得，何況色**無作**是菩薩義！乃至識亦如是。」
>
> **\$\`1180\`4、如來稱歎勸學**
>
> 佛告須菩提：「善哉！善哉！如是，須菩提！菩薩摩訶薩行般若波羅蜜，**色義不可得，受、想、行、識義不可得；乃至無作義不可得**，當作是學般若波羅蜜！
>
> **\$（二）諸法不可見**
>
> 須菩提！汝言：『我不見是法名菩薩。』須菩提！諸法不見諸法。諸法不見法性，法性不見諸法。法性不見地種，地種不見法性；乃至識種不見法性，法性不見識種。法性不見眼、色、（360a）眼識性，眼、色、眼識性不見法性；乃至法性不見意、法、意識性，意、法、意識性不見法性。須菩提！有為性不見無為性，無為性不見有為性。何以故？離有為不可說無為，離無為不可說有為。
>
> **\$（三）不見故得無畏**
>
> **\$1、不見五蘊乃至佛道故，不見我乃至見者故**
>
> 如是，須菩提！菩薩摩訶薩行般若波羅蜜，於諸法無所見，是時不驚、不畏、不怖，心亦不沒、不悔。何以故？是菩薩摩訶薩不見色、受、想、行、識故，不見眼乃至意，不見色乃至法[^87]，不見淫、怒、癡，不見無明乃至老死，不見**我乃至知者、見者**，不見欲界、色界、無色界，不見聲聞心、辟支佛心，不見菩薩、不見菩薩法，不見佛、不見佛法、不見佛道。是菩薩一切法不見故，不驚、不畏、不怖、不沒、不悔！」
>
> **\$2、心心所法不可得、不可見故**[^88]
>
> 須菩提白佛言：「世尊！何因緣故是菩薩心不怖、不沒、不悔？」
>
> 佛告須菩提：「菩薩摩訶薩一切心心數法不可得、不可見，以是故，菩薩摩訶薩心不怖、不沒、不悔。」
>
> **\$3、意及意界不可得、不可見故**
>
> 「世尊！云何菩薩心不驚、不畏、不怖？」
>
> 佛告須菩提：「是菩薩意及意界不可得、不可見，以是故不驚、不畏、不怖。
>
> **\$（四）如來勸學**
>
> 如是，須菩提！菩薩摩訶薩一切法不可得故，應行般若波羅蜜。
>
> **\$（參）結成：菩薩名、菩薩、般若不可得，即是教菩薩般若波羅蜜**
>
> 須菩提！菩薩摩訶薩一切行處，不得般若波羅蜜，不得菩薩名，亦不得菩薩心，即是教菩薩摩訶薩。」\^\^

【**論**】釋曰[^89]：

> **\$（貳）別明三假**
>
> **\$\`1181\`一、別釋名假**
>
> **\$（一）無分別觀**
>
> 菩薩行般若波羅蜜，觀色法名字非常、非無常；乃至有為無為性中，不見有菩薩、菩薩字──如先說一切法中不作憶想分別。[^90]
>
> **\$（二）實相觀**
>
> 菩薩住不壞法中，行六波羅蜜，乃至十八不共法。以諸法實相智慧，於諸法中求，不見一定法，所謂般若波羅蜜，亦不見般若波羅蜜名字，又不（360b）見菩薩及菩薩名字。
>
> 用是智慧故，破無明等諸煩惱；用是不見亦不見智慧故，[^91]破著般若波羅蜜、般若波羅蜜名字、菩薩、菩薩名字。諸法實相清淨，通達無礙。[^92]
>
> **\$（三）無依著觀**[^93]
>
> 菩薩得如是智慧，若見、若聞、若念，皆如幻化；若聞、見、念，皆是虛誑。以是故，不著色等。[^94]
>
> **\$（四）顯得益**
>
> 住是無礙智慧中，增益六波羅蜜，[^95]入菩薩位，得如是等利益。
>
> **\$（五）結勸菩薩學**
>
> 是一章，佛自教菩薩作如是觀。
>
> **\$二、別釋受假**
>
> **\$（一）釋即諸法等非菩薩，乃至即諸法如等非菩薩**
>
> 次後章[^96]，人謂佛多說法空，故反問須菩提：「\^若諸法不空，頗有一法定是菩薩不？所謂色是菩薩不？乃至如是菩薩不？\^\^」
>
> 須菩提作是念：「諸法和合故有菩薩[^97]，我云何言一法定是菩薩？」以是故言：「\^不也！世尊！\^\^」
>
> **\$\`1182\`（二）須菩提善得眾生空故，如來稱歎勸學般若**
>
> 須菩提善得眾生空故，佛言：「\^善哉！善哉！\^\^」菩薩知眾生空不可得故，應行般若波羅蜜。
>
> **\$三、別釋法假**
>
> **\$（一）諸法不可得**
>
> **\$1、釋五蘊非菩薩義，乃至十二因緣若作若無作皆非菩薩義**
>
> 色是菩薩義，[^98]乃至無作，畢竟空亦如是。
>
> **\$2、如來稱歎勸學般若**
>
> 須菩提入諸法深空中不疑故，能益諸菩薩，故佛讚言：「善哉！善哉！菩薩法應如是學一切法不可得空般若波羅蜜。」
>
> **\$（二）諸法不可見**
>
> **\$1、釋「**\^**諸法不見諸法**\^\^**」**
>
> 如須菩提說「\^我不見是法名[^99]為菩薩\^\^」，佛言「非但菩薩獨不可見，都無有法見法者」。
>
> **\$2、釋「**\^**諸法不見法性，法性不見諸法**\^\^**」**
>
> 法性無量[^100]不可見故，是故諸法不見法性。
>
> 諸法因緣和合生，無有自性，畢竟空故，[^101]法性不見諸法。[^102]
>
> 色性[^103]不見法性，法性不見色性；乃至識性亦如是。
>
> 五眾性與法性同名故名為「性」。
>
> 十二處、十八界、有為法、無為法亦如是。
>
> **\$3、明不見之因緣**
>
> 略說因緣：離有為性，不得說無為性；離無為性，不得說有為性。[^104]是二法中攝一切法故。
>
> **\$（三）三種因緣不畏**
>
> **\$1、五眾乃至十八不共法不見故無畏**
>
> 是菩薩雖不見一切法，亦不怖畏。何以故？有所見、有所不見，則有恐畏；若（360c）都無所見，則無所畏，所謂五眾乃至十八不共法。
>
> **\$2、心心數法不可得、不可見故無畏**
>
> 問曰：若佛已說不恐畏因緣，須菩提何以故重問？
>
> \`1183\`答曰：須菩提若謂法都空無所有，恐墮邪見。所以者何？佛弟子得正見故名為行道人，云何言「都不可見」？
>
> 佛知須菩提意，故說言：「\^一切心心數法不可得、不可見，故無畏。\^\^」
>
> 凡夫人[^105]欲入空中，見心心數法可得、外法不可得，故恐怖。[^106]
>
> 菩薩以心心數法虛妄不實，顛倒果報，不能示人實事，故不恐怖。
>
> 以是異義，故重問。
>
> **\$3、意及意識不可得、不可見故無畏**
>
> 問曰：若爾者，何以復有第三問？
>
> 答曰：心心數法，意識中可[^107]見；意及意識，是心心數法根本。[^108]
>
> 所以者何？意識中多分別，故生恐怖；五識時頃促故，無所分別。[^109]
>
> 欲破怖畏根本，以是故重問，無咎！
>
> **\$（參）結成：行般若不見菩薩、菩薩字、般若、般若字而無畏，即是教菩薩般若波羅蜜**
>
> 若菩薩能行如是般若波羅蜜，雖不見四種事──菩薩、菩薩字、般若波羅蜜、般若波羅蜜字；能**三種因緣不畏**，即是教菩薩般若波羅蜜。
>
> 若但了菩薩般若波羅蜜相，是為行般若波羅蜜；不從十方求，亦無與者，亦非如金銀寶物力求而得。

**\`1184\`〈釋勸學品第八〉**

**（大正25，360c21-363c13）**

\^【**經**】

**\$壹、廣舉諸行勸學般若**

> **\$（壹）欲具足六波羅蜜菩薩本業行當學般若**
>
> 爾時，須菩提白佛言[^110]：「世尊！菩薩摩訶薩欲具足檀波羅蜜，當學般若波羅蜜！欲具足尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，當學般若波羅蜜！
>
> **\$（貳）欲知五蘊乃至六受等所知境當學般若**
>
> 菩薩摩訶薩欲知色，當學般若波羅蜜！乃至欲知識，當學般若波羅蜜！欲知眼乃至意，欲知色乃至法，欲知眼識乃至意識，欲知眼觸乃至意觸，欲知眼觸因緣生受乃至意觸因緣生受，（361a）當學般若波羅蜜！
>
> **\$（參）欲斷五上分結等諸煩惱當學般若**
>
> 欲斷婬瞋癡，當學般若波羅蜜！菩薩摩訶薩欲斷身見、戒取、疑、婬欲、瞋恚，色愛、無色愛、掉、慢、無明等一切結使及纏等[^111]，當學般若波羅蜜！欲斷四縛[^112]、四結[^113]、\`1185\`四顛倒，[^114]當學般若波羅蜜！[^115]
>
> **\$（肆）欲知十善道乃至十八不共法等行法當學般若**
>
> 欲知十善道，欲知四禪，欲知四無量心、四無色定、四念處乃至十八不共法，當學般若波羅蜜！
>
> **\$（伍）欲入六神通，欲得諸三昧、陀羅尼等勝行當學般若**
>
> 菩薩摩訶薩欲入覺意三昧，當學般若波羅蜜！欲入六神通、九次第定、超越三昧，當學般若波羅蜜！欲得師子遊戲三昧，當學般若波羅蜜！欲得師子奮迅三昧，欲得一切陀羅尼門，當學般若波羅蜜！菩薩摩訶薩欲得首楞嚴三昧、寶印三昧、妙月三昧、月幢相三昧、一切法印三昧、觀印三昧、畢法性三昧、畢住相三昧、如金剛三昧、入一切法門三昧、三昧王三昧、王印三昧、淨力三昧、高出三昧、畢入一切辯才三昧、入諸法名三昧、觀十方三昧、諸陀羅尼門印三昧、一切法不忘三昧、攝一切法聚印三昧、虛空住三昧、三分清淨三昧、不退神通三昧、出鉢三昧、諸三昧幢相三昧──欲得如是等諸三昧門，[^116]當學般若波羅蜜！
>
> **\$（陸）欲滿一切眾生願當學般若**
>
> 復次，世尊！菩薩摩訶薩欲滿一切眾生願，當學般若波羅蜜！\^\^

\`1186\`【**論**】

**\$壹、廣舉諸行勸學般若**

> **\$（壹）重說「欲有所得，當學般若」之理由**
>
> 問曰：初品中言：「種種欲有所得，當學般若波羅蜜。」[^117]今何以重說？
>
> 答曰：
>
> **\$一、欲得六度等餘功德故說**
>
> 先但讚歎「欲得是諸功德，當行般若波羅蜜」，未說般若波羅蜜；今已聞般若波羅蜜味，因欲得餘功德，所謂六波羅蜜等，當學般若波羅蜜。
>
> **\$二、有人謂般若空無所有，為斷此疑故說欲得布施等諸功德當行般若**
>
> 復次，上種種因緣說諸法空，有人謂佛法斷滅，無所復作；為斷是人疑故言：「欲得布施（361b）等種種功德，當行般若波羅蜜。」若般若波羅蜜實空、無所有、斷滅者，[^118]不應說應行布施等功德。有智者說，何緣初後相違？[^119]
>
> **\$三、前廣說，此略說；彼佛說，此須菩提說**
>
> 復次，前廣說，此略說；彼是佛說，此是須菩提說。
>
> **\$四、般若深妙，非一說可知故重說無咎**
>
> 復次，般若波羅蜜深妙，故重說；譬如讚德之美，故言：「善哉！善哉！」
>
> **\$（貳）釋經義**
>
> **\$一、釋「欲具足六波羅蜜菩薩本業行當學般若」**
>
> 六波羅蜜義，如先說。[^120]
>
> **\$二、釋「欲知五蘊乃至六受等所知境當學般若」**
>
> 「知五眾」者，見無常、苦、空，總相、別相等。[^121]
>
> 六情、六塵、六識、六觸、六受亦如是。
>
> 一切世間繫縛，受為主；以受故，生諸結使──樂受生貪欲，苦受生瞋恚，不苦不樂受生愚癡；[^122]三毒起諸煩惱及業因緣。以是故但說「受」，[^123]餘心數法不說，所謂想、憶念等。[^124]
>
> **\$\`1187\`三、釋「欲斷五上分結等諸煩惱」，四、釋「欲知十善道乃至十八不共法等行法當學般若」**
>
> 三毒、十結[^125]、諸使、纏，乃至十八不共法，如先說。[^126]
>
> **\$五、釋「欲入欲得諸三昧當學般若」**
>
> 覺意三昧[^127]、超越三昧[^128]、師子遊戲三昧[^129]，是菩薩諸三昧[^130]，後當說。
>
> **\$六、釋「欲滿一切眾生願當學般若」**
>
> 欲滿一切眾生願，先已說。[^131]

\^【**經**】

> **\$（柒）欲離四事當學般若**
>
> **\$一、欲不墮惡趣、不生卑賤家、不住二乘地、不墮菩薩頂，當學般若**
>
> 欲得具足如是善根，常不墮惡趣；欲得不生卑賤之家，欲得不住聲聞、辟支佛地中，欲得不墮菩薩頂者，當學般若波羅蜜！」
>
> **\$二、明學有得失**
>
> **\$（一）無方便著空故墮頂**
>
> **\$1、不以方便行六度，入三解脫門，不墮二乘地，亦不入菩薩位，名菩薩生，是為墮頂**
>
> 爾時，慧命舍利弗問須菩提：「云何為菩薩摩訶薩墮頂？」[^132]
>
> \`1188\`須菩提言：「舍利弗！若菩薩摩訶薩不以方便行六波羅蜜，入空、無相、無作三昧，**不墮**聲聞、辟支佛地，亦不入菩薩位，[^133]是名菩薩摩訶薩法[^134]生，故墮頂。」[^135]
>
> **\$2、明順道法愛生**
>
> 舍利弗問須菩提：「云何名菩薩生？」
>
> 須菩提答舍利弗言：「生名愛法[^136]。」
>
> 舍利弗言：「何等法愛？」
>
> **\$（1）就三三昧明法愛**[^137]
>
> 須菩提言：「菩薩摩訶薩行般若波羅蜜，色是**空**，受念著；受、想、行、識是[^138]空，受念著。舍利弗！是名菩薩摩訶薩順道法愛生。復次，舍利弗！菩薩摩訶薩，色是**無相**，受念著；受、想、行、識無相，受念著。色是**無作**，受念著；受、想、行、識無作，受念著。（361c）
>
> **\$（2）就寂滅、無常、苦、無我明法愛**[^139]
>
> 色是寂滅，受念著；受、想、行、識寂滅，受念著。色是無常，乃至識；色是苦，乃至識；色是無我，乃至識──受念著，是為菩薩順道法愛生。
>
> **\$（3）就分別諸法門明法愛**
>
> 是苦應知[^140]、集應斷、盡應證、道應修，是垢法、是淨法，是應近、是不應近，\`1189\`是菩薩所應行、是非菩薩所應行，是菩薩道、是非菩薩道，是菩薩學[^141]、是非菩薩學，是菩薩檀波羅蜜乃至般若波羅蜜、是非菩薩檀波羅蜜乃至般若波羅蜜，是菩薩方便、是非菩薩方便，是菩薩熟、是非菩薩熟。舍利弗！菩薩摩訶薩行般若波羅蜜，是諸法受念著，是為菩薩摩訶薩順道法愛生。」\^\^

【**論**】

> **\$（柒）釋「欲離四事當學般若」**
>
> **\$一、三善根力不墮四事：不墮惡道，不墮卑賤，不墮二乘，不墮菩薩頂**[^142]
>
> 問曰：何等善根故，不墮惡道、貧賤及聲聞、辟支佛，亦不墮頂？
>
> 答曰：有人言：行**不貪善根**故，愛等諸結使衰薄，深入禪定；行**不瞋善根**故，瞋等諸結使薄，深入慈悲心；行**不癡善根**[^143]故，無明等諸結使薄，深入般若波羅蜜。[^144]如是禪定、慈悲、般若波羅蜜力故，無事不得，何況四事！
>
> **\$二、明學有得失**
>
> **\$（一）無方便著空故墮頂**
>
> **\$1、釋疑辨義**
>
> **\$（1）釋疑**
>
> **\$A、何以四事中僅問墮頂義**
>
> 問曰：何以四事中但問「墮頂」？
>
> 答曰：三事先已說，[^145]墮頂未說故問。
>
> **\$B、為何重說「頂」義**
>
> 問曰：「頂」者是法位，此義先已說，[^146]今何以重說？
>
> 答曰：雖說其義，名字各異。
>
> **\$（2）辨義：釋「不以方便入空、無相、無作」**
>
> 無方便入三解脫門及有方便，先已說。[^147]
>
> **\$\`1190\`2、釋「順道法愛生」**
>
> **\$（1）多食不消喻**
>
> 法愛，於無生法忍[^148]中，無有利益，故名曰「生」。譬如多食不消，若不療治，於身為患。菩薩亦如是，初發心時，貪受[^149]法食，所謂無方便行諸善法，深心繫著，於無生法忍[^150]是則為生、為病。
>
> **\$（2）滯藥成病喻**
>
> 以著法愛故，於不生不滅亦愛。譬如必死之人，雖加諸藥，藥反成病；[^151]是菩薩（362a）於畢竟空不生不滅法忍中而生愛著，反為其患！法愛於人天中為妙，於無生法忍為累。[^152]
>
> 一切法中憶想分別，諸觀是非，隨法而愛，是名為「生」，不任盛諸法實相水。[^153]
>
> 與生相違，是名「菩薩熟」。
>
> **\$3、頂、位、不生，一事三名**[^154]
>
> 問曰：是一事，何以故名為「頂」、名為「位」、名為「不生」？
>
> 答曰：
>
> **\$（1）柔忍、無生忍中所有法──名頂**（印順法師，《大智度論筆記》〔B003〕p.108）
>
> 於柔順忍[^155]、無生忍中間所有法，名為「頂」；住是頂，上直趣佛道，不復畏墮。譬如聲聞法中，煖、忍中間名為「頂法」。
>
> **\$※ 釋疑：若未得頂則無頂可墮，若已得頂則不應墮，今云何言「頂墮」**
>
> 問曰：[^156]若得頂不墮，今云何言「頂墮」？
>
> 答曰：垂近應得而失者，名為「墮」；得頂者，智慧安隱，則不畏墮。[^157]譬如上\`1191\`山，既得到頂，則不畏墮；未到之間，傾危畏墮。
>
> **\$（2）頂法增長堅固──名位**（印順法師，《大智度論筆記》〔B003〕p.108）
>
> 頂增長堅固，名為「菩薩位」。
>
> **\$（3）位中結使魔民不能動──名無生忍**（印順法師，《大智度論筆記》〔B003〕p.108）
>
> 入是位中，一切結使、一切魔民不能動搖，亦名「無生法忍」。所以者何？異於「生」故。
>
> **\$A、釋「生」**
>
> **\$（A）愛等結使雜諸善法**
>
> 愛等結使雜諸善法，名為「生」。
>
> **\$（B）無諸法實相智慧火**
>
> 復次，無諸法實相智慧火，故名為「生」。[^158]
>
> **\$B、釋「無生＝熟」**
>
> 有諸法實相智慧火，故名為「熟」。是人能信受諸佛實相智慧，[^159]故名為「熟」；譬如熟瓶能盛受水，生則爛壞。[^160]
>
> **\$C、釋「無生法忍」**
>
> 復次，依止生滅智慧故得離顛倒，離生滅智慧故不生不滅，是名「無生法」。[^161]
>
> 能信、能受、能持故，名為「忍」。[^162]
>
> **\$4、釋「不入菩薩位，是名菩薩摩訶薩法愛生」**
>
> 復次，「位」者，拔一切無常等諸觀法故名為「位」。[^163]
>
> 若不如是，是為順道法愛生。[^164]
>
> \^【**經**】
>
> **\$（二）有方便巧學得入菩薩位**
>
> **\$\`1192\`1、明菩薩不見空故不起空見**
>
> 舍利弗問須菩提：「云何名菩薩摩訶薩無生[^165]？」
>
> 須菩提言[^166]：「菩薩摩訶薩行般若波羅蜜時，內空中不見外空，外空中不見內空；外空中不見內外空，內外空中不見外空；內外空中不見空空，空空中不見內外空；空空中不見大空，大空中不見空空；大空中不見第一（362b）義空，第一義空中不見大空；第一義空中不見有為空，有為空中不見第一義空；有為空中不見無為空，無為空中不見有為空；無為空中不見畢竟空，畢竟空中不見無為空；畢竟空中不見無始空，無始空中不見畢竟空；無始空中不見散空，散空中不見無始空；散空中不見性空，性空中不見散空；性空中不見諸法空，諸法空中不見性空；諸法空中不見自相空，自相空中不見諸法空；自相空中不見不可得空，不可得空中不見自相空；不可得空中不見無法空，無法空中不見不可得空；無法空中不見有法空，有法空中不見無法空；有法空中不見無法有法空，無法有法空中不見有法空。
>
> 舍利弗！菩薩摩訶薩行般若波羅蜜，得入菩薩位。
>
> **\$2、明菩薩不見有故不起有見**
>
> **\$（1）不見一切諸法有**
>
> 復次，舍利弗！菩薩摩訶薩欲學般若波羅蜜，應如是學：不念色、受、想、行、識，不念眼乃至意，不念色乃至法，不念檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜乃至十八不共法。
>
> **\$（2）不念三心故不起有見**
>
> 如是！舍利弗！菩薩摩訶薩行般若波羅蜜，**得是**[^167]**心**，不應念、不應高；**無等等\`1193\`心**，不應念、不應高；**大心**，不應念、不應高。何以故？是心非心，心相常淨故。」[^168]
>
> **\$（3）別辨「心相常淨」**
>
> **\$A、釋心相常淨**
>
> 舍利弗[^169]語須菩提：「云何名心相常淨？」
>
> 須菩提言：「若菩薩知是心相，與婬、怒、癡，不合不離；諸纏、流、縛等諸結使、一切煩惱，不合不離；聲聞、辟支佛心，不合不離。舍利弗！是名菩薩心相\`1194\`常淨。」
>
> **\$B、論無心相有無義**
>
> 舍利弗語須菩提：「有是無心相心不？」
>
> 須菩提報舍利弗言：「無心相中，有心相、無心相可得不？」
>
> 舍利（362c）弗言：「不可得！」
>
> 須菩提言：「若不可得，不應問『有是無心相[^170]心不』！」
>
> **\$C、明無心相不壞不分別**
>
> 舍利弗復問：「何等是無心相？」
>
> 須菩提言：「諸法不壞不分別，是名無心相。」[^171]
>
> **\$D、廣例萬法皆不壞不分別**
>
> 舍利弗問須菩提：「但是心不壞不分別，色亦不壞不分別乃至佛道亦不壞不分別耶？」
>
> 須菩提言：「若能知心相不壞不分別，是菩薩亦能知色乃至佛道不壞不分別。」

**\$貳、舍利弗讚歎、勸學**

> **\$（壹）舍利弗讚歎須菩提**
>
> 爾時，慧命舍利弗讚須菩提：「善哉！善哉！汝真是佛子！從佛口生，從見法生，從法化生，取法分，不取財分，法中自信，身得證。如佛所說：『得無諍三昧中，汝最第一。』[^172]實如佛所舉。須菩提！菩薩摩訶薩應如是學般若波羅蜜，是中亦當分別知。菩薩如汝所說行，則不離般若波羅蜜。
>
> **\$（貳）勸三乘當共學般若**
>
> 須菩提！善男子、善女人欲學聲聞地，亦當應聞般若波羅蜜，持、讀、誦、正憶念、如說行；欲學辟支佛地，亦當應聞般若波羅蜜，持、讀、誦、正憶念、如說行；欲學菩薩地，亦當應聞般若波羅蜜，持、讀、誦、正憶念、如說行。何以故？是般若波羅蜜中廣說三乘；是中，菩薩摩訶薩、聲聞、辟支佛當學！」\^\^
>
> 【**論**】釋曰：
>
> **\$（二）有方便巧學得入菩薩位**
>
> **\$1、明菩薩不見空故不起空見**
>
> 內空中不見外空，外空中不見內空。
>
> 有人言：外四大飲食入其身中，故名為內；若身死，還為外。[^173]
>
> 一切法無來去相故，外空不在內空中。
>
> 餘十七空亦如是，不生不滅、無異相、無來去故，各各中不住。[^174]
>
> **\$\`1195\`2、明菩薩不見有故不起有見**
>
> **\$（1）不見一切諸法有**
>
> 復次，菩薩位相，不念一切色為有；乃至十八不共法，亦不念是有。
>
> 「不念有」義，如先說。[^175]
>
> **\$（2）不念三心故不起有見**
>
> **\$※ 論「菩提心、無等等、大心」之差別**[^176]
>
> 問曰：菩提心、無等等心、大心，有何差別？
>
> 答曰：
>
> **\$A、第一說**
>
> **\$（A）菩提心------是心緣無上道發心故**（印順法師，《大智度論筆記》［B003］p.109）
>
> 菩薩初發心，緣無上道，我當作佛，是名「菩提心」[^177]。
>
> **\$（B）無等等心------是心與佛相似無等等故**（印順法師，《大智度論筆記》［B003］p.109）
>
> 「無等[^178]」名為佛，所以者何？一（363a）切眾生，一切法，無與等者；是菩提心與佛相似，所以者何？因似果故，是名「無等等心」。[^179]
>
> **\$（C）大心------是心無事不行故**（印順法師，《大智度論筆記》［B003］p.109）
>
> 是心無事不行，不求恩惠，深固決定。[^180]
>
> **\$B、第二說：就六度釋三種心**[^181]
>
> **\$（A）菩提心------布施、尸羅波羅蜜**
>
> 復次，檀、尸波羅蜜，是名「菩提心」。所以者何？檀波羅蜜因緣故，得大富無所乏少；尸波羅蜜因緣故，出三惡道人天中尊貴；住二波羅蜜果報力故，安立能成大事，是名「菩提心」。
>
> **\$（B）無等等心------忍辱、精進波羅蜜**
>
> 羼提、毘梨耶波羅蜜相，於眾生中現奇特事，所謂人來割肉出髓，如截樹木，而慈念怨家，血化為乳；是心似如佛心，於十方六道中，一一眾生，皆以深心濟度；又知諸法畢竟空，而以大悲能行諸行，是為奇特！譬如人欲空中種樹，\`1196\`是為希有。如是等精進波羅蜜力勢，與無等相似，是名「無等等」。
>
> **\$（C）大心------禪定、般若波羅蜜**
>
> 入禪定，行四無量心，遍滿十方，與大悲、方便合故，拔一切眾生苦；又諸法實相，滅一切觀，諸語言斷，而不墮斷滅中，[^182]是名「大心」。
>
> **\$C、第三說：初發心，行六度，入方便**
>
> **\$（A）菩提心------初發心**（印順法師，《大智度論筆記》［B003］p.109）
>
> 復次，初發心名「菩提心」。
>
> **\$（B）無等等心------行六度**（印順法師，《大智度論筆記》［B003］p.109）
>
> 行六波羅蜜名「無等等心」。
>
> **\$（C）大心------入方便**（印順法師，《大智度論筆記》［B003］p.109）
>
> 入方便心中是名「大心」。
>
> 如是等各有差別。
>
> **\$（3）別辨「心相常淨」**[^183]
>
> **\$A、心相常清淨，畢竟空故，不應念、不應高**
>
> 復次，菩薩得如是大智，心亦不高，心相常清淨故。
>
> 如虛空相常清淨，烟雲塵霧假來故覆蔽不淨；心亦如是，常自清淨，無明等諸煩惱客來覆蔽故以為不淨；除去煩惱，如本清淨。[^184]
>
> 行者功夫微薄，此清淨非汝所作，不應自高、不應念。何以故？畢竟空故。
>
> **\$B、論無心相有無義**
>
> 問曰：舍利弗知心相常淨，何以故問？
>
> 答曰：以菩薩發阿耨多羅三藐三菩提心深入深著故，雖聞心畢竟空、常清淨，猶憶想分別，取是無心相，以是故問：「是無心相（363b）心，為有、為無？若有，云何言無心相？若無，何以讚歎是無等等心當成佛道？」
>
> 須菩提答曰：「是無心相中畢竟清淨，有無不可得，不應難！」
>
> **\$C、明畢竟空，一切諸法無分別，是名無心相**
>
> 舍利弗復問：「\^何等是無心相？\^\^」
>
> 須菩提答曰：「畢竟空，一切諸法無分別，是名無心相。」[^185]
>
> **\$\`1197\`D、廣例萬法──色乃至佛道等一切法皆空，亦無壞無分別**
>
> 舍利弗復問：「但心相不壞不分別，餘法亦如是？」
>
> 須菩提答言：「諸法亦如是。」
>
> 若爾者，阿耨多羅三藐三菩提亦如虛空，無壞無分別。
>
> 諸菩薩深著阿耨多羅三藐三菩提故，作是念：「諸凡夫法可言虛誑，以不真實故；菩薩漏未盡故，亦可言不清淨；云何阿耨多羅三藐三菩提亦復虛誑？」是時心驚不悅！
>
> 須菩提知其心已，思惟籌量：「我今應為說實相法不？」思惟已，自念：「今在佛前，當以實相答；若我有失，佛自當說。」重思惟竟，以是故說：「阿耨多羅三藐三菩提雖是第一，亦從虛誑法邊生，故亦是空，不壞不分別相。」[^186]
>
> 以是故，行者當隨阿耨多羅三藐三菩提相行，不應取相自高。

**\$貳、舍利弗讚歎、勸學**

> **\$（壹）釋舍利弗讚歎須菩提**
>
> **\$一、舍利弗讚歎須菩提巧說，佛默然印可舍利弗所歎**
>
> 爾時，舍利弗讚須菩提言：「\^善哉！善哉！\^\^」
>
> 佛時默然，聽須菩提所答，亦可舍利弗所歎。
>
> **\$二、釋經義**
>
> **\$（一）釋「**\^**從佛口生**\^\^**」**（印順法師，《大智度論筆記》［D006］p.246）
>
> 「\^從佛口生\^\^」者，有人言：婆羅門從梵天王口邊生故，於四姓中[^187]第一。以是故，舍利弗讚言：「汝真從佛口生。」所以者何？見法、知法故。
>
> **\$（二）釋「**\^**取財分，取法分**\^\^**」**（印順法師，《大智度論筆記》［D006］p.246）
>
> **\$1、取財分**
>
> 有未[^188]得道者亦依佛故得供養，是名「\^取財分\^\^」；又如弊惡子不隨父教，但取財分。
>
> **\$2、取法分**
>
> 「\^取法分\^\^」者，取諸禪定、根、力、覺、道種種善法，是名「\^取法分\^\^」。[^189]
>
> **\$（三）釋「**\^**法中自信**\^\^**」**
>
> 得四信[^190]故，名為「\^法中自信\^\^」。[^191]
>
> **\$\`1198\`（四）釋「**\^**身得證**\^\^**」**
>
> 得諸神通、滅盡定等著身中故，是名「\^身得證\^\^」。[^192]
>
> **\$（五）釋「**\^**無諍三昧**\^\^**」**
>
> 如舍利弗於智慧中（363c）第一、目揵連神足第一、摩訶迦葉頭陀第一、[^193]須菩提得無諍三昧中第一。[^194]
>
> 得無諍定阿羅漢者，常觀人心，不令人起諍。
>
> 是三昧，根本四禪中攝，亦欲界中用。[^195]
>
> **\$（貳）勸三乘當共學般若**[^196]
>
> **\$※
> 釋疑：般若屬菩薩，三乘云何等學疑**（印順法師，《大智度論筆記》［D019］p.262）
>
> 問曰：般若波羅蜜是菩薩事，[^197]何以言「欲得三乘者，皆當習學」？
>
> 答曰：
>
> **\$一、實相般若即是三乘同證無餘涅槃**（印順法師，《大智度論筆記》［B003］p.110）
>
> 般若波羅蜜中說「諸法實相即是無餘涅槃」，三乘人皆為無餘涅槃故精進習行。[^198]
>
> **\$二、經中所說空解脫門，三乘同學故**（印順法師，《大智度論筆記》［B003］p.110）
>
> 復次，般若波羅蜜中種種因緣說空解脫門義。如經中說：「\^若離空解脫門，無道、無涅槃。\^\^」[^199]以是故，三乘人皆應學般若。
>
> **\$三、於般若中，廣說三乘相故**（印順法師，《大智度論筆記》［B003］p.110）
>
> 復次，舍利弗自說因緣：「於般若波羅蜜中廣說三乘相，是中三乘人應學成。」

[^1]: 三假：名假、受假、法假，參見印順法師，《成佛之道》（增注本），pp.342-345；《空之探究》，pp.233-242。

[^2]: 本卷經與論分別加科判，經以標楷體標示，論以新細明體標示。

[^3]: 印順法師，《初期大乘佛教之起源與開展》，pp.635-636：

    > \^般若波羅蜜，是菩薩行，不共二乘的。但般若的宣說者，是聲聞弟子須菩提。須菩提自己說：「佛諸弟子敢有所說，皆是佛力。所以者何？佛所說法，於中學者能證諸法相。證已，有所言說，皆與法相不相違背，以法相力故。」依須菩提所說，佛弟子依佛所說法而修學，是能證得諸「法相」的，證了以後，能與「法相」不相違的。所以說「皆是佛力」，「以法相力故」。「佛力」，《大智度論》解說為：「我（弟子自稱）等雖有智慧眼，不值佛法，則無所見。......佛亦如是，若不以智慧燈照我等者，則無所見。」原始般若的「佛力」說，與一般的他力加持不同；須菩提是自證而後隨順「法相」說的。\^\^

[^4]: 敢：4.謙詞，猶冒昧。《儀禮‧士虞禮》："敢用絜牲剛鬣。"鄭玄
    注："敢，昧冒之辭。"賈公彥
    疏："敢，昧冒之辭者，凡言敢者，皆是以卑觸尊不自明之意。"（《漢語大詞典》（五），p.470）

[^5]: 佛所說法不違法相（性）。（印順法師，《大智度論筆記》［E001］p.284）

[^6]: 《大智度論疏》卷17：「\^**爾時慧命須菩提白佛言**已下，即是品之大分第二，明善吉承命請示說儀。此中就三假明義，凡有二請：一、言**菩薩、菩薩字，何等法名菩薩**者，此一請意就名假、受假明其請示之義。言菩薩字者即是名假，菩薩者即是受假──此之二法皆空，但是字名，為誰說也？第二、**世尊！我不見是法，云何教菩薩**已下，此意然法假請示說之義。如五陰成人，陰是法假；人既為五法所成，故名受段^※^；人上更設其名，故名為法假。如四塵成諸支，諸支中有樹名，屬於名假也。\^\^」（卍新續藏46，856b16-24）

    > ※案：「段」應作「假」。

[^7]: 〔字〕－【宋】【宮】【聖】【石】。（大正25，357d，n.9）

[^8]: 《大般若波羅蜜多經》卷406〈6 善現品〉：

    > \^佛告善現：「菩薩摩訶薩唯有名，般若波羅蜜多唯有名，如是二名亦唯有名。善現！此之三^※^名不生不滅，唯假施設，不在內、不在外、不在兩間，不可得故。」\^\^（大正7，29a23-27）
    >
    > ※三＝二【宋】【元】【明】。（大正7，29d，n.1）

[^9]: 《大智度論疏》卷17：「\^**譬如我名**已下，就十六神我明不淨時生空，即是**明名假義**也。\^\^」（卍新續藏46，856c23-24）

[^10]: 〔者〕－【宋】【元】【明】【宮】【聖】【石】。（大正25，357d，n.11）

[^11]: 我乃至見者十六種異名之解釋，參見《大智度論》卷35〈3
    習相應品〉（大正25，319b27-c20）。

[^12]: 《大智度論疏》卷17：「\^**譬如身知合故**已下，次**就身明受假義**也。\^\^」（卍新續藏46，857a1）

[^13]: （1）比對《光讚經》卷2〈6
    分別空品〉（大正8，162b17-c4）；《放光般若經》卷2〈9
    行品〉（大正8，11b10-20）；《大般若波羅蜜多經》卷406〈3
    善現品〉（大正7，29a27-b15）；以及《大智度論》卷41（大正25，358b5-12）的論釋，未見與「\^須菩提！譬如身和合故有；是亦不生不滅，但以世間名字故說\^\^」對應的文句。

    > （2）印順法師，《大智度論》（標點本）（第三冊，p.1560）校勘：「\^上二十四字應刪。\^\^」

[^14]: 《大智度論疏》卷17：「\^**譬如色**已下，次就五陰明法假義也。\^\^」（卍新續藏46，857a1-2）

[^15]: 《大智度論疏》卷17：「\^**譬如眼**下，次就十二入明法假義也。\^\^」（卍新續藏46，857a2-3）

[^16]: 《大智度論疏》卷17：「\^**眼界**已下，次就十八界明假法假義也。\^\^」（卍新續藏46，857a3-4）

[^17]: 〔亦〕－【宋】【元】【明】【宮】。（大正25，357d，n.13）

[^18]: 《大智度論疏》卷17：「\^**譬如內身**已下，復別就人明受假義。下論云：菩薩有二種，一者是坐^※^禪菩薩，二者是讀經菩薩；此當是據菩薩兩德明之，故云二種。今言**如內身**者，據坐禪菩薩明於假義；下言**如外物草木等**者，據讀經菩薩明於假義也。\^\^」（卍新續藏46，857a6-10）

    > 案：卍新續藏前一作「座」，後一作「坐」，今統一作「坐」。

[^19]: 項：1.頸的後部，亦泛指頸。（《漢語大詞典》（十二），p.229）

[^20]: 肋：肋骨，胸部的兩側。（《漢語大詞典》（六），p.1167）

[^21]: （1）髀＝脛【石】。（大正25，357d，n.15）

    > （2）髀（\^ㄅㄧˋ\^\^）：" 脾
    > "的被通假字。1.大腿骨。2.指股部，大腿。（《漢語大詞典》（十二），p.408）

[^22]: （1）膊＝\[跳-兆+尃\]【元】【明】【石】。（大正25，357d，n.16）

    > （2）《大正藏》原作「〔跳-兆+尃〕」，今依《高麗藏》作「𨄔」（第14冊，792c4）。
    >
    > （3）𨄔（\^ㄕㄨㄢˋ\^\^）：同" 腨
    > "，脛骨後肉。俗稱「腿肚子」。《玉篇‧足部》："𨄔，腓腸也。正作腨。"（《漢語大字典》（六），p.3733）
    >
    > （4）《摩訶般若波羅蜜經》卷2〈7 三假品〉作「膞」。（大正8，231a3）
    >
    > （5）膞（\^ㄔㄨㄣˊ\^\^）：股骨，祭祀用牲後體的一部分。《儀禮‧少牢饋食禮》："司馬升羊右胖，髀不升，肩、臂、臑、膞、骼......實于一鼎。"鄭玄注："膞、骼，股骨。"（《漢語大詞典》（六），p.1369）

[^23]: 〔如〕－【宋】【元】【明】【宮】【聖】【石】。（大正25，357d，n.17）

[^24]: 〔字〕－【宋】【元】【明】【宮】【聖】【石】。（大正25，357d，n.19）

[^25]: 〔故〕－【宋】【元】【明】【宮】【聖】【石】。（大正25，357d，n.20）

[^26]: （1）《光讚經》卷2〈6
    分別空品〉：「\^譬如，須菩提！**過去**諸佛世尊皆共假傳其號；**當來、現在**亦復如是。\^\^」（大正8，163a3-4）

    > （2）《放光般若經》卷2〈9
    > 行品〉：「\^佛告須菩提：『譬如**過去**諸佛世尊，從久遠來因字如住，是字亦不生、亦不滅，亦不內、亦不外。』\^\^」（大正8，11c2-4）
    >
    > （3）《大般若波羅蜜多經》卷406：「\^復次，善現！譬如**過去、未來**諸佛唯有假名；如是名假不生不滅，唯假施設，謂為過去未來諸佛。如是一切唯有假名，此諸假名不在內、不在外、不在兩間，不可得故。\^\^」（大正7，30a1-4）

[^27]: 《大智度論疏》卷17：「\^**譬夢、嚮**已不復有疑言，上既言過去佛但有名字，現在佛不然，故此文來，以喻明之，意去三世皆爾也。\^\^」（卍新續藏46，857a15-17）

[^28]: （1）《光讚經》卷2：「\^譬如，須菩提！呼聲之響，又如鏡像、幻、化、野馬，如來解說一切諸法皆猶如化，但假有號，其號不起不滅，倚託為名而有言聲，其名無內、無外、不處兩間。\^\^」（大正8，163a4-8）

    > （2）《放光般若經》卷2：「\^譬如夢、響、幻、熱時之炎、如如來所化，皆著字數法。\^\^」（大正8，11c4-6）
    >
    > （3）《大般若波羅蜜多經》卷406：「\^復次，善現！譬如夢境、谷響、光影、幻事、陽焰、水月，唯有假名；如是名假不生不滅，唯假施設，謂為夢境乃至變化。如是一切唯有假名，此諸假名不在內、不在外、不在兩間，不可得故。\^\^」（大正7，30a7-11）

[^29]: 本卷經與論分別加科判，經以標楷體標示，論以新細明體標示。

[^30]: 釋疑：小果宣說大教疑。（印順法師，《大智度論筆記》［D019］p.262）

[^31]: 參見《大智度論》卷40〈6
    舌相品〉：「\^須菩提雖有種種因緣，以二因緣大故：一者、好行無諍定，常慈悲眾生，雖不能廣度眾生，而常助菩薩，以菩薩事問佛；二者、好深行空法，是《般若》中多說空法，是故命須菩提說。\^\^」（大正25，356a19-24）

[^32]: 《大智度論疏》卷17：「\^**復次佛威德**已下，明如來道德特尊，眾所畏忌，設有問難，不能盡情，故命弟子說，令得盡誠義論，故命善吉也。\^\^」（卍新續藏46，857a24-b2）

[^33]: 《大智度論疏》卷17：「\^**復次佛知眾中**已下，明知眾心所疑，而畏不敢問；若命善吉令說^※^，則能問難論難法相故，問情亦盡，解釋亦明故，所以致命也。**所以者何**已下，還為釋成上義。上云畏難，今云何故畏難？正見為佛身高大，而舌覆三千、無量光明，持尊威重，為此畏難。雖復懷疑而不能致問也。\^\^」（卍新續藏46，857b3-8）

    > ※案：《大智度論疏》原作「若善命吉令說」，今作「\^若命**善吉**令說\^\^」。

[^34]: ┌一、共聲聞菩薩合說

    > 二種般若
    > ┴二、但與法身菩薩說　　（印順法師，《大智度論筆記》［B001］p.103）

[^35]: 參見印順法師，《初期大乘佛教之起源與開展》pp.1326-1327：

    > \^弟子們所說的法，不是自己說的，是依於佛力──依佛的加持而說。意思說，佛說法，弟子們照著去修證，悟到的法性，與佛沒有差別，所以說是佛力（這是佛加持說的原始意義）。龍樹解說為：「我等當承佛威神為眾人說，譬如傳語人。......我等所說，即是佛說。」\^\^（《大智度論》卷41（大正25，357c））\^弟子們說法，不違佛說，從佛的根源而來，所以是佛說。這譬如從根發芽，長成了一株高大的樹，枝葉扶疏。果實纍纍，當然是花、葉從枝生，果實從花生，而歸根究底，一切都從根而出生。依據這一見地，《諸法無行經》卷下說：「諸菩薩有所念，有所說，有所思惟，皆是佛之神力。所以者何？一切諸法，皆從佛出。」\^\^（大正15，761a）\^《文殊師利所說摩訶般若波羅蜜經》卷下說：「能如是諦了斯義，如聞而說，為諸如來之所讚歎；不違法相，是即佛說。」\^\^（大正8，730c）\^《海龍王經》卷1說：「是諸文字，去來今佛所說。......以是之故，一切文字諸所言教，皆名佛言。」（大正15，137b）《發覺淨心經》卷上說：「所有一切善言，皆是如來所說。」\^\^（大正12，46b）\^所以依大乘經「佛說」的見解，「大乘是佛說」，不能說「是佛法而不是佛說」！\^\^

[^36]: 弟子所說即是佛說：佛前說故，依佛得故。（印順法師，《大智度論筆記》［E001］p.284）

[^37]: （1）斛＝\[百\*升\]【石】。（大正25，358d，n.1）

    > （2）斛（\^ㄏㄨˊ\^\^）：3.量詞。多用於量糧食。古代一斛為十斗，南宋末年改為五斗。《儀禮‧聘禮》："十斗曰斛。"（《漢語大詞典》（七），p.338）

[^38]: 甚深般若非二乘境。（印順法師，《大智度論筆記》〔E001〕p.284）

[^39]: 令＝今【宮】【聖】【石】。（大正25，358d，n.5）

[^40]: 《大智度論疏》卷17：「\^**今須菩提**已下，次釋大分中第二須菩提兩問請示說之儀經文也。**菩薩不可得**者，以受假施說故，無菩薩，為誰說？**字不可得**故名假施說，則無菩薩名。**般若不可得**故，法施說則無，無有法，凡說何等？以此三事假空故請求示說也。\^\^」（卍新續藏46，857b22-c3）

[^41]: 三事不可得。（印順法師，《大智度論筆記》［J043］p.531）

[^42]: 善吉：即須菩提。

[^43]: ┌著心說

    > 二種說
    > ┴不著心說------言與佛違，佛不訶之（印順法師，《大智度論筆記》［B001］p.103）

[^44]: 名＝有【宋】【元】【明】【宮】。（大正25，358d，n.6）

[^45]: ┌一、義一名二^※^，一多不相即故

    ┌一、不在義內 ┴二、名義若合，說火應燒口故

    │ ┌一、離義有名，應有第三用故

    > 假名不在三處 ┤二、不在義外 ┤二、名若離義，索火應得水故

    │ └三、義在名外，義中不應生火想故

    └三、不在中間 ------中間無依處，應不可知

    （印順法師，《大智度論筆記》［B001］p.104）

    > ※案：依文義似乎是「義二名一」，即火有能照、能燒二義，一名為火。
    >
    > 另參見印順法師，《大智度論筆記》［B001］p.112：「\^非住（義中）：因緣離散，及失名故（何況法空）；二、**名一義多**，不相即故。\^\^」

[^46]: （1）二法：名，義。（印順法師，《大智度論筆記》［B001］p.104，［J043］p.531）

    > （2）名空義空觀：但假名義。（印順法師，《大智度論筆記》［E007］p.298）

[^47]: 色蘊：照是造色，燒是火大。（印順法師，《大智度論筆記》［D001］p.236）

[^48]: 《大智度論疏》卷17：「\^火明屬造色，火熱屬火大也。**無第三業**者，業者是作義，言火除燒照已，更無第三作用，故云無業也。\^\^」（卍新續藏46，857c18-21）

[^49]: 《大智度論疏》卷17：「\^**是火不在內**已下，第二次復推之。此初就內法中推，凡有二周：一以二法來破，二以燒口來破。火是一，不應名燒復名照，故云義以^※^名二法不相合也。\^\^」（卍新續藏46，857c23-858a1）

    > ※以：17.介詞。與，同。《儀禮‧鄉射禮》："主人以賓揖，先入。"鄭玄注："以，猶與也。"（《漢語大詞典》（一），p.1081）

[^50]: 有＋（不）【元】【聖】【石】。（大正25，358d，n.13）

[^51]: 有為：必有依處。（印順法師，《大智度論筆記》［D001］p.237）

[^52]: 《大智度論疏》卷17：「\^喚火時不燒口，故云字不在內。喚火時不得水故，故字不在外。內外既無，故云不在中間也。\^\^」（卍新續藏46，856c20-22）

[^53]: 《大智度論疏》卷17：「\^**菩薩如是**已下，上既破名假竟，今次況釋，明受假空無，推於受假唯是名色，但於名色中強名菩薩；若實有菩薩，應有第三事也。\^\^」（卍新續藏46，858a4-6）

[^54]: 破我：約名色破。（印順法師，《大智度論筆記》［D001］p.238）

[^55]: 破我：名異色異，離此無餘。（印順法師，《大智度論筆記》［D001］p.237）

[^56]: 《大智度論疏》卷17：「\^**佛說譬喻**已下，明以法喻法，釋受假義也。\^\^」（卍新續藏46，858a7）

[^57]: （1）假名：和合故有，不生不滅，但以世間名字故說，名字不在內外中間。（印順法師，《大智度論筆記》〔D008〕p.249）

    > （2）名假［我等］ ┐ ┌不在內┐
    >
    > 法假［色等］ ┴不生不滅，唯假施設......如是一切唯有假名
    > ┼不在外┼不可得故

    └不在中┘

    （印順法師，《大智度論筆記》［B001］p.103）

[^58]: 我無法有之計。（印順法師，《大智度論筆記》［D001］p.237）

[^59]: （1）參見《大智度論》卷42〈9
    集散品〉：「\^有二種菩薩：一者、習禪定，二者、學讀。坐禪者，生神通；學讀者，知分別文字。\^\^」（大正25，366c26-27）

    > （2）二種菩薩：坐禪、誦經。（印順法師，《大智度論筆記》［B001］p.104，［J043］p.531）
    >
    > （3）另參見印順法師，《初期大乘佛教之起源與開展》pp.1287-1288。

[^60]: 無本。（印順法師，《大智度論筆記》［D001］p.237）

[^61]: 十喻，參見《摩訶般若波羅蜜經》卷1〈1
    序品〉：「\^解了諸法如幻、如焰、如水中月、如虛空、如響、如揵闥婆城、如夢、如影、如鏡中像、如化。\^\^」（大正8，217a21-23）但此處〈7
    三假品〉經文僅列舉六喻。

[^62]: 參見《大智度論》卷6〈1
    序品〉（大正25，101c8-105c18），印順法師，《空之探究》pp.196-197。

[^63]: 波羅聶提：可知。（印順法師，《大智度論筆記》［I045］p.452）

    > 三種波羅聶提。（印順法師，《大智度論筆記》［J043］p.531）
    >
    > 三假。（印順法師，《大智度論筆記》［E025］p.324、［J043］p.531）

[^64]: ┌法假------五眾

    > 三假之（1） ┤受假------眾生、樹、柱^※^

    └名假------名字 （印順法師，《大智度論筆記》［B002］p.105）

    > ※案：「柱」，論以「頭骨」為例。

[^65]: ┌從法有法名法假（法）─── 眾微和合有粗法生，如細色成粗色。

    > 三假之（2） ┤取法取名名受假（法名）──
    > 粗法和合有名字生，如照燒名火，名色名人。

    └從名有名名名假（名）─── 多名字邊有名字生，如梁椽名屋，枝葉名樹。

    （印順法師，《大智度論筆記》［B002］p.105）

[^66]: 椽（\^ㄔㄨㄢˊ\^\^）：1.椽子。（《漢語大詞典》（四），p.1200）

    > 椽子：放在檁子上架屋面板和瓦的條木。（《漢語大詞典》（四），p.1200）

[^67]:
    > ![](media/image1.emf){width="6.229166666666667in"
    > height="0.9895833333333334in"}

[^68]: 空＝立【元】【明】。（大正25，358d，n.25）

[^69]: 實相：即法及名，立般若中。（印順法師，《大智度論筆記》［E001］p.284）

[^70]: ［隋］吉藏，《大品經義疏》卷4：「\^問：此品何故前破一切名字？答：今轉教大眾言有教可轉故，今明名字一切處求不可得，豈有教可轉？知如此無教則是教菩薩也。就此為五：一、令菩薩作**無分別觀**破菩薩名，二、令作**實相觀**得實相慧，三、**無依著觀**，四、**作此觀□果**，五、**結勸菩薩學**也。\^\^」（卍新續藏24，229c2-6）

    > 案：□疑作「得」。

[^71]: 《大智度論疏》卷17：「\^**復次須菩提**已下，就如來述成答善吉初問請示之意中，總明三假已竟；今此文來，亦由是答初問。而論家處分言：從此已去，是第二別明三假，此初先別釋名假。\^\^」（卍新續藏46，858b6-9）

[^72]: 〔時〕－【宋】【元】【明】【宮】【聖】【石】。（大正25，358d，n.26）

[^73]: 《大智度論疏》卷17：「\^**不作分別**者，不分別言此名在無為法上，其由採盡虗空，空中鳥跡。法既是無，名無所寄也。\^\^」（卍新續藏46，858b18-20）

[^74]: （1）《大品經義疏》卷4：「\^**住不壞法**者，若分別常無常，則是未曾常無常亦作常無常，豈非壞法相！以住實觀中修一切，今不見能修可人、所修可法，觀體亦不見名也。\^\^」（卍新續藏24，229c18-21）

    > （2）《大智度論疏》卷17：「\^**住不壞法中**已下：若除法始空者，則成壞法；今日菩薩即法明懸修四念處，至於實相，故云**住不壞法**也。\^\^」（卍新續藏46，858b20-22）
    >
    > （3）《大智度論》卷71：「\^善知識雖種種教化，佛但稱其不壞法------所謂於色等諸法不貪、不著、不取。\^\^」（大正25，558a8-10）

[^75]: 實相：無垢無淨。（印順法師，《大智度論筆記》［E001］p.284）

[^76]: 《大智度論疏》卷17：「\^**知假名字**已下，第二復一一歷法，就不著門明名假義也。\^\^」（卍新續藏46，858b24-c1）

[^77]: 神通遊化：為成熟眾生，為嚴淨佛土，為見佛供養，為聞佛說法。（印順法師，《大智度論筆記》〔B002〕p.106）

[^78]: 《大品經義疏》卷4：「\^一、就有以明**則**^※^離俱無菩薩。\^\^」（卍新續藏24，230b20-21）

    > 案：「則」應作「即」。

[^79]: 《大智度論疏》卷17：「\^**須菩提於汝意云何**已下，上就佛但說法空，為此義故，論意云：此下已去，第二、佛反問善吉以明生空，而即是**別釋受假**之義。\^\^」（卍新續藏46，858c4-6）

[^80]: 《大品經義疏》卷4：「\^二、就如**則**^※^離俱無菩薩。\^\^」（卍新續藏24，230b21）

    > 案：「則」應作「即」。

[^81]: 參見《大般若波羅蜜多經》卷406〈6
    善現品〉：「\^時，尊者善現白佛言：『世尊！色等法尚畢竟不可得，性非有故，況有色等法真如！此真如既非有，如何可言即色等法真如是菩薩摩訶薩，離色等法真如有菩薩摩訶薩？』\^\^」（大正7，34b2-6）

[^82]: 參見《大般若波羅蜜多經》卷406〈6
    善現品〉：\^「佛告善現：『善哉！善哉！如是！如是！如汝所說。善現！色等法不可得故，色等法真如亦不可得，色等法及真如不可得故，諸菩薩摩訶薩亦不可得。諸菩薩摩訶薩不可得故，所行般若波羅蜜多亦不可得。善現！諸菩薩摩訶薩修行般若波羅蜜多時應如是學。』」\^\^（大正7，34b6-11）

[^83]: 《大智度論疏》卷17：「\^**於須菩提意云何**已下，自此已去，次**別釋法假**。**今言義者，即是體**。義中有佛反問，亦有善吉對釋也。\^\^」（卍新續藏46，858c13-14）

[^84]: （1）《光讚經》卷2〈6
    分別空品〉：「\^於須菩提意云何？口言色者，為菩薩乎？\^\^」（大正8，164a26-27）

    > （2）《大般若波羅蜜多經》卷407〈6
    > 善現品〉：「\^復次，善現！所言菩薩摩訶薩者，於意云何？色增語是菩薩摩訶薩不？\^\^」（大正7，34b19-20）
    >
    > （3）*Pañcaviṃśatisāhasrikā Prajñāpāramitā*
    > I～1梵本《二萬五千頌般若》（ed. by N. Dutt, London, 1934, p.113,
    > ed. by Takayasu Kimura, Tokyo, 2007, p.141, l.2-4）
    >
    > Bhagavān āha: tat kiṃ manyase Subhūte rūpasyaitad adhivacanaṃ
    > bodhisattva iti, vedanāyāḥ saṃjñāyāḥ saṃskārāṇāṃ vijñānasyaitad
    > adhivacanaṃ bodhisattva iti ?
    >
    > 〔佛言：「須菩提！於意云何？色的稱謂是菩薩嗎？受、想、行、識的稱謂是菩薩嗎？」〕
    >
    > （4）《大智度論》卷41〈7
    > 三假品〉：「\^佛告須菩提：『善哉！善哉！如是，須菩提！菩薩摩訶薩行般若波羅蜜，**色義不可得**，受、想、行、識義不可得，乃至無作義不可得，當作是學般若波羅蜜！』\^\^」（大正25，359c22-26）

[^85]: 《大品經義疏》卷4：「\^重答中須菩提就兩義答：一者、**根本答**。......二者、就未中**相待門答**。\^\^」（卍新續藏24，230c11-14）

[^86]: 有＋（法）【宋】【元】【明】【宮】。（大正25，359d，n.11）

[^87]: 《大正藏》原作「法法」，今依《高麗藏》作「法」（第14冊，796b17）。

[^88]: 心不沒不悔───心心所法不得不見，一切我法無所見故

    > 心不驚不怖───意及意界不得不見，一切我法無所見故

    （印順法師，《大智度論筆記》［B002］p.106）

[^89]: 《大智度論疏》卷17：「\^**釋曰**已下，此中論釋甚略，乃隨經文分齊，總略釋之。此初即是釋上第二**別釋三假**中第一**別釋名假**中分文意也。\^\^」（卍新續藏46，859a7-9）

[^90]: 參見《大智度論》卷35（大正25，318a8-319b4）。

[^91]: 二種智慧：不見智慧，離見不見智慧。（印順法師，《大智度論筆記》［D004］p.244）

[^92]: ┌一、用諸法實相智慧------破無明等諸煩惱

    > 智慧 ┴二、用不見不見智慧------破著般若，通達實相

    （印順法師，《大智度論筆記》［B002］p.106）

[^93]: ┌經------無所有故

    > 云何無著 ┴論------觀如幻故
    > （印順法師，《大智度論筆記》〔B002〕p.106）

[^94]: 無礙智慧：通達實相，了如幻化，不著諸法。（印順法師，《大智度論筆記》［D002］p.238）

[^95]: （1）實相智慧：若見、若聞皆為幻化，住是智慧，增益六度。（印順法師，《大智度論筆記》［D002］p.238）

    > （2）用不見智慧破煩惱，用是不見不見智慧破著般若──實相清淨，通達無礙──無智^※^智中增益六度。（印順法師，《大智度論筆記》［D002］p.238）
    >
    > 案：「無智智」應作「無礙智」。

[^96]: 《大智度論疏》卷17：「\^**次後章**已下，釋為有疑故反問善吉明於生空四周經文，即是**別釋受假**義經文也。\^\^」（卍新續藏46，859a12-14）

[^97]: 《大智度論疏》卷17：「\^**諸法和合故有菩薩**者，此一句總釋上生空。\^\^」（卍新續藏46，859a15）

[^98]: 《大智度論疏》卷17：「\^**色是菩薩義**已下，釋上**法假**經文也。\^\^」（卍新續藏46，859a22-23）

[^99]: 名＋（字）【元】【明】【聖】【石】。（大正25，360d，n.15）

[^100]: 印順法師，《空之探究》，p.143：「\^什麼是無量、無數？是超越數量的空義。\^\^」

[^101]: 性空：自性空，緣生無自性故。（印順法師，《大智度論筆記》［F019］p.349）

[^102]: ┌法性無量故不可見

    > 不可見
    > ┴諸法緣生無性故不可見　　（印順法師，《大智度論筆記》〔B002〕p.107）
    >
    > 二種不見：法性無量故，緣生無性故。（印順法師，《大智度論筆記》［D008］p.249）

[^103]: 性＋（色性）【宋】【元】【明】【宮】。（大正25，360d，n.17）

[^104]: 有為無為互不相離。（印順法師，《大智度論筆記》［E001］p.285）

[^105]: 《大智度論疏》卷17：「\^**凡夫人**已下，明凡夫修空處定時，但除三種外色，不忌於心故，所以有怖；菩薩內外俱忌，是故無畏怖也。\^\^」（卍新續藏46，859b11-13）

[^106]: 無境有心：是恐怖處。（印順法師，《大智度論筆記》〔C013〕p.206）

[^107]: （不）＋可【宋】【元】【明】【宮】。（大正25，360d，n.22）

[^108]: （1）意及意識：是心心數法根本。（印順法師，《大智度論筆記》［A060］p.102）

    > （2）唯識：一切法──心心數──意及意識。（印順法師，《大智度論筆記》［C013］p.206）
    >
    > （3）前《大智度論》卷41〈7
    > 三假品〉經文作：「\^是菩薩**意及意界不可得**、不可見。\^\^」（大正25，360a18-19）此處論文作「\^**意及意識**\^\^」。對照玄奘譯《大般若波羅蜜多經》卷483〈3
    > 善現品〉：「\^普於一切**意界及意識界**無見、無得。\^\^」（大正7，454a20-21）

[^109]: （1）諸心心數法：虛妄不實，顛倒果報。意及意識，心心法本。六識有無分別。（印順法師，《大智度論筆記》［D002］p.238）

    > （2）《大智度論疏》卷17：「\^**答曰**已下，若心數法等屬法入界中破之，若意識、意根界等及五識屬七識界中破之；心意識雖體一名異──但若在五眾名識，在十二入中則說名為心，在十八界中說名為意。論主云：此三處故，置此三名也。\^\^」（卍新續藏46，859b15-19）

[^110]: （1）《大品經義疏》卷4：「\^今前舉諸法行勸學般若，故云勸學品也。開為三：第一、廣四果以勸學，第二、明學有得失，示勸學可方，第三、身子秤歎，成勸學可方。

    > 就初，舉七科勸：一、舉六度根本勸，二、所知境勸，三、舉所斷勸，四、舉通學行勸，五、舉三昧陀羅尼一勸，六、舉慈悲化他位勸，七、舉菩薩所離勸。\^\^」（卍新續藏24，231a22-b3）
    >
    > （2）《大智度論疏》卷17：「\^**爾時須菩提白佛言**已下，就此品中大有二分：第一、明善吉勸學，第二、從**舍利弗讚須菩提**已下，明身子勸學。
    >
    > 就善吉勸學文中，凡有七意：第一、舉六波羅蜜菩薩本業行以勸學；第二、從**色盡六受**等，舉所知以勸學；第三、從**三毒四假**等，舉所治以勸；第四、從**十善道盡九次第定超越三時**^※^等，舉遍學行以勸；第五、從**師子奮迅三昧訖畢幢相三昧**，舉陀羅尼門勝行以勸；第六、**欲滿眾生願**者，舉慈悲下接行以勸；第七、從**常不隨三惡道**已下，舉離□^※^行報所應以勸學。\^\^」（卍新續藏46，859c2-10）
    >
    > ※案：「超越三時」應作「超越三昧」。□疑作「惡」。

[^111]: 〔等〕－【宋】【元】【明】【宮】【聖】【石】。（大正25，361d，n.4）

[^112]: （1）《雜阿含經》卷18（490經）：「舍利弗言：縛者，四縛。謂貪欲縛、瞋恚縛、戒取縛、我見縛。」（大正2，127a15-17）

    > （2）另參見《長阿含經》卷8（9經）《眾集經》（大正1，50c5-7）。

[^113]: （1）參見《增壹阿含經》卷20〈28 聲聞品〉：

    > \^世尊告諸比丘：「今日月有四重翳，使不得放光明。何等為四？一者、雲也，二者、風塵，三者、烟，四者、阿須倫，使覆日月不得放光明。是謂，比丘！日月有此四翳，使日月不得放大光明。此亦如是，比丘！有四結覆蔽人心不得開解。云何為四？一者、**欲結**，覆蔽人心不得開解，二者、**瞋恚**，三者、**愚癡**，四者**利養**，覆蔽人心不得開解。是謂，比丘！有此四結覆蔽人心不得開解；當求方便滅此四結。如是，諸比丘！當作是學。」\^\^（大正2，650a9-18）
    >
    > （2）《大智度論疏》卷17：「\^煩惱有種種，亦名四結、四扼、四流、四取。\^\^」（卍新續藏46，860b6-7）
    >
    > （3）《成實論》卷10〈136
    > 雜煩惱品〉：「\^問曰：四結──貪嫉身結、瞋恚身結、戒取身結、貪著是實取身結。何者是？答曰：貪嫉他物他人，不與則生瞋心，以鞭杖等取，是在家人鬪諍根本，亦名隨樂邊。若人持戒，欲以此戒而得清淨，即謂是實，餘妄語，是見則隨是出家人諍訟根本，亦名隨苦邊。五陰名身，是四結要須身口成，故名為身結。又有人言：是四法能繫縛生死，故名為結。\^\^」（大正32，320b22-c1）
    >
    > （4）《舍利弗阿毘曇論》卷19〈非問分〉：「\^何謂四結？悕望身結、瞋恚身結、戒道身結、見實身結，是名四結。\^\^」（大正28，651b26-27）
    >
    > （5）《解脫道論》卷12〈12
    > 分別諦品〉：「\^四結者，貪欲身結、瞋恚身結、戒盜身結、此諦執身結。於此戒盜身結者，此諦執身結，以須陀洹道滅；瞋恚身結，以阿那含道滅；貪身結，以阿羅漢道滅。\^\^」（大正32，460a14-17）

[^114]: （1）四顛倒，參見《大集法門經》卷上：「四顛倒是佛所說，謂無常謂常，是故生起想顛倒、心顛倒、見顛倒；以苦謂樂，是故生起想心見倒；無我謂我，是故生起想心見倒；不淨謂淨，是故生起想心見倒──如是等名為四顛倒。」（大正1，229c20-24）

    > （2）煩惱：三毒，五下分結，五上分結，四縛，四結，四倒。（印順法師，《大智度論筆記》［D002］p.240）

[^115]: （1）《大般若波羅蜜多經》卷408〈7
    入離生品〉：「\^若菩薩摩訶薩欲永斷四暴流、軛、取、身繫、顛倒，當學般若波羅蜜多。\^\^」（大正7，43b15-17）

    > （2）《增壹阿含經》卷23〈31
    > 增上品〉：「\^如來亦說有四流法，若一切眾生沒在此流者，終不得道。云何為四？所謂欲流、有流、見流、無明流。\^\^」（大正2，672b17-19）
    >
    > （3）《長阿含經》卷8《眾集經》：「\^復有四法，謂四扼：欲扼、有扼、見扼、無明扼。\^\^」（大正1，51a21-22）
    >
    > （4）《雜阿含經》卷12（298經）：「\^云何為取？四取：欲取、見取、戒取、我取。\^\^」（大正2，85b9）
    >
    > （5）《阿毘達磨集異門足論》卷8〈5
    > 四法品〉：「\^四身繫者，一、貪身繫，二、瞋身繫，三、戒禁取身繫，四、此實執取身繫。......身繫者，謂此貪未斷未遍知，於彼彼有情、彼彼身、彼彼聚、彼彼所得，自體為因、為緣，繫、等繫、各別繫，相連相續方得久住。\^\^」（大正26，399c22-27）

[^116]: 種種三昧：首楞嚴等二十六。（印順法師，《大智度論筆記》［A058］p.99）

[^117]: 參見《摩訶般若波羅蜜經》卷1（大正8，218c17-221a20）。

[^118]: 般若：非空無有斷滅。（印順法師，《大智度論筆記》［D003］p.242）

[^119]: 若般若實空，不應說施等功德，智者所說，何緣相違？（印順法師，《大智度論筆記》［E025］p.324）

[^120]: 六波羅蜜，參見《大智度論》卷11-18（大正25，139a-197b）。

[^121]: 知［遍知］：見無常、苦、空總相別相。（印順法師，《大智度論筆記》［D003］p.242）

[^122]: ┌樂受生貪欲

    > 受生結使 ┤苦受生瞋恚

    └不苦不樂受生愚癡　　（印順法師，《大智度論筆記》［B002］p.107）

[^123]: （1）諸心心數法：世間繫縛以受為主，以受故生三毒，三毒起諸煩惱及業。（印順法師，《大智度論筆記》［D002］p.238）

    > （2）煩惱：依受而起；三受生三毒起諸煩惱。（印順法師，《大智度論筆記》［D002］p.240；p.242）

[^124]: 諸心心數法：想憶念。（印順法師，《大智度論筆記》［D002］p.238）

[^125]: 十結：

    > （1）五下分結（身見、戒取、疑、婬欲、瞋恚）及五上分結（色愛、無色愛、掉、慢、無明）。參見《大智度論》卷41〈8
    > 勸學品〉：「菩薩摩訶薩欲斷**身見、戒取、疑、婬欲、瞋恚、色愛、無色愛、掉、慢、無明**等一切結使及纏等，當學般若波羅蜜！」（大正25，361a2-4）
    >
    > （2）見諦所斷十結：五利使（有身見、邊執見、邪見、見取見、戒禁取見）及五鈍使（貪、瞋、癡、慢、疑），參見《大智度論》卷40（大正25，349b24-c6）。

[^126]: （1）煩惱、結、使、纏等，參見《大智度論》卷7（大正25，110a）、卷34（大正25，312b28-c27）、卷40（大正25，349b24-c6）。

    > （2）十八不共法，參見《大智度論》卷26（大正25，247b-256b）。

[^127]: （1）《摩訶般若波羅蜜經》卷5〈18
    問乘品〉：「\^云何名覺意三昧？住是三昧，諸三昧中得七覺分，是名覺意三昧。\^\^」（大正8，252c10-11）

    > （2）《大智度論》卷47〈18
    > 摩訶衍品〉：「\^覺意三昧者，得是三昧令諸三昧變成無漏，與七覺相應；譬如石汁一斤，能變千斤銅為金。\^\^」（大正25，401a25-27）

[^128]: 參見《大智度論》卷81〈68 六度相攝品〉（大正25，628a26-b20）。

[^129]: （1）《摩訶般若波羅蜜經》卷5〈18
    問乘品〉：「\^云何名師子遊戲三昧？住是三昧能遊戲諸三昧中如師子，是名師子遊戲三昧。\^\^」（大正8，251b16-17）

    > （2）《大智度論》卷47〈18
    > 摩訶衍品〉：「\^師子遊戲三昧者，菩薩得是三昧，於一切三昧中，出入遲速皆得自在。譬如眾獸戲時，若見師子，率皆怖懾；師子戲時，自在無所畏難。復次，師子戲時，於諸群獸，強者則殺，伏者則放；菩薩亦如是，得是三昧，於諸外道，強者破之，信者度之。復次，師子遊戲者，如初品中說：菩薩入是三昧中，地為六反震動；令一切十方世界地獄湯冷，盲者得視，聾者得聽等。\^\^」（大正25，399a10-19）

[^130]: 各種菩薩三昧，參見《摩訶般若波羅蜜經》卷3〈8
    勸學品〉（大正8，233a10-22）、卷3〈10
    相行品〉（大正8，237c18-238a29）、卷5〈18
    問乘品〉（大正8，251a8-253b16）、卷20〈68
    攝五品〉（大正8，368a12-c1）；《大智度論》卷5〈1
    序品〉（大正25，96b29-97a24）、卷7〈1
    序品〉（大正25，110b22-c17）、卷28〈1
    序品〉（大正25，268b4-269a23）、卷47〈18
    摩訶衍品〉（大正25，398c23-402c10）。

[^131]: 參見《大智度論》卷30（大正25，277b10-279b1）。

[^132]: 《大品經義疏》卷4：「\^須菩提向佛：云何名墮頂？此則是第二，學有得失。\^\^」（卍新續藏24，232a13-14）

    > 案：依《摩訶般若波羅蜜經》卷3〈8
    > 勸學品〉所說，應是「\^**慧命舍利弗問須菩提**：云何為菩薩摩訶薩墮頂？\^\^」（大正8，233a27-28）但《大品經義疏》卷4作「\^**須菩提向**^※^**佛**：云何名墮頂？\^\^」
    >
    > ※「須菩提向佛」，「向」字疑為「白」字形誤。

[^133]: ┌秦------**不墮**聲、緣地，不入菩薩位。

    > 墮頂二譯不同 ┴唐------**退墮**聲、緣地，不入菩薩位。

    （印順法師，《大智度論筆記》〔B003〕p.108）

[^134]: 法＋（愛）【元】【明】。（大正25，361d，n.12）

[^135]: （1）《光讚經》卷3〈7
    了空品〉：「\^須菩提謂舍利弗：『菩薩摩訶薩不與^※^漚惒拘舍羅，不起無所從生漚惒拘舍羅行六波羅蜜，曉了無所從生空、無想、無願懷來三昧門，**[不墮]{.underline}**聲聞、辟支佛地，亦不度人，菩薩滅定，是謂菩薩摩訶薩生不淳淑。』\^\^」（大正8，165c17-21）

    > ※與＝興【聖】。
    >
    > （2）《放光般若經》卷2〈10
    > 學品〉：「\^須菩提報言：『菩薩摩訶薩不以漚惒拘舍羅行六波羅蜜，復不以漚惒拘舍羅趣空、無相、無願三昧，**[墮]{.underline}**聲聞、辟支佛地，亦不順菩薩道，是為菩薩頂諍。』\^\^」（大正8，13a18-22）
    >
    > （3）《大般若波羅蜜多經》卷408〈7
    > 入離生品〉：「\^善現答言：『若諸菩薩無方便善巧而行六波羅蜜多，無方便善巧而住三解脫門，**[退墮]{.underline}**聲聞或獨覺地，不入菩薩正性離生，如是名為菩薩頂墮。』\^\^」（大正8，43c26-29）

[^136]: 愛法＝法愛【宋】【元】【明】【宮】，愛＝受【聖】。（大正25，361d，n.13）

[^137]: 《大智度論疏》卷17：「\^初**就三三昧門答**，言以空等為法，以菩薩受念著此空三昧示法故，順於空三昧等法起於法愛，生受念著。此愛既明如惡煩惱等愛故，說言順道法愛生。所以一一歷法明之，皆云受念著也。\^\^」（卍新續藏46，861a24-b3）

[^138]: 〔是〕－【宋】【元】【明】【宮】【聖】【石】。（大正25，361d，n.15）

[^139]: 《大智度論疏》卷17：「\^第二，次**就寂滅門明法愛**也，義如上說。\^\^」（卍新續藏46，861b4）

[^140]: 《大智度論疏》卷17：「\^**是苦應知**已下，第三，次**就分別諸法門**以生法愛也。\^\^」（卍新續藏46，861b4-5）

[^141]: 非菩薩道是菩薩學＝菩薩學是非菩薩道【宋】【元】【明】【宮】【聖】【石】。（大正25，361d，n.16）

[^142]: 三善根力不墮四事：不墮惡道，不墮卑賤，不墮二乘，不墮菩薩頂。（印順法師，《大智度論筆記》［B002］p.107）

[^143]: 具足善根，參見《大智度論》卷30（大正25，276b28-277b9）。

[^144]: ┌行不貪善根------愛等結使薄.........深入禪定

    > 三善根 ┤行不瞋善根------瞋等結使薄.........深入慈悲

    └行不癡善根------無明等結使薄......深入般若

    （印順法師，《大智度論筆記》［B002］p.107）

[^145]: （1）不墮惡趣、不生卑賤家，參見《大智度論》卷38（大正25，339c27-340a28）、卷39（大正25，344c10-23、346c8-15）。

    > （2）不住聲聞、辟支佛地，參見《大智度論》卷27（大正25，263a-264a）。

[^146]: 參見《大智度論》卷27：「\^住頂不墮，是名菩薩法位。如〈學品〉中說：上位菩薩，不墮惡趣，不生下賤家，不墮聲聞、辟支佛地，亦不從頂墮。\^\^」（大正25，262b2-4）

[^147]: 參見《大智度論》卷36（大正25，322b22-323a17）。

[^148]: 法忍＝忍法【宋】【元】【明】【宮】。（大正25，361d，n.20）

[^149]: 受＝愛【宋】【元】【明】【宮】。（大正25，361d，n.21）

[^150]: 法忍＝忍法【宋】【元】【明】【宮】【聖】。（大正25，361d，n.22）

[^151]: 滯藥成病。（印順法師，《大智度論筆記》［E001］p.285）

[^152]: ┌於人天中為妙

    > 愛等結使集諸善法，法愛名生
    > ┴無生忍為累（印順法師，《大智度論筆記》［B003］p.108）

[^153]: 生──體：一切法中憶想分別，諸觀是非，隨法而愛。愛等結使，雜諸善法。（印順法師，《大智度論筆記》［D003］p.243）

[^154]: ┌柔忍、無生忍中所有法──┬────────名頂

    │ │前後

    > 頂、位、不生，一事三名 ┤頂法增長堅固──────┴───┬────名位

    │ │一事

    └位中結使魔民不能動───────┴────名無生忍

    （印順法師，《大智度論筆記》〔B003〕p.108）

[^155]: 參見《大智度論》卷6（大正25，106c）、卷48（大正25，405b）、卷53（大正25，437c）、卷74（大正25，580a）、卷75（大正25，586a）、卷79（大正25，615b）。

[^156]: 《大智度論疏》卷17：「\^**問曰**已下，問意云：既言此中間為頂，住此上宜趣佛道，不復畏墮。若未得頂，則無頂可**隨**^※^；若已得頂，復不應**隨**^※^，今云何言**隨**^※^頂也？\^\^」（卍新續藏46，861c1-3）

    > ※案：上文中三個「隨」字皆應作「墮」。

[^157]: 頂墮：垂近應得而失，得頂則不墮。（印順法師，《大智度論筆記》［E001］p.285）

[^158]: ┌一、無有利益故.........如宿食生，於身為患（經但此）┐

    > 生有二義
    > ┴二、無實慧火故.........如生坯瓶，盛水則壞...............┴熟有二義，反此。

    （印順法師，《大智度論筆記》［B003］p.108）

[^159]: 無生法忍：能信受實相智慧火。（印順法師，《大智度論筆記》［D003］p.243）

[^160]: 生──體：一切法中憶想分別，諸觀是非，隨法而愛。愛等結使，雜諸善法。

    > 生──名：如宿食生，如生坯瓶。（印順法師，《大智度論筆記》［D003］p.243）

[^161]: （1）二種智慧：生滅智慧，離生滅智慧。（印順法師，《大智度論筆記》［D004］p.244）

    > （2） ┌一、生滅智慧---------離顛倒
    >
    > 智慧 ┴二、離生滅智慧------入無生
    > （印順法師，《大智度論筆記》〔B002〕p.106）
    >
    > （3） ┌依生滅慧，得離顛倒
    >
    > 無生法忍 ┴離生滅慧，名無生法
    > （印順法師，《大智度論筆記》［B003］p.110）

[^162]: 無生法忍：離生滅慧，不生不滅，名無生法。能信受持故名為**持**^※^。（印順法師，《大智度論筆記》［D003］p.243）

    > ※案：「持」應作「忍」。

[^163]: 位：拔一切無常等觀法名位。（印順法師，《大智度論筆記》［D003］p.243）

[^164]: 《大智度論疏》卷17：「\^滅無一切觀法，得無生忍，故名位也；不如是者，名法愛也。\^\^」（卍新續藏46，862a2-3）

[^165]: 《大品經義疏》卷4：「\^**云何菩薩不生**下，第二、明學有方便。就文有二：第一、明菩薩不見空故不起空見，二、明菩薩不念有故不起有見。以離此空有故，得入菩薩位也，此是不生空有心。\^\^」（卍新續藏24，232b7-10）

[^166]: 《大智度論疏》卷17：「\^**須菩提言**已下，明善吉此復一一歷法，答明不生之義。此初、先歷就十八空以不見義問答也。**復次舍利弗**已下，第二復次，歷法舉不念門答釋也。**如是舍利弗**已下，明三種心結釋也。\^\^」（卍新續藏46，862b1-4）

[^167]: （1）《光讚經》卷3〈7
    了空品〉：「\^如是，舍利弗！菩薩摩訶薩行般若波羅蜜，**不當念菩薩摩訶薩**。又當念等無等心、入微妙心。所以者何？其心無心，心者本淨；本淨心者，自然而樂、清明而淨。\^\^」（大正8，166b21-24）

    > （2）《放光般若經》卷2〈10
    > 學品〉：「\^作是學般若波羅蜜，**亦不念道意**妙無與等者，亦不念不貢高。所以者何？是意非意，意性廣大而清淨故。\^\^」（大正8，13b24-26）
    >
    > （3）《大般若波羅蜜多經》卷408〈7
    > 入離生品〉：「\^如是，舍利子！諸菩薩摩訶薩修行般若波羅蜜多時，**能如實知菩提心不應執**，無等等心不應執，廣大心不應執。何以故？舍利子！是心非心，本性淨故。\^\^」（大正7，44c19-23）
    >
    > （4）《大智度論》卷41〈8
    > 勸學品〉：「\^問曰：**菩提心**、無等等心、大心，有何差別？\^\^」（大正25，362c27-28）
    >
    > （5）印順法師，《大智度論》（標點本），p.1589校勘：「『得是〔心〕』乃『菩提〔心〕』之誤。」
    >
    > （6）另參見《小品般若波羅蜜經》卷1〈1
    > 初品〉：「\^復次，世尊！菩薩行般若波羅蜜時，應如是學，**不念是菩薩心**。所以者何？是心非心，心相本淨故。\^\^」（大正8，537b13-15）
    >
    > （7）參見印順法師，《如來藏之研究》，pp.81-83：
    >
    > \^比對「小品」類《般若經》的各種本子，所說的「心」，有菩薩心（bodhisattva-citta）、菩提心（bodhi-citta）的不同，如：
    >
    > 1、《小品般若波羅蜜經》卷1：「不念是菩薩心。（所以者何？是心非心，心相本淨故）。」（大正8，537b）
    >
    > 2、《道行般若波羅蜜經》卷1：「心不當念是菩薩。」（大正8，425c）
    >
    > 3、《摩訶般若波羅蜜鈔經》卷1：「其心不當自念我是菩薩。」（大正8，508c）
    >
    > 4、《大般若波羅蜜多經》（第五分）卷556：「不執著是菩薩心。」（大正7，866a）
    >
    > 5、《佛母出生三法藏般若波羅蜜多經》卷1：「彼菩薩雖如是學，不應生心我如是學。」（大正8，587b）
    >
    > 6、《大明度經》卷1：「不當念是我知道意。」（大正8，478c）
    >
    > 7、《大般若波羅蜜多經》（第四分）卷538：「不執著大菩提心。」（大正7，763c）
    >
    > 在大乘佛教的開展中，起先是『菩薩心』，遲一些才成立『菩提心』一詞。如上文所引2.，是後漢（西元二世紀八十年代）支婁迦讖所譯的《道行般若經》，為最古譯出的《般若經》。4.是唐玄奘所譯的，《大般若經》的第五分，是文字最簡短的。**最先譯出的，最簡短的，都作「菩薩」與「心」，與鳩摩羅什所譯的《小品般若經》一致。**從文義的先後來說，須菩提說：菩薩、菩薩的名字不可得，般若、般若的名字不可得。菩薩與般若都不可得，如聽了而能體悟，不驚不怖的，那就是菩薩應學的般若波羅蜜。接著說：菩薩這樣的學，不念──不執著、不高慢是菩薩心。**上文從菩薩與般若**──**我、法的都不可得，指出菩薩應這樣的學般若。然後，使菩薩反觀自心**──**知道我、法都不可得的心，也是不可得而不可著的。依修行的過程來說，前說所觀的不可得，次說能觀的不可得。**如改作「菩提心」，在文義上，就不免感到突然了！
    >
    > **在大乘佛教開展中，菩提心受到了佛教界的重視，菩薩心也就被轉化為菩提心了**。如6.是吳支謙（西元三世紀初）譯出的《大明度經》，作「不當念是我知道意」，道意是菩提心的古譯。7.是玄奘所譯《大般若經》的「第四分」，譯為「不執著大菩提心」。現在梵本的《八千頌般若經》，也作「菩提心不應著」（bodhicittena
    > na
    > manyeta）；manyeta有高慢的意思。進一步，到了「大品般若」及「十萬頌般若」（與玄奘譯的前三分相當），就引申為**「菩提心」，「無等等心」，「廣大心」**──三心。羅什所譯的《大品般若經》，作「得是心」，「無等等心」，「大心」**；「得是心」，一定是「菩提心」的訛寫**。這樣，本是觀能觀心的本性清淨，演化為菩提心的本性清淨了。\^\^

[^168]: 參見印順法師，《如來藏之研究》，pp.80-81：

    > \^《般若經》所說的「非心」，是心空、心不可得的意思。心性寂滅不可得，所以說「心（的）本性情淨』。接著，引起兩層問答：一、「是心非心」，不要以為有一非心的心（這是常情的意解），因為既然「非心」，不應該再問是有是沒有。「非心」是超越了有與無的概念，不能說是有是無的。二、「非心」──心不可得，是說不壞、不分別。沒有變異（壞），沒有差別［玄奘所譯的前三分，作「無二、無二分」；或「無分、無別」］，就是［真］如，不是世間分別心所分別那樣的。對於「心性本淨」，《般若經》從勝義體悟的立場，糾正以心為清淨的見解，一直為後代中觀、唯識二派所宗奉。\^\^

[^169]: 《大品經義疏》卷4：「\^**舍利弗**下第三論義五番問答因修，論心常淨義為初番**論上常淨義**；次兩問答**論常淨心有無義**，第三兩問答**出常淨心體**。\^\^」（卍新續藏24，233b19-21）

[^170]: 無心相＝心非【宋】【元】【明】【宮】【聖】【石】。（大正25，362d，n.20）

[^171]: 諸法強名心性。（印順法師，《大智度論筆記》〔E003〕p.291）

[^172]: 須菩提無諍三昧第一，參見《增支部》第一集（AN, I,
    p.24），另參見《中阿含經》卷43（169經）《拘樓瘦無諍經》：「\^如是須菩提族姓子以無諍道，於後知法如法。\^\^」（大正1，703c8-9）

[^173]: 色蘊：內外四大無定。（印順法師，《大智度論筆記》［D001］p.236）

[^174]: 此彼不在：不生不滅、無異相、無來去故。（印順法師，《大智度論筆記》［E001］p.285）

[^175]: 參見《大智度論》卷37（大正25，331a8-c13）。

[^176]: ┌菩 提 心------是心緣無上道發心故.........檀、尸.........初發心

    > 三心差別
    > ┤無等等心------是心與佛相似無等等故......忍、精.........行六度

    └大　　心------是心無事不行故...............定、慧.........入方便

    （印順法師，《大智度論筆記》［B003］p.109）

[^177]: 菩提心：初發心，緣無上道，我當作佛。（印順法師，《大智度論筆記》［D004］p.244）

[^178]: 等＋（等）【宋】【元】【明】【宮】。（大正25，362d，n.32）

[^179]: 無等等心：無等者佛，一切我法無與等者。菩提心與佛相似，名無等等心。（印順法師，《大智度論筆記》［D004］p.244）

[^180]: 大心：是［菩提］心無事不行，不求恩惠，深固決定。（印順法師，《大智度論筆記》［D004］p.244）

[^181]: 六度：施得大富，戒生人中；依此能成大事。忍心受苦，勤度眾生；依此現奇特事。禪與大悲、方便合拔眾生苦；般若滅觀、離言，不墮斷滅。（印順法師，《大智度論筆記》［D005］p.244）

[^182]: 實相：滅一切觀，諸語言斷，不墮斷滅［六度之一］。（印順法師，《大智度論筆記》〔E001〕p.284）

[^183]: ┌畢竟無寂，常自清淨┐

    ┌是心非心，本性常淨 ┤客塵覆故，以為不淨├心性

    > 心性 ┤非心性中，離有離無 └除去煩惱，如本清淨┘

    └法無別異，是非心性 （印順法師，《大智度論筆記》［B003］p.109）

[^184]: 本淨客塵：^（1）^心常清淨，無明等煩惱客覆。^（2）^如本清淨。^（3）^心相常清淨，如虛空相常清淨，烟雲等覆蔽不淨；心亦爾，常自清淨，無明等諸煩惱客來覆蔽故，以為不淨，除去煩惱，如本清淨。（印順法師，《大智度論筆記》［D004］p.244）

[^185]: 無心相［非心性］：畢竟空，諸法無分別是。（印順法師，《大智度論筆記》［D004］p.244）

[^186]: （1）無上菩提：雖是第一，從虛誑生，亦是空，不壞不分別。（印順法師，《大智度論筆記》［D006］p.246）

    > （2）無上菩提：雖是第一，從虛誑生。（印順法師，《大智度論筆記》〔E001〕p.285）

[^187]: 姓中＝色眾生中【宋】【宮】【聖】，＝姓眾生中【元】【明】【石】。（大正25，363d，n.16）

[^188]: 有未＝未有【宋】【元】【明】【宮】。（大正25，363d，n.17）

[^189]: 佛子：從佛口生，從見法生，從法化生，取法分。（印順法師，《大智度論筆記》［D006］p.246）

[^190]: 四信，即四不壞淨，參見《雜阿含經》卷30（836經）：

    > \^爾時、世尊告諸比丘：「汝等當起哀愍心，慈悲心，若有人於汝等所說樂聞，樂受者，汝當為說四不壞淨，令入、令住。何等為四？於佛不壞淨，於法不壞淨，於僧不壞淨，於聖戒成就。所以者何？若四大──地、水、火、風有變易增損，此四不壞淨未嘗增損變異。彼無增損變異者，謂多聞聖弟子，於佛不壞淨成就，若墮地獄、畜生、餓鬼者，無有是處。是故諸比丘當作是學：我當成就於佛不壞淨，法、僧不壞淨，聖戒成就；亦當建立餘人令成就。」\^\^（大正2，214b8-18）

[^191]: 法中自信：得四信故。（印順法師，《大智度論筆記》［D006］p.246）

[^192]: 身得證：得諸神通、滅盡定等著身中。（印順法師，《大智度論筆記》［D006］p.246）

[^193]: 《增壹阿含經》卷3〈4
    弟子品〉：「\^我**聲聞中第一比丘**，威容端正，行步庠序，所謂馬師比丘是。**智慧無窮，決了諸疑，所謂舍利弗比丘是。神足輕舉，飛到十方，所謂大目揵連比丘是**。勇猛精進，堪任苦行，所謂二十億耳比丘是。**十二頭陀難得之行，所謂大迦葉比丘是。**\^\^」（大正2，557b4-9）

[^194]: （1）參見《增支部》第一集（AN, I, p.24）。

    > （2）《摩訶般若波羅蜜經》卷3〈10 相行品〉：
    >
    > \^爾時佛讚言：「善哉，善哉！須菩提！如我說汝行無諍三昧第一，與此義相應。」\^\^（大正8，238b21-22）

[^195]: 無諍三昧：觀人心不令人起諍；根本四禪中攝，亦欲界中用。（印順法師，《大智度論筆記》［D006］p.246）

[^196]: ┌一、實相般若即是三乘同證無餘涅槃────論

    > 三乘同學般若 ┤二、經中所說空解脫門，三乘同學故────論

    └三、於般若中，廣說三乘相故───────經、論

    （印順法師，《大智度論筆記》［B003］p.110）

[^197]: 般若是菩薩事。（印順法師，《大智度論筆記》［E001］p.285）

[^198]: （1）實相：即是三乘無餘涅槃。以實相釋般若度。（《大智度論筆記》［D006］p.246）

    > （2）三乘人皆為無餘故精進修行。（印順法師，《大智度論筆記》［D007］p.247）

[^199]: （1）《摩訶般若波羅蜜經》卷22〈74
    遍學品〉：「\^如是著者，無有解脫、無有道、無有涅槃。\^\^」（大正8，383b15-16）

    > （2）《大智度論》卷86：「\^無三解脫門故言**無解脫**，無聖人空法故言**無道**，無道故言**無涅槃**。\^\^」（大正25，664a12-15）
    >
    > （3）三三昧──空三昧：離空解脫無道無果。（印順法師，《大智度論筆記》［A049］p.85）
    >
    > （4）空解脫門：離此無道無果。（印順法師，《大智度論筆記》［E001］p.285）
    >
    > （5）離三脫門無道無涅槃。（印順法師，《大智度論筆記》〔H001〕p.390）
