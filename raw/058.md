\`1634\`慧日佛學班第09期／福嚴推廣教育班第20期

**《大智度論》卷58**

**〈釋勸受**[^1]**持品第三十四**[^2]**〉**[^3]

**（大正25，468a12-470a14）**

釋厚觀（2010.10.16）

【**經**】[^4]

**\$壹、諸天勸受持般若**

> **\$（壹）正說**
>
> 爾時，三千大千世界所有四天王天乃至阿迦尼吒天語釋提桓因，諸天言：「應受是般若波羅蜜，應持，應親近，應讀、誦、說、正憶念！
>
> **\$（貳）勸持般若之理由**
>
> 何以故？若[^5]受持般若波羅蜜乃至正憶念故，一切所修集善法當具足滿，增益諸天眾、減[^6]損阿修羅。
>
> 諸天子[^7]受持般若波羅蜜乃至正憶念故，佛種不斷，法種[^8]、僧種不斷；佛種、法種、僧種不斷故，世間[^9]便有檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜皆現於世；四念處乃至十八不共法、菩薩道，皆現於世；須陀洹果、斯陀含果、阿那含果、阿羅漢果、辟支佛道、佛道，須陀洹乃至佛皆現於世。」

**\$貳、佛勸受持般若**

> **\$（壹）正說**
>
> 爾時，佛告釋提桓因：「憍尸迦！汝當受（468b）是般若波羅蜜，持、讀、誦、說、正憶念！
>
> **\$（貳）釋因由**
>
> **\$一、令阿修羅惡心滅**
>
> 何以故？若諸阿修羅生心[^10]欲與三十三天共鬪，憍尸迦！汝爾時當誦念般若波羅蜜，諸阿修羅惡心即滅，更不復生。
>
> **\$二、令諸天除五死相，還生本處**
>
> 憍尸迦！若諸天子、天女五死相現時，當墮不如意處，汝當於其前誦讀般若波羅蜜，\`1635\`是諸天子、天女聞般若波羅蜜功德力[^11]故，還生本處。
>
> 何以故？聞般若波羅蜜有大利益故。
>
> **\$三、漸得無上菩提**
>
> 復次，憍尸迦！若有善男子、善女人，若諸天子、天女聞是般若波羅蜜經[^12]耳[^13]，以[^14]是功德故，漸當得阿耨多羅三藐三菩提。
>
> 何以故？憍尸迦！過去諸佛及弟子皆學是般若波羅蜜，得阿耨多羅三藐三菩提，入無餘涅槃。憍尸迦！未來世諸佛、今現在十方諸佛及弟子皆學是般若波羅蜜，得阿耨多羅三藐三菩提，入無餘涅槃。
>
> 何以故？憍尸迦！是般若波羅蜜攝一切善法──若聲聞法、若辟支佛法、若菩薩法、若佛法。」

**\$參、天主勸持般若**

> **\$（壹）天主以三明呪讚般若**
>
> 釋提桓因白佛言：「世尊！般若波羅蜜是大明呪、無上明呪、無等等明呪。[^15]
>
> **\$（貳）釋因由：般若能除一切不善法，能與一切善法故**
>
> 何以故？世尊！是般若波羅蜜能除一切不善法[^16]，能與一切善法。」

**\$肆、佛印可、廣讚，更明受持般若得二世功德**

> **\$（壹）佛印可、廣讚**
>
> **\$一、佛印可**
>
> 佛語釋提桓因：「如是！如是！憍尸迦！般若波羅蜜是大明呪、無上明呪、無等等明呪。
>
> **\$二、廣讚**
>
> **\$（一）三世諸佛依般若明呪得無上菩提，依此明呪而有諸善生**
>
> 何以故？憍尸迦！過去諸佛因是明呪故得阿耨多羅三藐三菩提，未來世諸佛、今現在十方諸佛亦因是明呪得阿耨多羅三藐三菩提。
>
> 因是明呪故，世間便有十善道，便有四禪、四無量心、四無色定，便有檀波羅蜜乃至般若波羅蜜、四念處乃至十八不共法，便有法性、如、法相、法住、法位、實際，便有五眼、須陀洹果乃至阿羅漢果、辟支佛道、佛道[^17]、（468c）一切智、一切種智。
>
> **\$（二）諸善法道果皆從菩薩生，菩薩方便力皆從般若生**
>
> 憍尸迦！菩薩摩訶薩因緣故，十善出於世間，四禪、四無量心乃至一切種智，須陀洹乃至諸佛出於世間。
>
> \`1636\`譬如滿月照明，星宿亦能照明。
>
> 如是，憍尸迦！一切世間善法、正法，十善乃至一切種智，若諸佛不出時，皆從菩薩生，是菩薩摩訶薩方便力皆從般若波羅蜜生。[^18]
>
> 菩薩摩訶薩以是方便力，行檀波羅蜜乃至禪波羅蜜、內空乃至無法有法空、四念處乃至十八不共法，不證聲聞、辟支佛地，成就眾生、淨佛世界[^19]，壽命成就、世界成就、菩薩眷屬成就，得一切種智──皆從般若波羅蜜生[^20]。」[^21]
>
> **\$（貳）明受持般若當得二世功德**
>
> **\$一、述要**
>
> 復次，憍尸迦！若善男子、善女人聞般若波羅蜜，受持、親近乃至正憶念，是人當得今世、後世功德。」
>
> **\$二、釋「二世功德」**
>
> **\$（一）今世功德**
>
> **\$1、不得橫死**
>
> 釋提桓因白佛言：「世尊！何等是善男子、善女人受持般若波羅蜜乃至正憶念，得今世[^22]、後世[^23]功德？」
>
> 佛告[^24]釋提桓因：「若有善男子、善女人受持般若波羅蜜乃至正憶念，終不中毒死[^25]，兵刃[^26]不傷，水[^27]火不害，乃至四百四病[^28]所不能[^29]中──除其[^30]宿命業報。
>
> **\$\`1637\`2、人不得便**
>
> 復次，憍尸迦！若有官[^31]事起，是善男子、善女人讀誦般若波羅蜜故，往到[^32]官所，官不譴責[^33]。何以故？是般若波羅蜜威力故！
>
> 若善男子、善女人讀誦是般若波羅蜜，**到**王所，若太子、大臣所，王及太子、大臣皆歡喜問訊，和意與語。何以故？是諸善男子、善女人常（469a）有慈、悲、喜、捨心向眾生故。
>
> **\$3、結**
>
> 憍尸迦！若善男子、善女人受持般若波羅蜜乃至正憶念，得如是等種種今世功德。
>
> **\$（二）後世功德**
>
> 憍尸迦！何等是善男子、善女人後世功德？
>
> 是善男子、善女人終不離十善道、四禪、四無量心、四無色定、六波羅蜜、四念處乃至十八不共法，是人終不墮三惡道；受身完[^34]具，終不生貧窮下賤、工師、除廁人、擔死人家。
>
> 常得三十二相。
>
> 常得化生諸現在佛界[^35]，終不離菩薩神通；若欲從一佛界至一佛界供養諸佛、聽諸佛法，即得隨意；所遊佛界，成就眾生、淨佛世界，漸得阿耨多羅三藐三菩提。
>
> 憍尸迦！是名後世功德。
>
> **\$三、結成**
>
> 以是故，憍尸迦！善男子、善女人應當受持般若波羅蜜，親近、讀、誦、說、正憶念，華香乃至伎[^36]樂供養，常不離薩婆若心。
>
> 是善男子、善女人，乃至阿耨多羅三藐三菩提，得今世、後世功德成就。」

【**論**】[^37]釋曰：

**\$壹、諸天勸受持般若**

> **\$\`1638\`（壹）正說**
>
> 佛是法王，讚歎受持般若波羅蜜者已，次天王釋讚；釋讚已，今次諸天讚──以多眾讚故，令人信心轉深。
>
> 作是言：「\^應受持是般若波羅蜜。\^\^」
>
> **\$（貳）勸持般若之理由**
>
> 此中說受持因緣：「修諸功德，增益諸天，減損阿修羅，三寶不斷，六波羅蜜等諸功德出[^38]現於世。」

**\$貳、佛勸受持般若**

> **\$（壹）正說**
>
> 爾時，佛可諸天讚，告釋[^39]言：「汝受持是般若波羅蜜。」
>
> **\$（貳）釋因由**
>
> **\$一、令阿修羅惡心滅**
>
> 此中說因緣：若阿修羅生惡心，欲共三十三天鬪，汝爾時讀誦般若者，惡心即滅。
>
> 若二陣[^40]相對時讀誦般若者，阿修羅即退去。
>
> **\$※ 因論生論：何以不常誦般若令阿修羅惡心不生**
>
> 問曰：若爾者，何以不常誦般若令阿修羅惡心不生？何故乃使[^41]兩陣相對？
>
> 答曰：
>
> **\$（一）諸天多著福樂，染欲心利故**
>
> 諸天多著福樂，染欲心利，雖知般若有大功德，（469b）不能常[^42]誦故。
>
> **\$（二）忉利天不淨業因緣故，致有怨敵**
>
> 又以忉利天不淨業因緣故，致有怨敵，不得不鬪。
>
> **\$二、令諸天除五死相，還生本處**
>
> 諸天命欲終時，五死相現：一者、華鬘[^43]萎，二者、掖[^44]下汗出，三者、蠅來著身，四者、見更有天坐己坐處，五者、自不樂本坐。[^45]
>
> 諸天見是死相，念惜天樂，見當生惡處，心懷憂毒。爾時，若聞般若波羅蜜實相，諸法虛誑，無常、空寂──信是佛法，心清淨故，還生本處。
>
> **\$三、漸得無上菩提**
>
> 是天人不但還生本處，以聞般若[^46]故，世世受福樂[^47]，漸成無上道。

**\$\`1639\`參、天主勸持般若**

> **\$（壹）天主以三明呪讚般若**
>
> 此中因緣，如經說「般若波羅蜜為大明呪」者是。
>
> **\$（貳）釋何以名「般若」為「大明呪、無上呪、無等等呪」**
>
> 問曰：釋提桓因何以故名「般若」為「大明呪」？
>
> 答曰：
>
> **\$一、第一說：般若能常與眾生道德樂，餘呪能起煩惱造不善業而墮惡道**
>
> 諸外道、聖人有種種呪術，利益人民[^48]；誦是呪故，能隨意[^49]所欲使諸鬼神。諸仙人有是呪故，大得名聲，人民歸伏。
>
> 貴呪術故，是以帝[^50]釋白佛言：「諸呪術中，般若波羅蜜是大呪術。」何以故？能常與眾生道德樂故。餘呪術，樂因緣，能起煩惱；又不善業故，墮三惡道。
>
> **\$二、第二說：般若呪能滅諸著，餘呪隨貪瞋作惡**
>
> 復次，餘呪術能隨貪欲、瞋恚自在作惡；是般若波羅蜜呪能滅禪定、佛道、涅槃諸著，何況貪恚麁病！是故名為「大明呪」、「無上呪」、「無等等呪」。
>
> **\$三、第三說**
>
> **\$（一）釋「大呪」**
>
> 復次，是呪能令人離老、病、死，能立眾生於大乘，能令行者於一切眾生中最大，是故言「大呪」。
>
> **\$（二）釋「無上呪」**
>
> 能如是利益故，名為「無上」。
>
> **\$（三）釋「無等等呪」**
>
> **\$1、諸仙人無等呪術中，般若過出無量故名無等等**
>
> 先有仙人所作呪術，所謂能知他人心呪，名抑叉[^51]尼[^52]；能飛行變化呪，名揵陀[^53]梨[^54]；能住壽過千萬歲[^55]呪，於諸呪中無與等。於此無等呪術中，般若波羅蜜過出[^56]無量，故名「無等等」。
>
> **\$\`1640\`2、諸佛法名無等，般若能生諸佛故言無等等**
>
> 復次，諸佛法名「無等」，般若波羅蜜得佛因緣故言「\^無等等\^\^」。[^57]
>
> **\$3、佛於一切眾生中名無等，般若呪術為佛所作故名無等等呪**
>
> 復次，諸佛於一切眾生（469c）中名「無等」；是般若呪術，佛所作[^58]故名「無等等呪」。
>
> **\$四、第四說：〔引經說〕般若能除一切不善法，能與一切善法故**
>
> 復次，此經中自說三呪因緣，所謂「是呪能捨一切不善法，能與一切善法」。

**\$肆、佛印可、廣讚，更明受持般若得二世功德**

> **\$（壹）佛印可、廣讚**
>
> **\$一、佛印可**
>
> 佛順[^59]其所歎故言：「\^如是！如是！\^\^」
>
> **\$二、廣讚**
>
> **\$（一）三世諸佛依般若明呪故，出生十善道乃至諸佛**
>
> 亦更廣其所讚，所謂「因般若故，出生十善道乃至諸佛」。
>
> **\$（二）諸善法道果皆從菩薩生，菩薩方便力皆從般若生**
>
> 是般若波羅蜜屬菩薩故，[^60]佛說譬喻：諸佛能大破無明闇故，如滿月；菩薩破闇不如故，如星宿。如夜中有所見，皆是星月力；世間生死夜中有所知見，皆是佛菩薩力。
>
> 若世無佛，爾時，菩薩說法度眾生，著人天樂中，漸[^61]漸令得涅槃樂。菩薩所有智慧，皆是般若波羅蜜力。
>
> 復次，是菩薩雖行三十七品、十八空，知諸法畢竟不可取，亦不證聲聞、辟支佛道，而能還起善法，教化眾生、淨佛世界、壽命具足等，皆是方便般若波羅蜜力。
>
> **\$（貳）明受持般若當得二世功德**
>
> **\$一、述要**
>
> 若是人能受持般若，乃至正憶念，得今世、後世功德。
>
> **\$二、釋「二世功德」**
>
> **\$（一）今世功德**
>
> **\$\`1641\`1、不得橫死**
>
> **\$（1）略述**
>
> 「\^今[^62]世功德\^\^」者，所謂終不中毒死等。
>
> **\$（2）釋疑：先已說「不橫死」，今何以重說**
>
> 問曰：先已[^63]說「不橫死」，[^64]今何以更說？
>
> 答曰：
>
> **\$A、為後來者更說故**
>
> 先已說[^65]般若波羅蜜，不一會中說，此為後來者更為說。[^66]
>
> **\$B、先僅說外難，人不得其便；今更說自他內外難皆無，其人還恭敬供養**
>
> 復次，刀[^67]、毒、水、火有二種：有他作，有自作。
>
> 先說[^68]他加兵、毒、水、火等，今為不自傷。何以知之？次說「四百四病」故知。上雖說「人不能得其便」，不說「其人還恭敬供養」。
>
> **\$（3）釋「四百四病」**
>
> 「\^四百四病\^\^」者，四大為身，常相侵[^69]害。一一大中，百一病起：冷病有二百二，水、風起故；熱病有二百二，地、火起故──火熱相，地堅相，堅相故難消，難消故能起熱病。血肉、筋、骨、骸[^70]、髓[^71]等[^72]，地分。
>
> **\$（4）釋「除其宿命業報」**
>
> 「\^除其業報\^\^」者，一切法和合因緣生，無有作者，無[^73]有作者故，必受業報，佛所（470a）不能救，何況般若！[^74]
>
> 必受業報、不必受業報，先已說。[^75]
>
> **\$2、人不得便**
>
> **\$（1）略述**
>
> 官事起者，誦般若波羅蜜力故，隨起皆滅。
>
> **\$\`1642\`（2）釋疑：先已說「人不能得便」，今何以重說**
>
> 問曰：先說「人不能得便」，今何以復更說？
>
> 答曰：先雖說「人不能得便」，不說「國王、大臣等既不能得便，還復恭敬供養」。[^76]何以故？是菩薩常有慈、悲、喜、捨心向眾生故。
>
> **\$（二）後世功德**
>
> 「\^後世功德\^\^」者，世世所生常不離十善道等，是故常不墮惡道；是人折伏[^77]惡心故，受身完具，不生下賤等家[^78]。
>
> 學佛所學道故，得變化身似[^79]佛，有三十二相、八十隨形好。
>
> 「\^常得化生現在佛國\^\^」者，隨心所到十方世界，供養諸佛，聽受諸法，教化眾生，漸漸得成佛道。
>
> **\$三、結成**
>
> 是故行者應[^80]聞、受持乃至正憶念，不離薩婆若心。如是得今世、後世功德[^81]。

**\`1643\`〈釋梵志品**[^82]**第三十五**[^83]**〉**[^84]

**（大正25，470a15-471b16）**

\^【**經**】

**\$壹、降伏外道惡魔，令不得便**

> **\$（壹）降伏外道**
>
> **\$一、外道前來欲求佛短**
>
> 爾時，諸外道梵志來向佛所，欲求佛短[^85]。
>
> **\$二、天主誦念般若令外道遠去**
>
> 是時釋提桓因心念：「是諸外道梵志來向佛所，欲求佛短；我今當誦念從佛所受般若波羅蜜，是諸外道梵志等終不能中道作礙、斷說[^86]般若波羅蜜。」
>
> 釋提桓因作是念已，即誦般若波羅蜜。
>
> 是時諸外道梵志遙遶佛，復[^87]道還去。[^88]
>
> **\$三、佛釋疑**
>
> **\$（一）舍利弗疑**
>
> 時，舍利弗心念：「是中何因緣，諸外道梵志遙遶佛，復道還去？」
>
> **\$（二）佛釋外道遠去之因由**
>
> **\$1、由般若力故令遠去**
>
> 佛知舍利弗心念，告舍利弗：「是釋提桓因誦念般若波羅蜜；以是因緣故，諸外道梵志遙繞佛，復道還去。
>
> **\$2、諸聖眾及諸天等守護般若故，持惡意者不能得短**
>
> 舍利弗！我不見是諸外道梵志一念善心；是諸外道梵志但[^89]持惡心來，欲求[^90]索佛[^91]短。
>
> 舍利弗！我不見說般若波羅蜜時，一切世間若天、若魔、若梵、若沙門眾、婆羅門眾中有持惡意來能得（470b）短者！
>
> 何以故？舍利弗！是三千大千世界中，諸四天王天乃至阿迦尼吒天、諸聲聞、辟支\`1644\`佛、諸菩薩摩訶薩等[^92]守護是般若波羅蜜。所以者何？是諸天、人皆從般若波羅蜜中生故。
>
> 復次，舍利弗！十方如恒河沙等世界中，諸佛及聲聞、辟支佛、菩薩摩訶薩、諸天、龍、鬼神等皆守護是般若波羅蜜。所以者何？是諸佛等皆從般若波羅蜜中生故。」
>
> **\$（貳）降伏惡魔**
>
> **\$一、魔化作四種兵來擾**
>
> 爾時，惡魔心念：「今佛四眾現前集會，亦有欲界、色界諸天子，是中必有菩薩摩訶薩受[^93]記當得阿耨多羅三藐三菩提。我寧可至佛所，破壞其意。」是時，惡魔化作四種兵[^94]，來至佛所。
>
> **\$二、天主誦念般若降魔**
>
> 爾時，釋提桓因心念：「是四種兵，或是惡魔化作，欲來向佛。何以故？是四種兵嚴飾，頻婆娑羅王四種[^95]兵所不類[^96]，波斯匿王四種兵亦不類，諸釋子四種兵[^97]、諸梨唱[^98]四種兵皆亦不類。[^99]是惡魔長夜索佛便，欲惱眾生，我寧可誦念般若波羅蜜。」
>
> 釋提桓因即時誦念般若波羅蜜；惡魔如[^100]所誦聞[^101]，漸漸[^102]復道還去。

**\$貳、諸天稱歎，佛述成**

> **\$（壹）諸天稱歎**
>
> **\$一、此世界諸天歎**
>
> 爾時，會中四天王諸天子乃至阿迦尼吒諸天子化作天華，於虛空中而散佛上，作是言：「世尊！願令般若波羅蜜久住閻浮提！所以者何？閻浮提人受持般若波羅蜜，隨所住時，佛寶住[^103]不滅，法寶、僧寶亦住不滅。」[^104]
>
> **\$\`1645\`二、十方世界諸天歎**
>
> 爾時，十方如恒河沙等世界中諸天亦皆[^105]散華，作是言：「世尊！願令般若波羅蜜久住閻浮提！若般若波羅蜜久住，佛、法、僧亦當久住，亦分別知菩薩摩訶薩道。復次，所在住處，有善男子、善女人書持般若波羅蜜經卷，是處則為照明，已離眾冥[^106]。」
>
> **\$（貳）佛述成**
>
> 佛告釋提桓因等諸（470c）天子：「如是！如是！憍尸迦及諸天子！閻浮提人受持般若波羅蜜，隨所住時，佛寶如是住，法寶、僧寶亦如是住；乃至所[^107]住在[^108]處，善男子、善女人有書持般若波羅蜜經卷，是處則為照明，已離眾冥[^109]。」

**\$參、諸天發願守護，佛重述成**

> **\$（壹）諸天發願守護行般若人**
>
> 爾時，諸天子化作天華散佛上，作是言：「世尊！若有善男子、善女人受持般若波羅蜜，乃至正憶念，魔、若魔天不能得其便。
>
> 世尊！我等亦當擁護是善男子、善女人！何以故？若善男子、善女人受持般若波羅蜜，乃至正憶念，我等視是人即是佛、若次佛。」
>
> **\$（貳）帝釋更說讚歎因緣**
>
> 是時，釋提桓因白佛言：「世尊！善男子、善女人受持般若波羅蜜，乃至正憶念者，當知是人先世於佛所作功德，多親近、供養諸佛，為善知識所護。
>
> 世尊！諸佛一切智應當從般若波羅蜜中求，般若波羅蜜亦當從一切智中求！所以者何？般若波羅蜜不異一切智，一切智不異般若波羅蜜；般若波羅蜜、一切智，不二不別。是故我等視是人即是佛、若次佛。」
>
> **\$（參）佛重述成**
>
> 佛告釋提桓因：「如是！如是！憍尸迦！諸佛一切智即是般若波羅蜜，般若波羅蜜即是一切智。何以故？憍尸迦！諸佛一切智從般若波羅蜜中生。
>
> 般若波羅蜜不異一切智，一切智不異般若波羅蜜；般若波羅蜜、一切智，不二不別。」\^\^

【**論**】釋曰：

**\$壹、降伏外道惡魔，令不得便**

上品中說：「聞、受般若者，魔、若魔民、外道梵志不得其便。」[^110]今欲現證驗故，以威神感致眾魔及諸外道。

> **\$\`1646\`（壹）降伏外道**
>
> **\$一、外道前來欲求佛短**
>
> 是以外道梵志作是念：「佛在耆闍崛山中說般若波羅蜜──所謂諸法畢竟空、無所有，以引致[^111]十方眾生。我等共往難問，破此空論；其論若破，佛則自退，我等（471a）還得如本。」是諸外道但有邪見、惡心、憍慢故來，欲出是畢竟清淨般若波羅蜜過罪。
>
> 譬如狂人欲中傷虛空，徒自疲苦！
>
> **\$二、天主誦念般若令外道遠去**
>
> 爾時，帝釋如佛教，受持般若，外道不能得便。
>
> 今欲驗實，令人信知故[^112]。
>
> 帝釋無量福德成就，以天利根，深信般若，即時誦念，得般若力故，外道遙繞佛，復道而去。
>
> **\$※ 因論生論：外道何以不直還，卻遶佛而去**
>
> 問曰：何[^113]以不直還，方[^114]遶佛而去？
>
> 答曰：以般若神力故，於遠處降伏，作是念：「佛眾威德甚大，我等今往，徒自困[^115]辱，無所成辦；我等今若遙見直去，人當謂我等怯[^116]弱，來而空去。」
>
> 以是故，詐現供養繞佛，復道而去。
>
> **\$三、佛釋疑**
>
> **\$（一）舍利弗疑**
>
> 舍利弗本是梵志，見諸外道遠處而去，心少[^117]憐愍，不能以小事故入三昧求[^118]知，作是念：「此諸外道何因緣來，竟不蒙度而空還去？」
>
> **\$（二）佛釋外道遠去之因由**
>
> **\$1、由般若力故令遠去**
>
> 佛言：「是般若波羅蜜力。」
>
> 舍利弗意念：「佛以般若波羅蜜無事不濟[^119]，云何令此外道空來而去？」
>
> 佛知舍利弗所念，語舍利弗：「是諸梵志乃至無一念善心，但持惡意，邪見著心，欲求諸法定相，是故不中[^120]度。」譬如必死之病，雖有良醫、神藥，不能救濟。
>
> **\$\`1647\`2、諸聖眾及諸天等守護般若故，持惡意者不能得短**
>
> 「舍利弗！說般若波羅蜜時，非但此梵志，一切世間人持惡心來，不能得便。何以故？一切諸佛及諸菩薩、諸天常守護般若故。所以者何？諸佛、菩薩、天人作是念：『我等皆從[^121]般若生故。』」
>
> **\$（貳）例說降伏惡魔**
>
> 魔來欲難問破壞，亦如是。

**\$貳、諸天稱歎，佛述成**

> **\$（壹）諸天稱歎**
>
> 是時，會中諸天子先聞般若功德，今見[^122]證驗，心大歡喜，化華供養，作是願：「令般若波羅蜜久住閻浮提！」是事如下廣說。
>
> **\$（貳）佛述成**
>
> 佛即印可。

**\$參、諸天發願守護，佛重述成**

> **\$（壹）諸天發願守護行般若人**
>
> **\$一、略述**
>
> 諸天於佛前自誓言：「行者若聞、受[^123]般若（471b）波羅蜜，乃至正憶念，我等常當守護！所以者何？我等[^124]視是人如佛、若次佛。」
>
> **\$二、釋「如佛」、「次佛」**
>
> 「\^如佛\^\^」者，法性身，住阿鞞跋致，得無生法忍，乃至十地。
>
> 「\^次佛\^\^」者，肉身菩薩，能說般若波羅蜜及其正義。[^125]

**\$（貳）帝釋更說讚歎因緣**

> **\$一、略述**
>
> 爾時，帝釋以先世因緣所集功德智慧，讚是菩薩；此中更說讚歎因緣。
>
> **\$二、釋「諸佛一切種智當從般若中求，般若亦當從一切種智中求，般若與一切種智不二不別」**
>
> **\$（一）諸佛一切種智當從般若中求**
>
> 「\^諸佛一切種智應從般若中求\^\^」者，菩薩行般若波羅蜜具足故，得佛時，般若變成一切種智，故言「\^一切種智當從般若中求\^\^」。
>
> **\$（二）般若亦當從一切種智中求**
>
> 佛能說般若波羅蜜，故言「\^般若波羅蜜當從一切智中求\^\^」。
>
> **\$\`1648\`（三）般若與一切種智不二不別**
>
> 譬如乳變為酪，離乳無酪，亦不得言「乳即是酪」；般若波羅蜜變為一切種智，離般若亦無一切種智，亦不得言「般若即是一切種智」。
>
> 般若與一切種智作生因，一切種智與般若作說因[^126]，因果不相離故言「不二不別」[^127]。[^128]

**〈釋阿難稱譽**[^129]**品第三十六**[^130]**〉**[^131]

**（大正25，471b17-475a22）**

\^【**經**】

**\$壹、明般若為尊導故稱歎**

> **\$（壹）阿難問：何以獨稱歎般若**
>
> 爾時，慧命阿難白佛言：「世尊！何以故[^132]不稱譽[^133]檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜乃至十八不共法，但稱譽般若波羅蜜？」
>
> **\$（貳）佛廣明般若為眾善之尊導**
>
> **\$一、諸善法以般若為尊導迴向薩婆若**
>
> 佛告阿難：「般若波羅蜜於五[^134]波羅蜜乃至十八不共法為尊導！[^135]
>
> 阿難！於汝意云何？不迴向薩婆若，布施得稱檀波羅蜜不？」
>
> 「不也！世尊！」
>
> 「不迴向薩婆若，尸羅......羼提......毘梨耶......禪......智慧是般若波羅蜜不？」
>
> \`1649\`「不也！世尊！」
>
> 「以是故知般若波羅蜜於五波羅蜜乃至十八不共法為尊導，是故稱譽。」[^136]
>
> **\$二、釋「以不二為方便迴向薩婆若」**
>
> **\$（一）以無二法、不生、不可得為方便迴向薩婆若得名波羅蜜**
>
> 阿難白佛言：「世尊！云何布施（471c）迴向薩婆若作檀波羅蜜，乃至作般若波羅蜜？」
>
> 佛告阿難：「以無二法布施迴向薩婆若，是名檀波羅蜜；以不生、不可得[^137]迴向薩婆若布施，是名檀波羅蜜。乃至以無二法智慧迴向薩婆若，是名般若波羅蜜；以不生、不可得迴向薩婆若智慧，是名般若波羅蜜。」[^138]
>
> **\$（二）以五蘊等諸法不二為方便迴向薩婆若**
>
> 阿難白佛言：「世尊！云何以不二法迴向薩婆若布施是名檀波羅蜜，乃至以不二法迴向薩婆若智慧是名般若波羅蜜？」
>
> 佛告阿難：「以色不二法故，受、想、行、識不二法故，乃至阿耨多羅三藐三菩提不二法故。」[^139]
>
> **\$（三）諸法性空故無二無別**
>
> 「世尊！云何色不二法，乃至阿耨多羅三藐三菩提不二法？」
>
> 佛言：「色、色相空。何以故？檀波羅蜜、色，不二不別[^140]；乃至阿耨多羅三藐三菩提、檀波羅蜜，不二不別。五波羅蜜亦如是。[^141]
>
> **\$\`1650\`（四）結**
>
> 以是故，阿難！但稱譽般若波羅蜜，於五波羅蜜乃至一切種智為尊導！[^142]
>
> **\$三、舉喻明**
>
> 阿難！譬[^143]如地，以種散中，得因緣和合故[^144]便生，是諸種子依地而生。如是，阿難！五波羅蜜依般若波羅蜜得生，四念處乃至一切種智亦依般若波羅蜜得生。
>
> 以是故，阿難！般若波羅蜜為五波羅蜜乃至十八不共法尊導！」

**\$貳、重明受持般若得二世功德**

> **\$（壹）天主說受持功德**
>
> **\$一、天主言：佛說功德未盡，更有餘德**
>
> 爾時，釋提桓因白佛言：「世尊！佛說善男子、善女人受持般若波羅蜜乃至正憶念者[^145]，功德未盡。[^146]
>
> **\$二、天主自說因緣**
>
> **\$（一）受持般若即受三世諸佛無上道**
>
> 何以故？受持般若波羅蜜乃至正憶念，則受三世諸佛無上道。
>
> 所以者何？欲得薩婆若，當從般若波羅蜜中求；欲得般若波羅蜜，當從薩婆若中求。
>
> **\$（二）受持般若故，世間善法、出世間善法現於世**
>
> 世尊！受持般若波羅蜜乃至正憶念故，十善道現於世間，四禪、四無量心、四無色定乃至十八不共法現於世間。
>
> **\$（三）受持般若故，人天及三乘賢聖皆現於世**
>
> 受持般若波羅蜜乃至正憶念故，世間便有剎利大姓、婆羅門大姓、居士大（472a）家、四天王天乃至阿迦尼吒諸天。
>
> 受持般若波羅蜜乃至正憶念故，便有須陀洹乃至阿羅漢、辟支佛、菩薩摩訶薩。
>
> 受持般若波羅蜜乃至正[^147]憶念故，諸佛出於世間。」
>
> **\$（貳）佛廣明受持般若之功德**
>
> **\$一、明更有餘功德**
>
> 爾時，佛告釋提桓因：「憍尸迦！善男子、善女人受持般若波羅蜜乃至正[^148]憶念，我不說但有爾所功德。
>
> **\$\`1651\`二、出餘功德**
>
> **\$（一）明不離薩婆若心而受持般若乃至正憶念者之功德**
>
> **\$1、得無量五分法身**
>
> 何以故？憍尸迦！是善男子、善女人受持般若波羅蜜乃至正憶念，不離薩婆若心，無量戒眾成就，定眾、慧眾、解脫眾、解脫知見眾成就。[^149]
>
> **\$2、如佛**
>
> 復次，憍尸迦！是善男子、善女人能受持般若波羅蜜乃至正憶念，不離薩婆若心，當知是人為如佛。
>
> **\$3、五分法身勝於二乘**
>
> 復次，憍尸迦！一切聲聞、辟支佛所有戒眾、定眾、慧眾、解脫眾、解脫知見眾不及是善男子、善女人戒眾乃至解脫知見眾，百分、千分、千億萬分乃至算數譬喻所不能及！何以故？是[^150]善男子、善女人於聲聞、辟支佛地中心得解脫，更不求大乘法故。[^151]
>
> **\$（二）明書持供養般若者亦得二世功德**
>
> 復次，憍尸迦！若有善男子、善女人書持般若波羅蜜經卷，供養、恭敬、尊重，華香、瓔珞乃至伎[^152]樂[^153]，亦得今世、後世功德。」
>
> **\$（參）天主發願守護行般若人**
>
> 爾時，釋提桓因白佛言：「世尊！是善男子、善女人受持般若波羅蜜乃至正憶念，不離薩婆若心，供養般若波羅蜜，恭敬、尊重，華香乃至伎樂，我常當守護是人！」\^\^

【**論**】釋曰：

**\$壹、明般若為尊導故稱歎**

> **\$（壹）阿難問：何以獨稱歎般若**
>
> 阿難雖多聞，力能分別空，而未離欲故，不能深入；雖常侍[^154]佛，不數[^155]問難空事。
>
> 今佛讚歎般若波羅蜜，亦讚歎行者，是故阿難白佛言：「世尊！何以不稱歎餘波羅蜜及[^156]諸法，而獨稱歎般若波羅蜜？」
>
> **\$\`1652\`※
> 因論生論：佛常說六度之名，阿難何故言「不稱說五度而獨讚般若」**
>
> 問曰：佛從初以來常說六波羅蜜名，今阿難何以言（472b）「不稱說[^157]」？
>
> 答曰：雖說名字[^158]，不為稱美[^159]，皆為入般若中故說[^160]。
>
> **\$（貳）佛廣明般若為眾善之尊導**
>
> **\$一、諸善法以般若為尊導**
>
> 佛語[^161]阿難：「一切有為法中，智慧第一；一切智慧中，度彼岸般若波羅蜜第一。」[^162]
>
> 譬如行路，雖有眾伴，導師第一；般若亦如是，雖一切善法各各[^163]有力，般若波羅蜜能示導出三界、到三乘。
>
> 若無般若波羅蜜，雖行布施等善法，隨受業行，果報有盡；以有盡故，尚不能得小乘涅槃，何況無上道！
>
> **\$二、釋「以不二為方便迴向薩婆若」**
>
> **\$（一）能觀布施等善法如佛道相不二、不生、不可得，是名「迴向薩婆若」**
>
> 若布施等善法，能觀如佛道相不二、不生不滅、不得不失、畢竟空寂，是名「\^迴向薩婆若\^\^」。[^164]是布施福，世世常受果報而不盡，後當得一切種智。
>
> 如布施，一切法[^165]亦如是相。
>
> **\$（二）以五蘊等諸法不二為方便迴向薩婆若**
>
> 問曰：佛何以不[^166]答不二因緣，還以不二解？
>
> 答曰：阿難不問不二因緣，但問「\^何法不二\^\^」，是故佛答：「\^色等諸法不二故。\^\^」[^167]
>
> 般若波羅蜜能令五事等作波羅蜜故，但稱譽般若波羅蜜。
>
> **\$三、舉喻明**
>
> **\$（一）略述**
>
> 佛欲令是義了了易解故作是喻：「譬如大地能生萬物，般若波羅蜜亦[^168]如是。」
>
> **\$\`1653\`（二）釋「譬如地，以種散中，得因緣和合故便生」**
>
> 「能持一切善法種子」者，從發心來，除般若波羅蜜，餘一切善法。
>
> 是「\^因緣和合\^\^」者，是佛道中，一心、信、忍、精進、不休不息、欲、受、通達、不壞──有如是等法。
>
> 事得成辦者，是增長者從發心起學諸波羅蜜，從一地至一地，乃至佛地是。

**\$貳、重明受持般若得二世功德**

> **\$（壹）天主說受持功德**
>
> **\$一、天主言：佛說功德未盡，更有餘德**
>
> 問曰：帝釋何以故言「佛說行者受持般若功德未[^169]盡」？
>
> 答曰：般若波羅蜜無量無邊，功德亦無量無邊。
>
> 說未究竟，中間外道梵志及魔來故，傍及異事，今還欲續聞[^170]。
>
> 帝釋深愛[^171]福德果報，樂聞般若功德，聽無厭足。
>
> **\$二、天主自說因緣**
>
> **\$（一）受持般若即受三世諸佛無上道**
>
> 今更欲聞說，故自說因緣：「世尊！（472c）若人受持般若波羅蜜乃至正憶念，則受三世諸佛無上道功德智慧。所以者何？般若中應求一切種智，一切種智中應求般若。」[^172]如上品末[^173]說。[^174]
>
> **\$（二）受持般若故，世間善法、出世間善法現於世**
>
> 行[^175]者若受持般若波羅蜜[^176]，發心求阿耨多羅三藐三菩提，為度眾生故，集般若波羅蜜等諸功德──所謂十善道乃至十八不共法[^177]，現於世間。
>
> **\$（三）受持般若故，人天及三乘賢聖皆現於世**
>
> 是善法因緣故，有剎利大姓乃至諸佛。
>
> **\$（貳）佛廣明功德**
>
> **\$一、明更有餘功德**
>
> 佛告天帝[^178]：「是人不但[^179]得如上功德，亦得無量戒眾等功德。」
>
> **\$\`1654\`二、出餘功德**
>
> **\$（一）明不離薩婆若心而受持般若乃至正憶念者之功德**
>
> **\$1、得無量五分法身**
>
> **\$（1）詳明戒眾**
>
> 「\^戒眾\^\^」者，是菩薩行般若波羅蜜，於一切眾生中修畢竟無畏施。
>
> 眾生十方中數無量無邊，三世中[^180]數亦無量無邊，六道、四生種類各各相亦無量無邊；於此無量無邊眾生中，施第一所愛樂物，所謂壽命，是故得無量戒眾果報。
>
> 如是不殺等戒，但說名字，則二百五十[^181]。
>
> 毘尼中，略說則八萬四千，廣說則無量無邊。
>
> 是戒，凡夫人或一日受，或一世，或[^182]百千萬世；菩薩世世於一切眾生中施無畏，乃至入無餘涅槃，是名「\^無量戒眾\^\^」。[^183]
>
> **\$（2）例餘**
>
> 乃至解脫知[^184]見眾，亦如是隨義分別。
>
> **\$2、五分法身勝於二乘**[^185]
>
> 是五眾[^186]功德，勝於二乘，不可計量。
>
> **\$（二）明書持供養般若者亦得二世功德**
>
> **\$1、略說**
>
> 若人書寫、供養般若波羅蜜，得今世、後世功德。
>
> **\$2、釋疑：但書持供養般若，云何能得二世功德**
>
> 問曰：今世、後世功德深重，書、持、供養輕微，云何[^187]得二世功德？
>
> 答[^188]曰：
>
> **\$（1）第一說：一心深信故**
>
> 供養有二種：一者、効[^189]他供養，二者、深心供養。[^190]
>
> 知[^191]般若功[^192]德，深心供養故，得二世功德。
>
> \`1655\`是般若有種種門入──若聞持乃至正憶念者，智慧、精進門入；書寫、供養者，信及精進門入。[^193]若一心深信，則供養經卷[^194]勝；若不一心，雖受持而不如。
>
> **\$（2）第二說：般若功德殊勝故**
>
> 復次，有如[^195]如意寶珠，是（473a）無記色法，無心、無[^196]識，以眾生福德因緣故生，有人供養者，能令人隨意所得；何況般若波羅蜜是無上智慧、諸佛之母，諸法寶中是第一寶，若人如所聞一心信受供養，云何不得二世功德？
>
> 但人不一心供養、又先世重罪故，雖供養般若而不得如上功德，般若無咎。
>
> 【**經**】
>
> **\$（肆）佛重明功德**
>
> **\$一、諸天來，增益說法力**[^197]（印順法師，《大智度論筆記》［E010］p.304）
>
> 佛告釋提桓因：「憍尸迦！是善男子、善女人欲讀、誦、說般若波羅蜜時，無量百千諸天皆來聽法。是善男子、善女人說[^198]般若波羅蜜法，諸天子益[^199]其膽[^200]力。是諸法師若疲[^201]極，不欲說法，諸天[^202]益其膽力故，便更能[^203]說。
>
> 善男子、善女人受持[^204]是般若波羅蜜乃至正憶念，供養華香乃至伎樂故，亦得是今世功德。
>
> **\$二、說般若乃至正憶念時不怯論難及不怖畏**
>
> **\$（一）說般若時不怯論難**[^205]
>
> **\$\`1656\`1、正明**
>
> 復次，憍尸迦！是善男子、善女人於四部眾中說般若波羅蜜時，心無怯弱；若有論難，亦無畏想。
>
> **\$2、釋因由**
>
> **\$（1）般若所護持故**（印順法師，《大智度論筆記》［B019］p.147）
>
> 何以故？是善男子、善女人為般若波羅蜜所護持故。
>
> **\$（2）般若中分別一切法故**[^206]（印順法師，《大智度論筆記》［B019］p.147）
>
> 般若波羅蜜中亦分別一切法──若世間、若出世間，若有漏、若無漏，若善、若不善，若有為、若無為，若聲聞法、若辟支佛法、若菩薩法、若佛法。
>
> **\$（3）住十八空不見難者、受難者及般若故**
>
> 善男子、善女人住內空乃至住無法有法空故，不見有[^207]能難般若波羅蜜者，亦不見受難者，亦不見般若波羅蜜。[^208]
>
> **\$3、結成**
>
> 如是，善男子、善女人為般若波羅蜜所護持故，無有能難壞者。
>
> **\$（二）明受持般若波羅蜜乃至正憶念時不怖畏**
>
> 復次，善男子、善女人受持般若波羅蜜乃至正憶念時，不沒、不畏、不怖。何以故？是善男子、善女人不見是法沒者、恐怖者。
>
> 憍尸迦！善男子、善女人受持般若波羅蜜乃至正憶念，華香供養乃至幡蓋，亦得是**今**[^209]**世功**（473b）**德**。
>
> **\$三、得凡聖愛敬，修六度等無有斷絕，能降伏難論毀謗**
>
> **\$（一）凡聖愛敬**[^210]（印順法師，《大智度論筆記》［E010］p.304）
>
> 復次，憍尸迦！善男子、善女人受持般若波羅蜜乃至正憶念，書持經卷，華香供養乃至幡蓋，是人為父母所愛，宗[^211]親知識所念，諸沙門、婆羅門所敬，十方諸佛及菩薩摩訶薩、辟支佛、阿羅漢乃至須陀洹所愛敬，一切世間若天、若魔、若梵及阿修羅等皆亦愛敬。
>
> **\$\`1657\`（二）修六度等無有斷絕**
>
> 是人行檀波羅蜜，檀波羅蜜無有斷絕時；尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜亦無有斷絕時。
>
> 修內空不斷，乃至修無法有法空不斷；修四念處不斷，乃至修十八不共法不斷；修諸三昧門不斷，修諸陀羅尼門不斷；諸菩薩神通不斷，成就眾生、淨佛世界不斷，乃至修一切種智不斷。[^212]
>
> **\$（三）能降伏難論毀謗**[^213]
>
> 是人亦能降伏難論毀謗。[^214]
>
> **\$（四）略結得二世功德**
>
> 善男子、善女人受持般若波羅蜜乃至正憶念，不離薩婆若心，書持經卷，華香供養乃至幡蓋，亦得是**今世、後世功德**。
>
> **\$四、諸天善神來**
>
> **\$（一）諸天善神來禮敬般若，守護行者，諸惡不能得便**
>
> **\$1、諸天善神來禮敬般若，則書寫般若者已行法施**
>
> **\$（1）諸天善神來禮敬般若**
>
> **\$A、三千大千世界諸天來**
>
> 復次，憍尸迦！善男子、善女人書持經卷，在所住[^215]處，三千大千世界中所有諸四天王天發阿耨多羅三藐三菩提心者，皆來到是處，見般若波羅蜜，受[^216]、讀、誦、說、供養、禮拜，還去。
>
> 三十三天、夜摩天、兜率陀天、化樂天、他化自在天，梵眾天、梵輔天、梵會天、大梵天，光天、少光天、無量光天、光音天，淨天、少淨天、無量淨天、遍[^217]淨天，無蔭[^218]行天、福德天、廣果天[^219]發阿耨多羅三藐三菩提心者，皆來到是處，\`1658\`見般若波羅蜜，受、讀、誦、說、供養、禮拜，還去。
>
> 淨居諸天──所謂無誑天、無熱[^220]天、妙見天、憙見天、色究竟天，皆來到是處，見是[^221]般若波羅蜜，受、讀、誦、說、供養、禮拜，還去。
>
> **\$B、十方世界諸天及天龍八部來**
>
> 復次，憍尸迦！十方世（473c）界中諸四天王天乃至廣果天──發阿耨多羅三藐三菩提心，及淨居天，并餘諸天、龍、鬼神、揵闥婆[^222]、阿修羅、迦樓羅[^223]、緊那羅[^224]、摩睺羅伽[^225]，亦來見般若波羅蜜，受、讀、誦、說、供養、禮拜，還去。
>
> **\$（2）諸天來見般若波羅蜜，供養禮拜等，則書寫般若者已行法施**
>
> 是善男子、善女人應作是念：『十方世界中諸四天王天乃至廣果天發阿耨多羅三藐三菩提心，及淨居天并餘諸天、龍、鬼神、揵闥婆、阿修羅、迦樓羅、緊那羅、摩睺羅伽，來見般若波羅蜜，受、讀、誦、說、供養、禮拜，我則法施已。』[^226]
>
> **\$2、諸天守護行者，諸惡不能得便**
>
> 憍尸迦！三千大千世界中所有諸四天王天乃至阿迦尼吒天，乃至[^227]十方世界中諸四天王天乃至阿迦尼吒天──發阿耨多羅三藐三菩提心者，護持[^228]是善男子、善女人，諸惡不能得便，除其宿命重罪。
>
> **\$3、略結諸天善神來亦是今世功德**
>
> 憍尸迦！是善男子、善女人亦得是**今世功德**，所謂諸[^229]天子發阿耨多羅三藐三菩提心，皆來到[^230]是處。
>
> **\$（二）釋諸天何故來守護**
>
> 何以故？憍尸迦！諸天子發阿耨多羅三藐三菩提心，欲救護一切眾生、不捨一切眾\`1659\`生、安樂一切眾生故。」[^231]
>
> **\$（三）明云何知諸天來**
>
> **\$1、天主問**
>
> 爾時，釋提桓因白佛言：「世尊！善男子、善女人，云何當知諸四天王天乃至阿迦尼吒天來，及十方世界中諸四天王天乃至阿迦尼吒天來見般若波羅蜜，受、讀、誦、說、供養、禮拜時？」
>
> **\$2、佛答**
>
> **\$（1）見大淨光明**
>
> 佛告釋提桓因：「憍尸迦！若善男子、善女人見大淨光明，必知有大德諸天來，見般若波羅蜜，受、讀、誦、說、供養、禮拜時。
>
> **\$（2）聞殊異妙香**
>
> 復次，憍尸迦！若[^232]善男子、善女人若聞異妙香，必知有大德諸天來，見般若波羅蜜，受、讀、誦、說、供養、禮拜時。
>
> **\$（3）修純淨行，住處莊嚴**
>
> 復次，憍尸迦！善男子、善女人，行淨潔[^233]故，諸天來到其處，見般若波羅蜜，受、讀、誦、說、供養、歡喜、（474a）禮拜。[^234]
>
> 是中有小鬼輩即時出去，不能堪任是[^235]大德諸天威德故[^236]。
>
> 以是大德諸天來故，是善男子、善女人生大心。
>
> 以是故，般若波羅蜜所住處，四面不應有諸不淨，應然燈、燒香，散眾名華，眾香塗地，眾蓋、幢幡[^237]種種嚴飾。
>
> **\$\`1660\`（四）更明諸天益行者之利**
>
> **\$1、臥覺安隱，有夢皆善**
>
> 復次，憍尸迦！善男子、善女人說法時，終無[^238]疲極，自覺身輕、心樂，隨法偃[^239]息[^240]，臥[^241]覺[^242]安隱，[^243]無諸惡夢。夢中見諸佛三十二相、八十隨形好；比丘僧恭敬圍遶而為[^244]說法，在諸佛邊聽受法教[^245]──所謂六波羅蜜，四念處乃至十八不共法；分別六波羅蜜義，四念處乃至十八不共法，亦分別其義。[^246]
>
> 亦見菩提樹莊嚴殊妙[^247]；見諸菩薩[^248]趣菩提樹，得阿耨多羅三藐三菩提；見諸佛成已轉法輪；見百千萬菩薩共集法論義[^249]──應如是求薩婆若，應如是成就眾生，應如是淨佛世界；亦見十方無數[^250]百千萬億諸佛，亦聞其名號──某方某界某佛，若干百千萬[^251]菩薩、若干百千萬聲聞恭敬圍繞，說法；復見[^252]十方無數百千萬億諸佛般涅槃；復見無數百千萬億諸佛七寶塔；見供養諸佛[^253]塔，恭敬、尊重、讚歎，華香[^254]乃至幢[^255]蓋。
>
> **\$2、身心輕便，不貪供養**
>
> 憍尸迦！是善男子、善女人見如是善夢，臥安覺安；諸天益其氣力，自覺身[^256]體輕便，不大貪著飲食、衣服、臥具[^257]、湯藥[^258]──於此四供養，其心輕微；[^259]譬如比\`1661\`丘坐禪，從[^260]禪定起，心與定合，不貪著飲食，其心輕微。何以故？憍尸迦！諸天法應以諸味之精，益其氣力故。
>
> 十方諸佛及天、龍、鬼、神、阿修羅、揵闥婆、迦樓羅、緊那[^261]羅、摩睺羅伽亦益其氣力。
>
> **\$（五）結勸**
>
> 如是，憍尸迦！善男（474b）子、善女人欲得**今世如是功德**，應當受持般若波羅蜜，親近、讀、誦、說、正憶念，亦不離薩婆若心。
>
> 憍尸迦！善男子、善女人雖不能受持乃至正[^262]憶念，應當書持經卷，恭敬、供養、尊重、讚歎，華香、瓔[^263]珞乃至幡蓋。
>
> **\$五、較量功德，顯供養般若功德殊勝**
>
> 憍尸迦！若善男子、善女人聞是般若波羅蜜，受持、讀、誦、說、正憶念、書[^264]經卷，恭敬、供養、尊重、讚歎，華香乃至幢蓋。是善男子、善女人功德甚多──勝於供養十方諸佛及弟子[^265]，恭敬、尊重、讚歎，衣服、飲食、臥具、湯藥；諸佛及弟子般涅槃後，起七寶塔，恭敬、供養、尊重、讚歎，華香[^266]乃至幢蓋。」
>
> 【**論**】
>
> **\$（肆）佛重明功德**
>
> **\$一、諸天來，增益說法力**
>
> 問曰：天上自有般若，何以來至說法人所益其膽力？
>
> 答曰：
>
> **\$（一）諸天憐愍眾生，並令眾生益加信敬故來**
>
> 天上雖有般若，諸天憐愍眾生故來[^267]；天來[^268]惡鬼遠[^269]去，益法師膽力，令其樂說。又使眾生益加信敬，以是故來。
>
> **\$（二）使人柔軟輕利，樂有所說故來**
>
> 有人言：天甘露味，微細沾洽[^270]，能入孔[^271]孔，使善男子四大諸情柔軟[^272]輕利，樂\`1662\`有所說。
>
> **\$※ 因論生論：一切說般若者皆得天之甘露而樂說無礙耶**
>
> 問曰：一切說般若者皆得諸天甘露味，令其樂說不？
>
> 答曰：不也！若有行者──
> 一心求佛道，折伏結使，衣服淨潔，所說法處清淨，華、香、幡、蓋，香水灑地，無諸不淨；是故諸天歡喜，亦利益諸聽法[^273]者。
>
> **\$二、說般若乃至正憶念時不怯論難及不怖畏**
>
> **\$（一）深入般若，雖不多讀內外，心不怯沒**（印順法師，《大智度論筆記》［E018］p.317）
>
> 說法者雖不多讀內外經書，深入般若波羅蜜義故，心不怯弱，不沒、不畏、不恐[^274]。
>
> 何以故？般若波羅蜜中無有定法可執[^275]、可難、可破故。
>
> **\$（二）般若中分別說諸法故**
>
> 復次，是[^276]般若波羅蜜中亦分別說諸[^277]法──世間出世間、常無常、善不善等，無法不有。以備有諸法故，不怯、不畏；若但有一法，則多所闕[^278]故，有恐畏。
>
> **\$三、得凡聖愛敬，修六度等無有斷絕，能降伏難論毀謗**
>
> **\$（一）凡聖愛敬**
>
> **\$1、釋行般若能得愛敬**
>
> 是菩薩行般若波羅蜜，煩惱折[^279]薄，諸[^280]福德增（474c）益薰[^281]身故，威德可敬。
>
> 身是功德住處故，雖形體醜陋，無所能作，猶為人所愛重，何況自然端正[^282]，能利益人！
>
> **\$2、釋「父母所愛」、「諸沙門、婆羅門所敬」、「餘眾愛敬」**
>
> **\$（1）釋「父母所愛」**
>
> 問曰：若諸佛、沙門、婆羅門所愛敬[^283]，可爾；父母愛念，何足稱[^284]？
>
> 答曰：人雖父母所生，不順父母教，則不愛念；菩薩於恭[^285]順[^286]之中，倍復殊勝。
>
> **\$（2）釋「諸沙門、婆羅門所敬」**
>
> 供養、恭敬、尊重道德故，沙門、婆羅門愛敬。
>
> **\$\`1663\`（3）釋「餘眾愛敬」之理**
>
> 平實至誠，口不妄言[^287]；深愛後世功德，不著今世樂；接養下人，不自高大；若見他有過，尚不說其實，何況讒毀[^288]！若必不得已，終不盡說。給[^289]恤孤窮，不[^290]私附[^291]己──如是等事[^292]，皆是般若波羅蜜力。
>
> 是人功德遠聞故，諸天、世人皆所愛敬。
>
> **\$（二）修六度等無有斷絕**
>
> 是供養般若波羅蜜故，世世常得六波羅蜜等，無有斷絕時。
>
> **\$（三）能降伏難論毀謗**
>
> 是人福德智慧名聞故，若有問難毀謗，悉能降伏。
>
> **\$四、諸天善神來**
>
> **\$（一）諸天善神來禮敬般若**
>
> 復次，諸天為供養般若波羅蜜故，來至般若所住處。
>
> 復次，山河、樹木、土地、城廓一切鬼神，皆屬四天王；四天王來故，皆[^293]隨從共來。
>
> **\$（二）釋諸天何故來守護**
>
> 是諸鬼神中有不得般若經卷者，是故來至般若波羅蜜處**供養、讀誦、禮拜**，**亦為利益善男子故**。
>
> 此亦是今世功德，以諸天善神來故。
>
> **\$（三）明云何知諸天來**
>
> **\$1、天主問**
>
> 天帝破肉眼人疑，故問：「云何知大德天來？」
>
> **\$2、佛答**
>
> 答[^294]：
>
> **\$（1）見大淨光明**
>
> 時見大光明，
>
> **\$（2）聞殊異妙香**
>
> 若聞殊異之香，
>
> **\$（3）修純淨行，住處莊嚴**
>
> **\$A、略說住處清淨**
>
> \`1664\`亦以如先說住處清淨故。[^295]
>
> **\$B、釋疑：人身內臭不淨，外淨何益**
>
> 問曰：人身不淨內充[^296]，外淨何益？
>
> 答曰：淨其住處及以衣服，則外無不淨；外無（475a）不淨故，諸天歡喜。
>
> **\$C、諸大德天來，小鬼遠去，人心則清淨廣大**
>
> 譬如國王大人來處，群[^297]細[^298]庶民[^299]避去；諸大德天來，小鬼去亦如是。大天威德重故，舊住小鬼避去。
>
> 是諸大天來近故，是人心則清淨廣大。
>
> **\$（4）結勸**
>
> 行者若欲令大德天來[^300]，當如經所說。[^301]
>
> 惡鬼遠去故，身心輕便。所以者何？近諸惡鬼，令人身心漸惡。
>
> 譬如近瞋人，喜令人瞋；近美色，則令人好色情發。
>
> **\$（四）更明諸天益行者之利──臥覺安隱，有夢皆善**
>
> 是人內外惡因緣遠離故，臥安覺安，無諸惡夢；若夢，但見諸佛，如經所說。[^302]
>
> **\$\`1665\`五、較量功德，顯供養般若功德殊勝**
>
> 問曰：般若波羅蜜在佛身中，若供養一佛，則供養般若波羅蜜，何以言「供養十方佛，不如供養般若波羅蜜」？
>
> 答曰：
>
> **\$（一）如所聞般若教，以不取相心供養故福德大**
>
> 供養者[^303]心，若供養佛，取人相；人畢竟不可得，以取相故，福田雖大而功德薄少[^304]。
>
> 供養般若波羅蜜者，則如所[^305]聞般若中，不取人相、不取法相，用是心供養故福德大。
>
> **\$（二）般若為諸佛母，亦是諸佛之師故**
>
> 復次，般若波羅蜜是一切十方諸佛母，亦是諸佛師。
>
> 諸佛得是身三十二相、八十隨形好及無量光明、神通變化，皆是般若波羅蜜力。
>
> 以是故，供養般若波羅蜜勝。
>
> **\$（三）結成**
>
> 以是等因緣故，勝供養十方諸佛，非不敬佛[^306]。

[^1]: 〔受〕－【宋】【元】【明】【宮】。（大正25，468d，n.9）

[^2]: 四＋（品）【宮】。（大正25，468d，n.10）

[^3]: （大智......八）十七字＝（大智度經論卷第五十八釋第三十三品訖第三十五品）二十字【聖】，（摩訶般若波羅蜜經勸受持品第三十三）十五字【石】。（大正25，468d，n.8）

[^4]: 〔【經】〕－【宋】【宮】。（大正25，468d，n.11）

[^5]: 〔若〕－【宋】【元】【明】【宮】【聖】。（大正25，468d，n.12）

[^6]: 減＝咸【聖】＊。（大正25，468d，n.13）

[^7]: 〔天子〕－【宮】。（大正25，468d，n.14）

[^8]: 種＋（不斷）【石】。（大正25，468d，n.15）

[^9]: 〔世間〕－【宮】【聖】。（大正25，468d，n.16）

[^10]: （惡）＋心【元】【明】。（大正25，468d，n.17）

[^11]: 〔力〕－【宮】【聖】。（大正25，468d，n.20）

[^12]: 經＝逕【石】。（大正25，468d，n.21）

[^13]: 耳＝取【聖】。（大正25，468d，n.22）

[^14]: 〔以〕－【宋】【元】【明】【宮】【聖】。（大正25，468d，n.23）

[^15]: 大、無上、無等等明呪。（印順法師，《大智度論筆記》〔E011〕，p.306）

[^16]: 〔法〕－【宮】【聖】【石】。（大正25，468d，n.24）

[^17]: 〔佛道〕－【宋】【元】【明】【宮】【聖】。（大正25，468d，n.25）

[^18]: 《大般若波羅蜜多經》卷429〈32
    功德品〉：「\^復次，憍尸迦！依因菩薩摩訶薩故，世間便有十善業道廣說乃至一切相智。譬如依因滿月輪故，諸星宿等皆得增明；如是依因諸菩薩故，十善業道廣說乃至一切相智皆得顯了。若諸如來、應、正等覺未出世時，唯有菩薩具足種種方便善巧，為諸有情無倒宣說一切世間、出世間法，**菩薩所有方便善巧皆從如是甚深般若波羅蜜多而得生長**。\^\^」（大正7，156b7-14）

[^19]: 世界＝國土【石】＊。（大正25，468d，n.26）

[^20]: 〔皆從般若波羅蜜生〕八字－【宋】【宮】，〔皆〕－【聖】。（大正25，468d，n.27）

[^21]: 《大般若波羅蜜多經》卷429〈32
    功德品〉：「\^諸菩薩摩訶薩成就方便善巧力故，能行布施波羅蜜多乃至般若波羅蜜多，能行內空乃至無性自性空，能行四念住廣說乃至十八佛不共法，不證聲聞及獨覺地，成熟有情、嚴淨佛土，具足攝取壽量圓滿、佛土圓滿、眷屬圓滿、眾具圓滿、色力圓滿，乃至證得一切相智，皆由般若波羅蜜多而得成就。\^\^」（大正7，156b14-21）

[^22]: 〔今世〕－【聖】。（大正25，468d，n.28）

[^23]: 〔後世〕－【明】【宮】，〔後〕－【聖】。（大正25，468d，n.29）

[^24]: 〔佛告〕－【宋】【元】。（大正25，468d，n.30）

[^25]: 〔死〕－【聖】。（大正25，468d，n.31）

[^26]: 〔刃〕－【聖】，刃＝刀【石】。（大正25，468d，n.32）

[^27]: （入）＋水【石】。（大正25，468d，n.33）

[^28]: （1）《大智度論》卷10〈1
    序品〉：「\^有二種病：一者、外因緣病，二者、內因緣病。外者，寒熱、飢渴、兵刃、刀杖，墜落、塠壓，如是等種種外患，名為惱。內者，飲食不節，臥起無常，**四百四病**，如是等種種，名為內病。\^\^」（大正25，131b5-9）

    > （2）《大智度論》卷59〈37
    > 校量舍利品〉：「\^復次，般若波羅蜜所在處，魔若魔民，地神夜叉、諸惡鬼等，不能得便。如寶珠能除**四百四病**──**根本四病：風、熱、冷、雜**；般若波羅蜜亦能除八萬四千病──根本四病：貪、瞋、癡、等分。」\^\^（大正25，478b12-16）
    >
    > （3）《大寶積經》卷55〈13
    > 佛為阿難說處胎會〉：「\^復次，阿難！受於此身有二種苦。云何為二？一者、眾病集身名為內苦。二者、人與非人之所逼惱名為外苦。......復有百一心黃之病；百一風病；百一痰病，風黃痰等和合共起；復有百一。如是四百四病逼切其身名為**內苦**。\^\^」（大正11，325c10-18）
    >
    > （4）《修行本起經》卷下：「\^人有四大：地水火風。大有百一病，展轉相鑽，**四百四病**。\^\^」（大正3，466c20-21）
    >
    > （5）《佛說佛醫經》：「\^人身中本有四病：一者、地，二者、水，三者、火，四者、風。風增，氣起；火增，熱起；水增，寒起；土增，力盛。本從是四病，起四百四病。\^\^」（大正17，737a25-27）

[^29]: 〔能〕－【聖】。（大正25，468d，n.34）

[^30]: 〔其〕－【石】。（大正25，468d，n.35）

[^31]: 官＝宮【聖】下同。（大正25，468d，n.36）

[^32]: 到＝至【石】。（大正25，468d，n.37）

[^33]: 譴責＝詰嘖【石】。（大正25，468d，n.38）

[^34]: 完＝宛【聖】。（大正25，469d，n.1）

[^35]: 界＝國【石】＊。（大正25，469d，n.2）

[^36]: 伎＝妓【明】下同。（大正25，469d，n.3）

[^37]: 〔【論】〕－【宋】【宮】【聖】。（大正25，469d，n.4）

[^38]: 出＝示【宮】【聖】。（大正25，469d，n.5）

[^39]: （帝）＋釋【石】。（大正25，469d，n.6）

[^40]: （1）陣＝陳【聖】＊ \[＊ \]。（大正25，469d，n.7）

    > （2）陣：1.軍伍行列，戰鬥隊形。2.列陣，布陣。（《漢語大詞典》（十一），p.977）

[^41]: 使＝便【聖】。（大正25，469d，n.8）

[^42]: 常＝當【聖】。（大正25，469d，n.9）

[^43]: 鬘＝冠【宋】【元】【明】【宮】。（大正25，469d，n.10）

[^44]: 掖＝腋【宋】【元】【明】【宮】。（大正25，469d，n.11）

[^45]: 五死相現。（印順法師，《大智度論筆記》［E011］p.306）

[^46]: 若＋（波羅蜜）【石】。（大正25，469d，n.12）

[^47]: 福樂＝樂福【宮】。（大正25，469d，n.13）

[^48]: 人民＝民人【宋】【元】【明】【宮】【聖】。（大正25，469d，n.14）

[^49]: 意＝喜【聖】。（大正25，469d，n.15）

[^50]: 〔帝〕－【宮】。（大正25，469d，n.16）

[^51]: 叉＝又【聖】。（大正25，469d，n.17）

[^52]: 《翻梵語》卷1：「\^抑叉尼呪（應云『伊叉尼』。譯曰『伊叉尼』者，見也）。\^\^」（大正54，983c5）

[^53]: 陀＝他【聖】。（大正25，469d，n.18）

[^54]: 《翻梵語》卷1：「\^揵陀梨呪（亦云『揵陁羅』。譯曰『揵』者，地也；『陀梨』者，持）。\^\^」（大正54，983c6）

[^55]: 萬歲＝歲萬歲【宋】【元】【明】【宮】。（大正25，469d，n.19）

[^56]: 出＝去【聖】。（大正25，469d，n.20）

[^57]: （1）《大智度論》卷40〈5
    歎度品〉：「\^復次，『無等等』，諸佛名『無等』，與諸佛等，故名為無等等。\^\^」（大正25，355a21-22）

    > （2）《大智度論》卷70〈49
    > 問相品〉：\^「『無等等』者，『無等』名涅槃，一切有為法，無有與涅槃等者。涅槃有三分：聲聞涅槃、辟支佛涅槃、佛涅槃；般若能與大乘涅槃，故名無等等。」\^\^（大正25，552a13-552c14）
    >
    > （3）印順法師，《般若經講記》，p.203：\^「涅槃為無等法，非一切可及，而般若如涅槃，所以名無等等。」\^\^

[^58]: 作＝住【石】。（大正25，469d，n.21）

[^59]: 順＝顧【聖】。（大正25，469d，n.22）

[^60]: 般若是菩薩事。（印順法師，《大智度論筆記》［E001］p.285）

[^61]: 《大正藏》原作「慚」，今依《高麗藏》作「漸」（第14冊，958a2）。

[^62]: 今＝念【聖】。（大正25，469d，n.23）

[^63]: 〔已〕－【宮】【石】。（大正25，469d，n.24）

[^64]: 《正觀》（6），p.160：《大智度論》卷56〈30
    釋顧視品〉（大正25，457c28-459a1）、卷56〈30
    釋顧視品〉（大正25，459a23-b1）、卷57〈32
    釋寶塔校量品〉（大正25，463b21-c9）。

[^65]: 說＝言【石】。（大正25，469d，n.25）

[^66]: 《正觀》（6），p.160：《大智度論》卷50（大正25，420b17-21）、卷35（大正25，315b24-29）、卷54（大正25，443b4-6）。

[^67]: 刀＝力【聖】。（大正25，469d，n.26）

[^68]: 《大智度論》卷57〈32 寶塔校量品〉（大正25，463b23-c3）。

[^69]: 侵＝𢬶【聖】。（大正25，469d，n.27）

[^70]: 骨骸＝脈骨【宋】【元】【明】【宮】【石】。（大正25，469d，n.29）

[^71]: 〔故難...髓〕十六字－【聖】。（大正25，469d，n.28）

[^72]: 等＝是【聖】。（大正25，469d，n.30）

[^73]: 無＝死【聖】。（大正25，469d，n.31）

[^74]: 定業。（印順法師，《大智度論筆記》〔E011〕，p.306）

[^75]: 《正觀》（6），p.160：《大智度論》卷24（大正25，237c23-238b15）、卷57（大正25，464a17-b8）。

[^76]: 《正觀》（6），p.160：《大智度論》卷56（大正25，459a11-23）。

[^77]: 折伏：1.制服，使屈服。（《漢語大詞典》（六），p.377）

[^78]: 〔家〕－【石】。（大正25，470d，n.1）

[^79]: 似＝以【宮】。（大正25，470d，n.2）

[^80]: 應＝聽【宋】【元】【明】【宮】。（大正25，470d，n.3）

[^81]: 大智度經論卷第五十九終【石】，德＋（釋第三十三品竟）【石】。（大正25，470d，n.4）

[^82]: 梵志品＝遣異品【宋】。（大正25，470d，n.6）

[^83]: 五＋（經作遣異品）夾註【明】，（品）【宮】。（大正25，470d，n.7）

[^84]: 卷第六十首【石】，〔大智度論〕－【明】，（大智......五）十二字＝（釋第三十四品）六字【聖】，（摩訶般若波羅蜜經梵志品第卅四，六十）十六字【石】。（大正25，470d，n.5）

[^85]: 短：4.缺點，過失。（《漢語大詞典》（七），p.1538）

[^86]: 〔說〕－【宋】【宮】。（大正25，470d，n.8）

[^87]: 復：1.還，返回。《易‧泰》："無往不復。"（《漢語大詞典》（三），p.1032）

[^88]: （1）《放光般若經》卷7〈36
    遣異道士品〉：「\^諸異道士欲來壞般若波羅蜜者，**遙繞佛一匝復道而去**。\^\^」（大正8，49a8-9）

    > （2）《大般若波羅蜜多經》卷429〈33
    > 外道品〉：「\^念已便誦甚深般若波羅蜜多，於是眾多外道梵志，**遙伸敬相右繞世尊，從所來門復道而去**。\^\^」（大正7，157a16-18）

[^89]: 〔但〕－【宮】【聖】。（大正25，470d，n.10）

[^90]: 〔求〕－【宋】【元】【明】【宮】【聖】。（大正25，470d，n.11）

[^91]: 〔佛〕－【聖】。（大正25，470d，n.12）

[^92]: 〔等〕－【宋】【元】【明】【宮】【聖】。（大正25，470d，n.13）

[^93]: 受＝授【明】。（大正25，470d，n.15）

[^94]: 四種兵，即象兵、馬兵、車兵、步兵。見《雜阿含經》卷40（1114經）（大正2，294a16）等。

[^95]: 〔種〕－【石】下同。（大正25，470d，n.17）

[^96]: 類：6.相似，像。（《漢語大詞典》（十二），p.353）

[^97]: 兵＋（所不類）【石】。（大正25，470d，n.18）

[^98]: （1）唱＝昌【元】【明】【石】。（大正25，470d，n.19）

    > （2）〔唐〕玄應撰，《一切經音義》卷9：\^「隨耶利（或云墮舍利、或云墮舍種、或言栗唱、或言離昌、或作離車、或作𤝽車、或作梨昌，皆梵言訛轉也。正言栗呫婆，此云仙族王種。呫，音昌葉反。經論中或作離車、或作律車，同一也）。」\^\^（大正54，357c15-16）
    >
    > （3）〔宋〕元照撰，《四分律行事鈔資持記》：「\^梨昌即**諸貴族居士**，或是**外道**。\^\^」（大正40，427a27-28）

[^99]: （1）《放光般若經》卷7〈36
    遣異道士品〉：「\^四種兵嚴飾，洴沙王所無有，舍衛國王亦所無有，諸釋種亦所無有，隨耶利諸長者亦所無有。\^\^」（大正8，49a28-b1）

    > （2）《大般若波羅蜜多經》卷429〈33
    > 外道品〉：「\^如是四軍嚴飾殊麗，影堅勝軍、釋迦王種、栗呫毘種、力士種等所有四軍皆不能及，由此定知魔所化作。\^\^」（大正7，157b13-15）

[^100]: 如＝聞其【石】。（大正25，470d，n.20）

[^101]: 〔聞〕－【石】。（大正25，470d，n.21）

[^102]: 漸＋（而退）【石】。（大正25，470d，n.22）

[^103]: 〔住〕－【宋】【元】【明】【宮】。（大正25，470d，n.23）

[^104]: 般若在世，三寶不滅。（印順法師，《大智度論筆記》［E011］p.305）

[^105]: 〔皆〕－【宋】【元】【明】【宮】。（大正25，470d，n.24）

[^106]: （1）冥＝難【聖】。（大正25，470d，n.25）

    > （2）冥：2.昏暗，不明。（《漢語大詞典》（二），p.448）

[^107]: （在）＋所【石】。（大正25，470d，n.26）

[^108]: 住在＝在住【宋】【元】【明】【宮】【聖】。（大正25，470d，n.27）

[^109]: 眾冥＝瞋【聖】。（大正25，470d，n.28）

[^110]: 《正觀》（6），p.161：《摩訶般若波羅蜜經》卷8〈31
    滅諍品〉（大正8，281b3-27）；《大智度論》卷56（大正25，460b20-461a6）。

[^111]: 引致：引薦羅致，使之來。（《漢語大詞典》（四），p.94）

[^112]: 〔故〕－【石】。（大正25，471d，n.3）

[^113]: 《大正藏》原作「可」，今依《高麗藏》作「何」（第14冊，959c19）。

[^114]: （1）方＝乃【宮】。（大正25，471d，n.4）

    > （2）方：14.四周圍繞。42.副詞。卻，反而。表示語氣轉折。（《漢語大詞典》（六），p.1549）

[^115]: 困＝內【聖】。（大正25，471d，n.6）

[^116]: 等怯＝性法【宮】，＝等法【聖】。（大正25，471d，n.7）

[^117]: 少＝小【聖】。（大正25，471d，n.8）

[^118]: 〔求〕－【聖】。（大正25，471d，n.9）

[^119]: （1）濟＝齊【聖】。（大正25，471d，n.10）

    > （2）濟：10.成功，成就。（《漢語大詞典》（六），p.190）

[^120]: 中（\^ㄓㄨㄥˋ\^\^）：7.得到。（《漢語大詞典》（一），p.579）

[^121]: 從＝因【石】。（大正25，471d，n.11）

[^122]: 見＝現【明】。（大正25，471d，n.12）

[^123]: 受＋（持）【元】【明】。（大正25，471d，n.13）

[^124]: 〔等〕－【聖】。（大正25，471d，n.14）

[^125]: ┌ 佛 ─── 究竟

    > 佛 ┤ 如佛 ─── 法性生身乃至十地

    └ 次佛 ─── 肉身菩薩，能說般若正義
    （印順法師，《大智度論筆記》［B019］p.146）

[^126]: （1）《大智度論》卷18〈1
    序品〉：「\^佛所得智慧是實波羅蜜，因是波羅蜜故，菩薩所行亦名波羅蜜，因中說果故。**是般若波羅蜜，在佛心中變名為一切種智**。菩薩行智慧，求度彼岸，故名波羅蜜；佛已度彼岸，故名一切種智。\^\^」（大正25，190a20-24）

    > （2）［隋］吉藏，《中觀論疏》卷4〈4
    > 五陰品〉：「\^總明因義有二：一、作因即是生因。二、言說因謂了因。上明無因無有作因，是故為常。有言說因，指示令前人知有此法，故有言說因。\^\^」（大正42，67b20-23）

[^127]: 別＋（釋第卅四品四竟）【石】。（大正25，471d，n.15）

[^128]: **般若與一切種智**：成佛時，般若變名一切種智。離般若無一切種智，不得言般若即是一切種智──因果不離故言不別。

    > 般若為生因，一切種智為說因。（印順法師，《大智度論筆記》［E011］p.306）

[^129]: 稱譽：稱揚贊美。（《漢語大詞典》（八），p.119）

[^130]: 六＋（經作阿難稱譽品）夾註【明】。（大正25，471d，n.18）

[^131]: （大智......六）十四字＝（大智度論釋尊導品第三十六）十二字【宋】【元】，（釋尊導品第三十六）八字【明】，（釋第卅五品）五字【聖】，（摩訶般若波羅蜜經稱譽品第卅五）十四字【石】。（大正25，471d，n.16）

[^132]: 〔故〕－【聖】＊。（大正25，471d，n.19）

[^133]: 譽＝舉【聖】＊。（大正25，471d，n.20）

[^134]: 〔五〕－【聖】。（大正25，471d，n.21）

[^135]: **般若**：般若為尊導。（印順法師，《大智度論筆記》［E002］p.288）

[^136]: 《大般若波羅蜜多經》卷429〈34 天來品〉：

    > \^佛言：「慶喜！要由迴向一切相智而修布施乃至十八佛不共法，乃可名為真修布施波羅蜜多乃至十八佛不共法。是故般若波羅蜜多能與前五波羅蜜多乃至十八佛不共法為尊為導故，我但廣稱讚般若波羅蜜多。」\^\^（大正7，158a17-21）

[^137]: 得＋（故）【石】。（大正25，471d，n.22）

[^138]: 《大般若波羅蜜多經》卷429〈34 天來品〉：

    > \^佛言：「慶喜！以無二為方便、無生為方便、無所得為方便，迴向一切相智而修布施乃至十八佛不共法，如是迴向一切相智而修布施乃至十八佛不共法，乃得名為真修布施波羅蜜多乃至十八佛不共法。」\^\^（大正7，158a24-29）

[^139]: 《大般若波羅蜜多經》卷429〈34 天來品〉：

    > \^具壽慶喜復白佛言：「**以何無二為方便、無生為方便、無所得為方便**，迴向一切相智而修布施乃至十八佛不共法，乃得名為真修布施波羅蜜多乃至十八佛不共法？」
    >
    > 佛言：「慶喜！以色、受、想、行、識乃至無上正等菩提無二為方便、無生為方便、無所得為方便，迴向一切相智而修布施乃至十八佛不共法，方得名為真修布施波羅蜜多乃至十八佛不共法。」\^\^（大正7，15829-b8）

[^140]: （分）＋別【石】。（大正25，471d，n.23）

[^141]: 《大般若波羅蜜多經》卷429〈34 天來品〉：

    > \^具壽慶喜白言：「世尊！云何以色、受、想、行、識乃至無上正等菩提無二為方便、無生為方便、無所得為方便，迴向一切相智而修布施乃至十八佛不共法，乃得名為真修布施波羅蜜多乃至十八佛不共法？」
    >
    > 佛言：「慶喜！色、受、想、行、識，色、受、想、行、識性空，乃至無上正等菩提，無上正等菩提性空。何以故？以色、受、想、行、識乃至無上正等菩提性空，與布施波羅蜜多乃至十八佛不共法，皆無二無二處故。」\^\^（大正7，158b8-17）

[^142]: 《大般若波羅蜜多經》卷429〈34
    天來品〉：「\^慶喜當知！由般若波羅蜜多故，能迴向一切相智，由迴向一切相智故，能令布施波羅蜜多乃至十八佛不共法得至究竟。是故般若波羅蜜多於前五種波羅蜜多乃至十八佛不共法為尊為導故，我但廣稱讚般若波羅蜜多。\^\^」（大正7，158b17-22）

[^143]: 譬＝辟【聖】＊。（大正25，471d，n.24）

[^144]: 〔故〕－【宋】【元】【明】【宮】【聖】。（大正25，471d，n.25）

[^145]: 〔者〕－【聖】。（大正25，471d，n.26）

[^146]: 《大般若波羅蜜多經》卷429〈34
    天來品〉：\^「爾時，天帝釋白佛言：『世尊！今者如來、應、正等覺於此般若波羅蜜多一切功德說猶未盡。』」\^\^（大正7，158c1-3）

[^147]: 〔正〕－【聖】。（大正25，472d，n.1）

[^148]: 正＝心【聖】。（大正25，472d，n.2）

[^149]: **般若功德**：成就五眾。（印順法師，《大智度論筆記》［E010］p.304）

[^150]: 〔是〕－【宋】【元】【明】【宮】【聖】。（大正25，472d，n.3）

[^151]: （1）《放光般若經》卷7〈37
    無二品〉：「\^何以故？拘翼！是善男子、善女人意已離羅漢、辟支佛，初不見願羅漢、辟支佛故。\^\^」（大正8，50a23-24）

    > （2）《大般若波羅蜜多經》卷429〈34
    > 天來品〉：「\^何以故？憍尸迦！是善男子、善女人等超過一切聲聞、獨覺下劣心想，於諸聲聞、獨覺乘法終不稱讚，於一切法無所不知，謂能正知無所有故。\^\^」（大正7，159a14-18）

[^152]: 伎＝伏【聖】。（大正25，472d，n.4）

[^153]: 樂＋（供養）【石】。（大正25，472d，n.5）

[^154]: 侍＝持【聖】。（大正25，472d，n.6）

[^155]: 〔數〕－【聖】。（大正25，472d，n.7）

[^156]: 及＝乃至【聖】。（大正25，472d，n.8）

[^157]: 稱說：陳述。（《漢語大詞典》（八），p.117）

[^158]: 字＝守【聖】。（大正25，472d，n.9）

[^159]: 稱美：2.稱贊，贊美。（《漢語大詞典》（八），p.115）

[^160]: 說＋（說）【石】。（大正25，472d，n.10）

[^161]: 語＝說【聖】。（大正25，472d，n.11）

[^162]: **智慧異般若**：一切慧中，般若波羅蜜為上。（印順法師，《大智度論筆記》［E013］p.308）

[^163]: 〔各〕－【聖】。（大正25，472d，n.12）

[^164]: 回向種智之相。（印順法師，《大智度論筆記》［E018］p.316）

[^165]: （諸）＋法【石】。（大正25，472d，n.13）

[^166]: 〔不〕－【宋】【元】【明】【宮】【聖】。（大正25，472d，n.14）

[^167]: 參見《大般若波羅蜜多經》卷429〈34 天來品〉：

    > \^具壽慶喜復白佛言：「**以何無二為方便、無生為方便、無所得為方便**，迴向一切相智而修布施乃至十八佛不共法，乃得名為真修布施波羅蜜多乃至十八佛不共法？」
    >
    > 佛言：「慶喜！以色、受、想、行、識乃至無上正等菩提無二為方便、無生為方便、無所得為方便，迴向一切相智而修布施乃至十八佛不共法，方得名為真修布施波羅蜜多乃至十八佛不共法。\^\^」（大正7，15829-b8）

[^168]: 〔亦〕－【宮】。（大正25，472d，n.15）

[^169]: 未＝來【聖】。（大正25，472d，n.16）

[^170]: 聞＝問【石】。（大正25，472d，n.17）

[^171]: 愛＝受【宋】【元】【明】【宮】。（大正25，472d，n.18）

[^172]: 《大智度論》卷58〈36
    阿難稱譽品〉：「\^欲得薩婆若，當從般若波羅蜜中求；欲得般若波羅蜜，當從薩婆若中求。\^\^」（大正25，471c24-25）

[^173]: （1）未＝末【宋】【元】【明】【宮】。（大正25，472d，n.19）

    > （2）《大正藏》原作「未」，今依【宋】【元】【明】【宮】作「末」。

[^174]: 《正觀》（6），p.161：《大智度論》卷58〈35
    梵志品〉：「\^世尊！諸佛一切智應當從般若波羅蜜中求，般若波羅蜜亦當從一切智中求！所以者何？般若波羅蜜不異一切智，一切智不異般若波羅蜜；般若波羅蜜、一切智，不二不別。是故我等視是人即是佛、若次佛。\^\^」（大正25，470c14-18）

[^175]: （諸）＋行【宋】【元】【明】【宮】。（大正25，472d，n.20）

[^176]: 〔波羅蜜〕－【宋】【元】【明】【宮】。（大正25，472d，n.21）

[^177]: 〔十善......法〕十七字－【聖】。（大正25，472d，n.22）

[^178]: 天帝＝帝釋【石】。（大正25，472d，n.23）

[^179]: 但＝俱【聖】。（大正25，472d，n.24）

[^180]: 〔中〕－【聖】。（大正25，472d，n.25）

[^181]: 毘尼：二百五十。（印順法師，《大智度論筆記》［H010］p.397）

[^182]: 〔或〕－【聖】。（大正25，472d，n.26）

[^183]: **戒**：戒相多少。受戒不同。（印順法師，《大智度論筆記》［E011］p.306）

[^184]: 知＝如【聖】。（大正25，472d，n.27）

[^185]: 案：經文中述「\^復次，......是人為如佛」一段，論此處雖未釋，然其意應如前卷58：「『如佛』者，法性身，住阿鞞跋致、得無生法忍，乃至十地。\^\^」（大正25，471b2-3）

[^186]: 眾＋（生）【聖】。（大正25，472d，n.28）

[^187]: 《大正藏》原作「得」，今依《高麗藏》作「何」（14冊，962b21）。

[^188]: 答＝各【聖】。（大正25，472d，n.29）

[^189]: （1）効＝施【聖】。（大正25，472d，n.30）

    > （2）効：同"效"。（《漢語大字典》（一），p.370）
    >
    > （3）效：1.模仿，師法。（《漢語大詞典》（五），p.439）

[^190]: ┌効他供養

    > 二種供養 ┴深心供養　　（印順法師，《大智度論筆記》［B019］p.147）

[^191]: 知＝智【聖】。（大正25，472d，n.31）

[^192]: 〔功〕－【聖】。（大正25，472d，n.32）

[^193]: ┌聞持～正憶念──慧精進門入

    > 般若有二門入
    > ┴書寫供養────信精進門入（印順法師，《大智度論筆記》［B019］p.147）

[^194]: 卷＝即【宮】，＝養【聖】。（大正25，472d，n.33）

[^195]: 〔如〕－【宋】【元】【明】【宮】【聖】【石】。（大正25，472d，n.34）

[^196]: 〔無〕－【聖】。（大正25，473d，n.1）

[^197]: **般若功德**：益說法力，不怯論難，不怖畏。（印順法師，《大智度論筆記》［E010］p.304）

[^198]: 說＋（眾）【聖】。（大正25，473d，n.2）

[^199]: 益＝答【聖】。（大正25，473d，n.3）

[^200]: 膽＝擔【聖】。（大正25，473d，n.4）

[^201]: 疲＝疾【聖】。（大正25，473d，n.5）

[^202]: 天＋（子）【石】。（大正25，473d，n.6）

[^203]: 更能＝能更【宋】【元】【明】【宮】【聖】。（大正25，473d，n.7）

[^204]: 〔持〕－【宮】【聖】。（大正25，473d，n.8）

[^205]: （1） ┌般若所護持故

    > 說般若時不怯論難 ┤般若中分別一切法故

    └住**二**十空不見難者、受難者故

    （印順法師，《大智度論筆記》［B019］p.147）

    > （2）《大般若波羅蜜多經》卷3〈2
    > 學觀品〉：「\^復次，舍利子！若菩薩摩訶薩欲通達內空、外空、內外空、空空、大空、勝義空、有為空、無為空、畢竟空、無際空、**散空、無變異空**、本性空、**自相空、共相空**、一切法空、不可得空、無性空、自性空、無性自性空，應學般若波羅蜜多。\^\^」（大正5，13b22-26）
    >
    > （3）印順法師，《空之探究》，p.515：
    >
    > \^《大般若波羅蜜多經》的「初分」（「上本般若」），對原有的「自相空」（或作「相空」或「自共相空」），分立為「自相空」與「共相空」──二空。原有的「散空」（或作「無散空」或「散無散空」），分立為「散空」與「無變異空」──二空。這樣，[**十八空**](http://127.0.0.1:8080/accelon/homepage.csp?db=yinshun&bk=31&t=14573250&rr=2810#11#11)就演化為**二十空**。\^\^
    >
    > （4）案：印順法師，《大智度論筆記》作「二十空」，但依《摩訶般若波羅蜜經》似應作「十八空」，若依玄奘譯《大般若波羅蜜多經》對應經文則作「二十空」。

[^206]: **般若**：般若中分別一切法故。（印順法師，《大智度論筆記》［E002］p.288）

[^207]: 〔有〕－【聖】。（大正25，473d，n.9）

[^208]: 《大般若波羅蜜多經》卷429〈34
    天來品〉：「\^又由如是，諸善男子、善女人等善住內空乃至無性自性空故，都不見有能論難者，亦不見有所論難者，亦不見有所說般若波羅蜜多。\^\^」（大正7，159b25-28）

[^209]: 今＝現【石】。（大正25，473d，n.10）

[^210]: **般若功德：**凡聖愛敬，能伏難毀，臥覺安隱，不貪供養。（印順法師，《大智度論筆記》〔E010〕p.304）

[^211]: 宗＝守【聖】。（大正25，473d，n.11）

[^212]: 《大般若波羅蜜多經》卷429〈34
    天來品〉：「\^是善男子、善女人等成就最勝無斷辯才，於一切時修行布施乃至般若波羅蜜多，安住內空乃至無性自性空，修行四念住廣說乃至十八佛不共法，修行一切三摩地門、陀羅尼門，成熟有情、嚴淨佛土，修行一切智、道相智、一切相智恒無懈廢。\^\^」（大正7，159c21-27）

[^213]: 能伏難毀。（印順法師，《大智度論筆記》［E010］p.304）

[^214]: 《大般若波羅蜜多經》卷429〈34
    天來品〉：「\^是善男子、善女人等，不為一切外道異論及諸怨敵之所降伏，而能降伏外道異論及諸怨敵。\^\^」（大正7，159c27-29）

[^215]: 〔住〕－【宮】【聖】。（大正25，473d，n.12）

[^216]: 受＋（持）【石】下同。（大正25，473d，n.13）

[^217]: 遍＋（天）【聖】。（大正25，473d，n.14）

[^218]: 蔭＝陰【明】。（大正25，473d，n.15）

[^219]: 案：《摩訶般若波羅蜜經》此處談色界二十天，《阿毘達磨俱舍論》則談色界十七天，《摩訶般若波羅蜜經》在初禪天多一「梵會天」，二禪天多一「\^光天\^\^」，三禪天多一「\^淨天\^\^」。

    > 參見《阿毘達磨俱舍論》卷8〈3
    > 分別世品〉：「\^此欲界上，處有十七。謂三靜慮，處各有三。第四靜慮處獨有八。器及有情，總名色界。第一靜慮處有三者：一、梵眾天，二、梵輔天，三、大梵天。第二靜慮處有三者：一、少光天，二、無量光天，三、極光淨天。第三靜慮處有三者：一、少淨天，二、無量淨天，三、遍淨天。第四靜慮處有八者：一、無雲天，二、福生天，三、廣果天，四、無煩天，五、無熱天，六、善現天，七、善見天，八、色究竟天。\^\^」（大正29，41a13-22）

[^220]: 熱＝勢【聖】。（大正25，473d，n.16）

[^221]: 〔是〕－【聖】。（大正25，473d，n.17）

[^222]: 《大智度論》卷10〈1
    序品〉：「\^是揵闥婆是諸天伎人，隨逐諸天，其心柔軟，福德力小減諸天。\^\^」（大正25，135a27-29）

[^223]: 《翻譯名義集》卷2：「\^迦樓羅：文句此云金翅。翅翮金色，兩翅相去三百三十六萬里，頸有如意珠，以龍為食，肇曰金翅鳥神。\^\^」（大正54，1079c4-6）

[^224]: 《一切經音義》卷11：「\^真陀羅，古云緊那羅，音樂天也。有美妙音聲能作歌舞，男則馬首人身能歌，女則端正能舞，次此天女，多與乾闥婆天為妻室也。\^\^」（大正54，374c9-10）

[^225]: 《一切經音義》卷9：「\^摩睺勒（又作摩休勒，或作摩睺羅伽，皆訛也，正言牟呼洛迦，此譯云：大有行龍也）。\^\^」（大正54，357c21）

[^226]: 《大般若波羅蜜多經》卷429〈34 天來品〉：

    > \^憍尸迦！是善男子、善女人等應作是念：「今此三千大千世界及餘十方無邊世界，所有四大王眾天乃至色究竟天，并餘無量有大威德諸龍、藥叉、健達縛、阿素洛、揭路茶、緊捺落、莫呼洛伽、人、非人等常來至此，**觀禮、讀誦我所書寫甚深般若波羅蜜多**，供養恭敬、尊重讚歎，右繞禮拜合掌而去，此我則為已設法施。」作是念已歡喜踊躍，令所獲福倍復增長。\^\^（大正7，160a19-27）

[^227]: 乃至＝及【宋】【元】【明】【宮】【聖】【石】。（大正25，473d，n.18）

[^228]: 護持＝擁護【石】。（大正25，473d，n.19）

[^229]: （是）＋諸【石】。（大正25，473d，n.20）

[^230]: 來到＝到來【宮】。（大正25，473d，n.21）

[^231]: 《大般若波羅蜜多經》卷429〈34
    天來品〉：「\^何以故？憍尸迦！是善男子、善女人等已發無上正等覺心，恒為救拔諸有情故，恒為成熟諸有情故，恒為不捨諸有情故，恒為利樂諸有情故。彼諸天等亦復如是，由此因緣，常來擁護是善男子、善女人等令無惱害。\^\^」（大正7，160b9-14）

[^232]: 〔若〕－【宋】【元】【明】【宮】。（大正25，473d，n.22）

[^233]: 潔＝絜【聖】＊。（大正25，473d，n.23）

[^234]: （1）《大般若波羅蜜多經》卷430〈34
    天來品〉：「\^爾時佛告天帝釋言：『憍尸迦！是善男子、善女人等，若見如是甚深般若波羅蜜多所在之處有妙光明，或聞其所異香芬馥、若天樂音，當知爾時有大神力威德熾盛諸天龍等來至其所，觀禮、讀誦彼所書寫甚深般若波羅蜜多，供養、恭敬、尊重、讚歎、合掌、右繞、歡喜護念。復次，憍尸迦！是善男子、善女人等**修純淨行，嚴飾其處**，至心供養如是般若波羅蜜多甚深經典，當知爾時有大神力威德熾盛諸天龍等來至其所。』\^\^」（大正7，160b29-c10）

    > （2）《放光般若經》卷7〈37
    > 無二品〉：「\^佛告釋提桓因言：『是善男子、善女人若見異色淨光明者，是為知諸天人來聽受般若波羅蜜作禮恭敬時。拘翼！是善男子、善女人所未曾聞香，若聞異妙之香者，當知諸大尊天來聽受般若波羅蜜恭敬作禮時。拘翼！是善男子、善女人常當淨潔自喜，用淨潔自喜故，諸天皆大歡喜，來到是善男子、善女人所。』\^\^」（大正8，50c22-29）

[^235]: 〔是〕－【宮】【聖】。（大正25，474d，n.1）

[^236]: 〔故〕－【石】。（大正25，474d，n.2）

[^237]: 幢幡＝旛幢【宋】【元】【明】【宮】，＝幢【聖】。（大正25，474d，n.3）

[^238]: 無＝不【石】。（大正25，474d，n.4）

[^239]: 偃＝復【聖】，＝\[烈-列+（彳\*〡\*晏）\]【石】。（大正25，474d，n.5）

[^240]: 偃息：3.睡臥止息。（《漢語大詞典》（一），p.1535）

[^241]: 臥：2.睡，躺。（《漢語大詞典》（八），p.726）

[^242]: 覺（\^ㄐㄧㄠˋ\^\^）：1.睡醒，清醒。2.指睡眠。（《漢語大詞典》（十），p.354）

[^243]: 臥覺安隱。（印順法師，《大智度論筆記》［E010］p.304）

[^244]: 〔而為〕－【宋】【元】【明】【宮】【聖】。（大正25，474d，n.7）

[^245]: 法教＝教法【石】。（大正25，474d，n.8）

[^246]: 《大般若波羅蜜多經》卷430〈34
    天來品〉：「\^復次，憍尸迦！是善男子、善女人等，若能如是供養恭敬、尊重讚歎甚深般若波羅蜜多，決定當得身心無倦、身樂心樂、身輕心輕、身調柔心調柔、身安隱心安隱，繫想般若波羅蜜多，**夜寢息時，無諸惡夢唯得善夢**，謂見如來、應、正等覺身真金色，具三十二大丈夫相，八十隨好圓滿莊嚴，放大光明普照一切，聲聞、菩薩前後圍繞；身處眾中，聞佛為說布施、淨戒、安忍、精進、靜慮、般若波羅蜜多相應之法，復聞為說內空乃至無性自性空、四念住廣說乃至十八佛不共法相應之法；復聞分別布施、淨戒、安忍、精進、靜慮、般若波羅蜜多相應之義，復聞分別內空乃至無性自性空、四念住廣說乃至十八佛不共法相應之義。\^\^」（大正7，160c25-161a10）

[^247]: 〔殊妙〕－【聖】【石】。（大正25，474d，n.9）

[^248]: 菩薩＝菩提【宮】。（大正25，474d，n.10）

[^249]: 義＝議【石】。（大正25，474d，n.11）

[^250]: 數＝量【石】。（大正25，474d，n.12）

[^251]: 萬＋（億）【宋】【元】【明】【宮】＊。（大正25，474d，n.15）

[^252]: 見＝次【宮】。（大正25，474d，n.16）

[^253]: 〔佛〕－【宋】【元】【明】【宮】【聖】。（大正25，474d，n.17）

[^254]: 華香＝香華【石】＊。（大正25，474d，n.18）

[^255]: 幢＝旛【宋】下同【元】下同【明】下同。（大正25，474d，n.19）

[^256]: 身＝自【聖】。（大正25，474d，n.20）

[^257]: 具＝見【聖】。（大正25，474d，n.21）

[^258]: 不貪供養。（印順法師，《大智度論筆記》［E010］p.304）

[^259]: 《大般若波羅蜜多經》卷430〈34
    天來品〉：「\^憍尸迦！是善男子、善女人等見如是類諸善夢相，**若睡若覺身心安樂**；諸天神等益其精氣，令彼自覺身體輕便。由是因緣，不多貪染飲食、醫藥、衣服、臥具，於四供養其心輕微。\^\^」（大正7，161a26-b1）

[^260]: 從＝定【聖】。（大正25，474d，n.22）

[^261]: 那＝陀【石】。（大正25，474d，n.24）

[^262]: （心）＋正【聖】。（大正25，474d，n.25）

[^263]: 瓔＝纓【明】。（大正25，474d，n.26）

[^264]: 書＋（寫）【宋】【元】【明】【宮】，（持）【石】。（大正25，474d，n.27）

[^265]: 子＋（眾）【宋】【元】【明】【宮】【聖】。（大正25，474d，n.28）

[^266]: 〔香〕－【聖】。（大正25，474d，n.29）

[^267]: 來＝未【聖】。（大正25，474d，n.30）

[^268]: 天來＝來則【宋】【元】【明】【宮】【聖】【石】。（大正25，474d，n.31）

[^269]: 遠＝遶【聖】。（大正25，474d，n.32）

[^270]: （1）洽＝哈【石】。（大正25，474d，n.33）

    > （2）沾洽：1.雨水充足。2.普遍受惠。3.猶融合。（《漢語大詞典》（五），p.1067）

[^271]: 孔＝毛【宋】【元】【明】【宮】【聖】【石】。（大正25，474d，n.34）

[^272]: 軟＝濡【宋】【聖】【石】。（大正25，474d，n.35）

[^273]: 〔法〕－【宋】【元】【明】【宮】【聖】。（大正25，474d，n.36）

[^274]: 不畏不恐＝不恐不畏【宋】【元】【明】【宮】【聖】【石】。（大正25，474d，n.37）

[^275]: 執＝勢【聖】。（大正25，474d，n.38）

[^276]: 〔是〕－【石】。（大正25，474d，n.39）

[^277]: 〔諸〕－【聖】。（大正25，474d，n.40）

[^278]: 闕（\^ㄑㄩㄝ\^\^）：5.缺乏，稀少。（《漢語大詞典》（十二），p.147）

[^279]: 折＝斷【聖】。（大正25，474d，n.42）

[^280]: 〔諸〕－【石】。（大正25，474d，n.43）

[^281]: 薰＝勤【宮】，＝勳【聖】。（大正25，474d，n.44）

[^282]: 正＝政【石】。（大正25，474d，n.45）

[^283]: 敬＝重【宋】【元】【明】【宮】【石】。（大正25，474d，n.46）

[^284]: 稱（\^ㄔㄥ\^\^）：5.述說，聲稱。6.稱道，稱揚。（《漢語大詞典》（八），p.111）

[^285]: 恭＝敬【聖】。（大正25，474d，n.47）

[^286]: 順＝敬【宋】【元】【明】【宮】。（大正25，474d，n.48）

[^287]: 言＝語【石】。（大正25，474d，n.49）

[^288]: 讒毀：進讒毀謗。（《漢語大詞典》（十一），p.469）

[^289]: 給＝絡【聖】。（大正25，474d，n.50）

[^290]: 不＝香【聖】。（大正25，474d，n.51）

[^291]: 附：3.歸附。4.使之歸附。6.隨，跟從。（《漢語大詞典》（十一），p.947）

[^292]: 事＝等【聖】。（大正25，474d，n.52）

[^293]: 〔皆〕－【宮】。（大正25，474d，n.53）

[^294]: 〔答〕－【宋】【元】【明】【宮】【石】。（大正25，474d，n.54）

[^295]: 《大智度論》卷58〈36 阿難稱譽品〉（大正25，473c23-474a1）。

[^296]: 充＝臭【宮】；明註曰「充」，南藏作「臭」。（大正25，474d，n.55）

[^297]: 群＝羼【聖】。（大正25，475d，n.1）

[^298]: 細：8.地位低微。（《漢語大詞典》（九），p.780）

[^299]: （1）〔民〕－【聖】。（大正25，475d，n.2）

    > （2）庶民：眾民，平民。（《漢語大詞典》（三），p.1235）

[^300]: 〔來〕－【聖】。（大正25，475d，n.3）

[^301]: （1）《摩訶般若波羅蜜經》卷9〈36
    尊導品〉：「\^爾時，釋提桓因白佛言：『世尊！是善男子、善女人**受持般若波羅蜜乃至正憶念，不離薩婆若心，供養般若波羅蜜，恭敬尊重，華香乃至伎樂，我常當守護是人！**』\^\^」（大正8，288c21-24）

    > （2）《摩訶般若波羅蜜經》卷9〈36
    > 尊導品〉：「\^佛告釋提桓因：『憍尸迦！是善男子、善女人**欲讀、誦、說般若波羅蜜時，無量百千諸天，皆來聽法。**』\^\^」（大正8，288c24-27）
    >
    > （3）《摩訶般若波羅蜜經》卷9〈36
    > 尊導品〉：「\^復次，憍尸迦！善男子、善女人書持經卷，在所住處，**三千大千世界中所有諸四天王天，發阿耨多羅三藐三菩提心者，皆來到是處**，見般若波羅蜜，受、讀、誦、說，供養、禮拜還去。\^\^」（大正8，289b6-10）
    >
    > （4）《摩訶般若波羅蜜經》卷9〈36
    > 尊導品〉：「\^復次，憍尸迦！善男子、善女人**行淨潔故，諸天來到其處**，見般若波羅蜜，受讀、誦說，供養、歡喜、禮拜。是中有小鬼輩，即時出去，不能堪任是大德諸天威德故。以是大德諸天來故，是善男子、善女人生大心。以是故，**般若波羅蜜所住處，四面不應有諸不淨，應然燈、燒香，散眾名華，眾香塗地，眾蓋幢幡，種種嚴飾。**\^\^」（大正8，289c18-25）
    >
    > （5）《大般若波羅蜜多經》卷429〈34
    > 天來品〉：「\^憍尸迦！是善男子、善女人等，由此般若波羅蜜多甚深經典大威神力，獲如是等現世種種功德勝利，謂**諸天等已發無上菩提心者，或依佛法已獲殊勝利樂事者，敬重法故恒來至此，隨逐擁護增其勢力。**何以故？憍尸迦！是**善男子、善女人等已發無上正等覺心，恒為救拔諸有情故，恒為成熟諸有情故，恒為不捨諸有情故，恒為利樂諸有情故。**彼諸天等亦復如是，由此因緣，常來擁護是善男子、善女人等令無惱害。\^\^」（大正7，160b5-14）

[^302]: 參見《摩訶般若波羅蜜經》卷9〈36
    尊導品〉（大正8，289c25-290a13）。

[^303]: 者＝著【元】【明】。（大正25，475d，n.4）

[^304]: 少＝小【聖】。（大正25，475d，n.5）

[^305]: 如所＝所如【聖】。（大正25，475d，n.6）

[^306]: 佛＋（釋第二十五品竟）【石】。（大正25，475d，n.7）
