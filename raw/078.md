\`2250\`慧日佛學班第12期／福嚴推廣教育班第23期

**《大智度論》卷78**

**〈釋願樂品**[^1]**第六十四〉**[^2]

**（大正25，607c20-612a3）**

釋厚觀（2012.04.07）

\^【**經**】

**\$壹、歎發菩提心行菩薩道，所有功德勝一切眾生**

> **\$（壹）發心行菩薩道者福德無量**
>
> **\$一、天主歎發無上菩提心**
>
> 爾時，釋提桓因[^3]作是念：「菩薩摩訶薩行般若波羅蜜、禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜乃至十八不共法時，出一切眾生之上，何況得阿耨多羅三藐三菩提時！
>
> 是諸眾生聞是薩婆若信者，得人中之善利、壽命中最，何況發阿耨多羅三（608a）藐三菩提意者！
>
> 是眾生能發阿耨多羅三藐三菩提意者，其餘眾生應當願樂。[^4]」
>
> **\$二、天主以散華福德，願求三乘者皆得具足**
>
> 爾時，釋提桓因以天曼陀羅華[^5]而散佛上，發是言：「以此福德，若有求阿耨多羅三藐三菩提者，令此人**具足佛法、具足一切種**[^6]**智、具足自然法**；若求聲聞者，令具足聲聞法。世尊！若有菩薩發阿耨多羅三藐三菩提意者，我終不生一念令其轉還，我亦不\`2251\`生一念令其轉還墮聲聞、辟支佛地。[^7]
>
> 世尊！我願諸菩薩倍復精進於阿耨多羅三藐三菩提，見眾生生死中種種苦惱，欲利益安樂一切世間天及人、阿修羅；以是心，作是願：『我既自度，亦當度未度者；我既自脫，當脫未脫者；我既安隱，當安未安者；我既滅度，當使未入滅度者得滅度。』[^8]
>
> **\$（貳）明隨喜福德無量無邊**
>
> **\$一、天主問**
>
> 世尊！善男子、善女人於**初發意**菩薩功德隨喜心，得幾許福德？[^9]**於久發意**菩薩功德隨喜心，得幾許福德？於**阿鞞跋致**菩薩功德隨喜心，得幾許福德？於**一生補處**菩薩功德隨喜心，得幾許福德？」[^10]
>
> **\$二、佛舉喻明福德無量**
>
> 佛告釋提桓因：「憍尸迦！四天下世界可稱知斤兩，是隨喜心[^11]福德不可稱量。
>
> 復次，憍尸迦！是三千大千世界皆可稱知斤兩，是隨喜心福德不可稱量。
>
> 復次，憍尸迦！三千大千世界滿中海水，取一髮破為百分，以一分髮渧[^12]取海水，可知渧數，是隨喜心福德不可數知。」[^13]
>
> **\$\`2252\`（參）天主勸學隨喜迴向**
>
> 釋提桓因白佛言：「世尊！若眾生心不隨喜阿耨多羅三藐三菩提者，皆是魔眷屬；諸心不隨喜者，從魔中來生。何以故？世尊！是諸發[^14]心菩薩為破魔境界故生。
>
> **是故欲愛敬三尊者**，應生隨喜心；隨喜（608b）已，應迴向阿耨多羅三藐三菩提，以不一不二相故。」[^15]
>
> **\$（肆）佛稱說隨喜迴向功德**
>
> **\$一、正明**
>
> 佛言：「如是！如是！憍尸迦！若有人於菩薩[^16]能如是隨喜迴向者，常值諸佛；終不見惡色，終不聞惡聲，終不嗅惡香，終不食惡味，終不觸惡觸，終不[^17]隨惡念；終不遠離諸佛，從一佛界[^18]至一佛界，親近諸佛、種善根。[^19]
>
> **\$二、釋因由**
>
> 何以故？善男子、善女人為無量阿僧祇初發意菩薩諸善根隨喜迴向，[^20]為無量阿僧祇第二地、第三地乃至第十地、一生補處諸菩薩摩訶薩善根，隨喜迴向阿耨多羅三藐三菩提。以是善根因緣故，疾近阿耨多羅三藐三菩提。是諸菩薩[^21]得阿耨多羅三藐三菩提已[^22]，度無量無邊阿僧祇眾生。[^23]
>
> **\$三、勸修**
>
> 憍尸迦！以是因緣故，善男子、善女人於初發意菩薩善根，應隨喜、迴向阿耨多羅三藐三菩提，**非心**[^24]、**非離****心**；於久發意、阿鞞跋致、一生補處善根，隨喜、迴向阿耨\`2253\`多羅三藐三菩提，非心、非離心。[^25]

**\$貳、正觀成就，得菩提果**[^26]

> **\$（壹）明無分別因行**
>
> **\$一、須菩提與佛論義**
>
> **\$（一）約「非即心離心空如幻」義**
>
> **\$1、須菩提問**
>
> 須菩提白佛言[^27]：「世尊！是心如幻，云何能得阿耨多羅三藐三菩提？」[^28]
>
> **\$2、佛答**
>
> **\$（1）破如幻心：不見如幻心定相**[^29]
>
> 佛告須菩提：「於汝意云何？汝見是心如幻不？」
>
> 「不也！世尊！我不見幻，亦不見心如幻。」[^30]
>
> **\$（2）破有無戲論見：不存有無心戲論**[^31]
>
> \`2254\`「須菩提！於汝意云何？若無幻，亦無心如幻，汝見是心不？」
>
> 「不也！世尊！」[^32]
>
> **\$（3）破離空如幻心外別有法得道者**[^33]
>
> 「須菩提！於汝意云何？離幻、離心如幻，汝見更有法得阿耨多羅三藐三菩提不？」
>
> 「不也！世尊！我不見離幻、離心如幻，更有法得阿耨多羅三藐三菩提。[^34]
>
> **\$（二）約「畢竟離」義**
>
> **\$1、須菩提問：若諸法畢竟離，由何得佛道**
>
> 世尊！我不見更有法、何等法可說若有若無。是法相畢竟離故，不墮有、不墮無。若法畢竟離者，不能得阿耨多羅三藐三菩提；無所有法，亦不應得阿耨多羅三藐三菩提。（608c）何以故？世尊！一切法無所有，是中無垢者、無淨者。世尊！以是故，般若波羅蜜畢竟離，禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜畢竟離，乃至阿耨多羅三藐三菩提亦畢竟離。若法畢竟離，則不應修、不應壞。行般若波羅蜜亦無有法可得，畢竟離故。[^35]
>
> 世尊！若般若波羅蜜畢竟離者，云何因般若波羅蜜得阿耨多羅三藐三菩提？阿耨多羅三藐三菩提亦畢竟離，二離中[^36]云何能有所得？」[^37]
>
> **\$\`2255\`2、佛答**
>
> **\$（1）述成：諸法畢竟離，故得無上菩提**
>
> 佛告[^38]須菩提：「善哉！善哉！是般若波羅蜜畢竟離，禪波羅蜜、毘梨耶波羅蜜、羼提波羅蜜、尸羅波羅蜜、檀波羅蜜畢竟離，乃至一切種智畢竟離。
>
> 須菩提！若般若波羅蜜畢竟離乃至一切種智畢竟離，以是故能得阿耨多羅三藐三菩提。
>
> **\$（2）釋因由：雖不離般若得菩提，亦不以離得離**
>
> 須菩提！若般若波羅蜜非畢竟離乃至一切種智非畢竟離，是不名般若波羅蜜，不名禪波羅蜜乃至一切種智。
>
> 須菩提！若般若波羅蜜畢竟離乃至一切種智畢竟離，以是故，須菩提！**非不因般若波羅****蜜得阿耨多羅三藐三菩提，亦不以離得離，****而得阿耨多羅三藐三菩提，非不因般若波****羅蜜**。[^39]

**\$（三）歎菩薩所行義甚深，論菩薩所行難或不難**

> **\$1、須菩提歎菩薩所行義甚深**
>
> 須菩提白佛言：「世尊！菩薩摩訶薩所行義甚深！」
>
> **\$2、佛說菩薩能為難事**
>
> 佛言：「如是！須菩提！菩薩摩訶薩所行義甚深。須菩提！諸菩薩摩訶薩能為難事[^40]──所謂行是深義，而不證聲聞、辟支佛地。」[^41]
>
> **\$3、須菩提述**
>
> **\$（1）以第一義諦說菩薩所行不為難**
>
> 須菩提白佛言：「世尊！如我從佛聞義，菩薩摩訶薩所行不為難。何以故？是菩薩摩訶薩**不得是義可作證，亦不得般若波羅蜜作證，****亦無作證者**。[^42]
>
> \`2256\`世尊！若一切法不可得，何等（609a）是義可作證？何等是般若波羅蜜作證？何等是作證者？作證已得阿耨多羅三藐三菩提？世尊！是名菩薩摩訶薩無所得行。菩薩行是，於一切法皆得明了。[^43]
>
> **\$（2）通達諸法畢竟空，住實相中無分別**
>
> **\$A、標宗：聞諸法無所得而不驚怖，是名真行般若**
>
> 世尊！若菩薩摩訶薩聞是深[^44]法，心不驚、不沒、不怖、不畏，是名為行般若波羅蜜。
>
> **\$B、釋因由：住實相中無分別**
>
> 是菩薩摩訶薩行般若波羅蜜時，**不見我行般若波羅蜜，亦不見是般若****波羅蜜，亦不見我當得阿耨多羅三藐三菩****提**。何以故？菩薩摩訶薩行般若波羅蜜時，不作是念：『聲聞、辟支佛地去[^45]我遠，薩婆若去我近。』[^46]
>
> **\$C、舉喻明理**
>
> **\$（A）顯畢竟空義**
>
> **\$a、虛空喻**
>
> 世尊！譬如虛空[^47]不作是念：『有法去我遠、去我近。』何以故？世尊！虛空無分別故。
>
> 世尊！行般若波羅蜜菩薩亦不作是念：『聲聞、辟支佛地去我遠，薩婆若去我近。』何以故？般若波羅蜜中無分別故。
>
> **\$b、幻人喻**
>
> 世尊！譬如幻人不作是念：『幻師去我近，觀人去我遠。』何以故？幻人無分別故。
>
> 行般若波羅蜜菩薩亦[^48]不作是念：『聲聞、辟支佛地去我遠，薩婆若去我近。』[^49]
>
> **\$\`2257\`c、鏡像喻**
>
> 世尊！譬如鏡中像不作是念：『所因者去我近，餘者去我遠。』[^50]何以故？像無分別故。
>
> 行般若波羅蜜菩薩亦不作是念：『聲聞、辟支佛地去我遠，薩婆若去我近。』何以故？般若波羅蜜中無分別故。
>
> **\$d、如佛無愛無憎喻**
>
> 世尊！行般若波羅蜜菩薩無愛無憎。何以故？般若波羅蜜自性不可得故。
>
> 世尊！譬如佛[^51]無愛無憎；行般若波羅蜜菩薩無愛無憎亦如是。何以故？般若波羅蜜中無[^52]憎無愛故。[^53]
>
> 世尊！譬如佛一切分別想斷；行般若波羅蜜菩薩亦如是，一切分別想斷，畢竟空故。
>
> **\$（B）般若雖空，若有所作，能成辦其事**
>
> **\$a、化人喻**
>
> 世尊！譬如佛所化人[^54]不作是念：『聲（609b）聞、辟支佛去我遠，阿耨多羅三藐三菩提去我近。』何以故？佛所化人無分別故。
>
> 行般若波羅蜜菩薩亦如是，不作是念：『聲聞、辟支佛去我遠，阿耨多羅三藐三菩提去我近。』
>
> 世尊！譬如有所為故作化，化所作事無分別。
>
> 世尊！般若波羅蜜亦如是，有所為事而修是事成就，而般若波羅蜜亦無分別。[^55]
>
> **\$\`2258\`b、木人喻**
>
> 世尊！譬如工匠、若工匠弟子有所為故作木人，若男、若[^56]女、象、馬、牛、羊[^57]，是所作亦能有所作，是[^58]亦無分別。
>
> 世尊！般若波羅蜜亦如是，有所為故說是事成就，而般若波羅蜜亦無分別。」[^59]
>
> **\$二、舍利弗與須菩提論義**
>
> **\$（一）六度皆無分別**
>
> **\$1、舍利弗問**
>
> 舍利弗問須菩提：「但般若波羅蜜無分別，禪波羅蜜乃至檀波羅蜜亦無分別？」
>
> **\$2、須菩提答**
>
> 須菩提語舍利弗：「禪波羅蜜無分別，乃至檀波羅蜜亦無分別。」
>
> **\$（二）若一切法無分別，云何分別有六道、三乘**
>
> **\$1、舍利弗問：諸法若無分別，凡聖何有異**
>
> 舍利弗問須菩提：「色無分別乃至識亦無分別？[^60]眼乃至意無分別？色乃至法無分別？眼識觸乃至意識觸無分別？眼觸因緣生受乃至意觸因緣生受，四禪、四無量心、四無色定，四念處乃至八聖道分，空、無相、無作，佛[^61]十力、四無所畏、四無礙智、大慈大悲、十八不共法，阿耨多羅三藐三菩提，無為性，亦無分別？
>
> 須菩提！若色無分別乃至無為性無分別──若一切法無分別，云何分別有六道生死──是地獄、是餓鬼、是畜生、是天、是人、是阿修羅？云何分別是須陀洹、斯陀\`2259\`含、阿那含、阿羅漢、辟支佛、諸佛？」
>
> **\$2、須菩提答**
>
> **\$（1）凡夫顛倒造業故有六道**
>
> 須菩提報舍利弗：「眾生顛倒因緣故，造作身口意業，隨欲本業報受六道身──地獄、餓鬼、畜生、人、天、阿修羅身。[^62]
>
> **\$（2）聖者斷惑知無分別而有三乘**
>
> 如汝言：『云何分別有須陀洹乃至佛道？』舍利弗！須陀（609c）洹即是無分別故有，須陀洹果亦是無分別故有，乃至阿羅漢、阿羅漢果、辟支佛、辟支佛道、佛、佛道，亦是無分別故有。[^63]
>
> 舍利弗！**過去****諸佛亦是無分別、斷分別故有**。以是故，舍利弗！當知一切法無有分別、不壞相，如[^64]法如、法性、實際故。[^65]
>
> **\$（貳）明無分別果**
>
> 舍利弗！如是菩薩摩訶薩應行無分別般若波羅蜜；行無分別般若波羅蜜已，便得無分別阿耨多羅三藐三菩提。」\^\^

【**論**】釋曰：

**\$壹、歎發菩提心行菩薩道，所有功德勝一切眾生**

> **\$（壹）發心行菩薩道者福德無量**
>
> **\$一、天主歎發無上菩提心**
>
> **\$（一）天主歎行菩薩道時功德尚勝一切眾生，況得無上菩提時**
>
> 是時，釋提桓因及會中人皆共歡喜。
>
> 釋提桓因作是念：「是菩薩行菩薩道時，所有功德尚勝一切眾生，何況成阿耨多羅三藐三菩提！」
>
> **\$（二）釋發心行菩薩道者勝一切眾生之因**
>
> **\$1、發心菩薩勝未發心者**
>
> 眾生有二種：一者、發心，二者、未發心。
>
> \`2260\`發心菩薩勝一切未發心者。所以者何？是人種無量無上佛法因緣，欲度一切眾生，令離苦得樂；其餘眾生但自求樂，欲與他苦。如是等因緣故，發心者勝。
>
> **\$2、發心菩薩勝二乘等離欲人**
>
> 問曰：諸阿羅漢、辟支佛及五通，是離欲人；發心者，或有未離欲但發心，云何得勝？
>
> 答曰：
>
> **\$（1）發心復行菩薩道故**
>
> 是事，先品中已種種答。[^66]阿羅漢等雖漏盡，不如初發心菩薩。譬如轉輪聖王太子，雖在胎中，已勝餘子；[^67]又如國王太子，雖未即位，勝諸大臣有位富貴者。
>
> 發心菩薩有二種：一者、行諸波羅蜜等菩薩道，二者、但空[^68]發心。[^69]
>
> 此中說「行菩薩道者」；是人雖事未成就，能勝一切眾生，何況成就！
>
> 如歌羅頻伽鳥在𣫘中，未發聲已能勝諸鳥，何況成就！菩薩亦如是，雖未成佛，行菩薩道、說諸法實相音聲、破諸外道及魔民戲論，何況成佛！
>
> **\$\`2261\`（2）心生口言，為度一切眾生故勝**
>
> **\$A、標宗**
>
> 有人言：若有能一發心言：「我當作佛，滅一切眾生（610a）苦。」雖未斷煩惱、未行難事，以心、口業重故，勝於一切眾生。
>
> 一切眾生皆自求樂，自為身故，愛其所親；阿羅漢、辟支佛雖不貪世樂，自為滅苦故，求涅槃樂，不能為眾生；菩薩心生、口言，為度一切，是故勝。
>
> **\$B、舉喻明理**
>
> 譬如一六神通阿羅漢，將[^70]一沙彌，令負[^71]衣鉢，循路而行。
>
> 沙彌思惟：「我當以何乘入涅槃？」即發心：「佛為世尊，最上最妙，我當以佛乘入涅槃。」
>
> 師知其念，即取衣鉢自擔，推沙彌在前行。
>
> 沙彌覆[^72]復思惟：「佛道甚難，久住生死，受無量苦，且以小乘早入涅槃。」
>
> 師復以衣鉢囊還與沙彌令擔，語在後行。
>
> 如是至三。
>
> 沙彌白師：「師年老耄[^73]，狀如小兒戲！方始[^74]令我在前，已[^75]復令我在後，何其太速？」
>
> 師答：「汝初念發心作佛，是心貴重，則住我師道中。如是人，諸辟支佛尚應供養，何況阿羅漢！以是故，推汝在前。汝心還悔，欲[^76]取小乘，而未便[^77]得，汝去我懸遠[^78]，是故令汝在後。」
>
> 沙彌聞已驚悟：「我師能知我心！我一發意已勝阿羅漢，何況成就！」即自堅固住大乘法。
>
> **\$（3）以發心作佛欲度眾生言勝，不論未來當得功德**
>
> 復次，勝名不必一切事中皆勝，但以「一發心，欲作佛，度眾生」──是事為勝；諸餘禪定、解脫等猶尚未有，何得言勝？譬如以「飛」言之，鳥則勝人。未來當得功德，此事不論[^79]。
>
> **\$\`2262\`（4）論主破二邊執，顯中道義**
>
> **\$A、舉邊執**
>
> **\$（A）小乘人言**
>
> 小乘人言：「乃至補處菩薩，尚不勝小沙彌得無量律儀者。」
>
> **\$（B）摩訶衍論**
>
> 摩訶衍論中，或有人如是言：「其有發大乘心者，雖復在弊惡小人中，猶勝二乘得解脫者。」[^80]
>
> 是名二邊。
>
> **\$B、顯正義**
>
> 離是二邊，名為中道。
>
> 中道義[^81]，如上說。[^82]以其有義理實故，應當取。（610b）
>
> \`2263\`是故說：「初發心時，勝一切眾生，何況成佛！」[^83]
>
> **\$（三）釋「善利」**
>
> 「聞薩婆若信者，得人中善利」──
>
> **\$\`2264\`1、六波羅蜜**
>
> 有人言：「六波羅蜜是利。」
>
> **\$2、得人王、天王、法王等果報**
>
> 有人言：「六波羅蜜果報是利──所謂轉輪聖[^84]王、釋梵天王、人王、法王等。」
>
> **\$3、得不退，不墮惡道，常生人天富貴處**
>
> 有人言：「得阿鞞跋致，不墮惡道，常生人天富貴處。」
>
> **\$4、住於果報神通，供養諸佛，教化眾生**
>
> 有人言：「菩薩住於果報神通，遊至十方，供養諸佛，種種方便教化眾生；信受因緣，教化眾生，得如是等大利。」
>
> **\$（四）釋「壽命中最」**
>
> 「\^壽命中最\^\^」者，眾生有二種命：一者、命根，二者、智慧命。[^85]是人得智慧命故，說「壽命中最」。
>
> **\$（五）釋「何況發阿耨多羅三藐三菩提意者」**
>
> 何況發心！發心者可敬可貴。
>
> 所以者何？如先說因緣：「能捨自樂、與他樂；不自憂苦，憂他人苦故。」

**\$二、天主以散華福德，願求三乘者皆得具足**

> **\$（一）天主歡喜，以華散佛**
>
> 爾時，釋提桓因欲現歡喜相，以天文[^86]陀羅花散佛上，如《經》廣說。
>
> **\$（二）願以散華福德，令求三乘者皆得具足**
>
> **\$1、釋疑：罪福不可以與人，為何天主作願以其福德令人具足佛法**
>
> 問曰：罪福不可以與人，雖欲與，亦不得。釋提桓因何以言[^87]「以此福德令求佛道者具足佛法」？
>
> 答曰：
>
> **\$（1）自令心好故**
>
> 雖不可與人，然自令心好。
>
> **\$（2）示天主不著福德，以隨喜心令大小乘人所求皆具足**
>
> 又，是釋提桓因顯此不著福，是故以隨喜心與求佛道者。
>
> 與聲聞人亦爾。
>
> **\$2、天主雖得聲聞道，亦不生一念令菩薩退轉向二乘心**
>
> 釋提桓因白佛：「我雖得聲聞道，亦不生一念令菩薩轉還向二乘心。所以者何？諸\`2265\`菩薩見眾生在生死中有種種苦，欲利益一切世間故，作是願：『未度者我當等度[^88]。』」
>
> **\$（貳）明隨喜福德無量無邊**
>
> **\$一、天主問**
>
> 爾時，會中眾生有作是念：「若如上說隨喜有功德，初發心人隨喜，於久發心人隨喜，有何差別？」
>
> 釋提桓因欲解眾人疑故，問佛言：「世尊！於初發心菩薩功德隨喜得幾許福德？」如《經》廣說。
>
> **\$二、佛舉喻明福德無量**
>
> 是福德無量無邊，以種無量無邊[^89]田中；人不能數知，故說譬喻令解，如《經》中廣說。
>
> 隨喜之德雖無量無邊，於（610c）近佛道者，隨喜福德轉[^90]多。
>
> **\$（參）天主勸學隨喜迴向**
>
> **\$一、明「若不隨喜，皆是魔眷屬，從魔中來生」**
>
> 是時，帝釋歡喜故白佛言：「世尊！諸[^91]有聞是功德不隨喜者，則是魔民，從魔天來。」
>
> 所以者何？在魔境界，積集惡心，故不隨喜。
>
> 此中說因緣：隨喜心能破魔界。是故求佛道者，欲愛敬三尊不捨者，當以隨喜心迴向阿耨多羅三藐三菩提。
>
> **\$二、釋「不一不二相」**
>
> 「\^不一不二相\^\^」者，不見諸法有一[^92]定相不屬因緣者，故言「不一」；
>
> 不分別隨喜心、迴向心，是名「不二」，畢竟空故。[^93]
>
> **\$（肆）佛稱說隨喜迴向功德**
>
> **\$一、正明**
>
> 佛可帝釋意已，更稱說隨喜功德──
>
> 是人常憶念十方諸佛功德隨喜故，疾得見佛。
>
> 又以深心，於一切眾生欲令離苦得樂，是故往來生死，六情初不受惡塵。
>
> 終不離生諸佛前，以不斷種見佛行故。
>
> **\$二、釋因由**
>
> 此中佛自說因緣：「是人於無央[^94]數阿僧祇初發心菩薩乃至無量一生補處菩薩皆隨喜故，\`2266\`得如上果報，疾成佛道，度無量阿僧祇眾生。」
>
> **\$三、勸修**
>
> 復次，憍尸迦！是菩薩因是福德如諸法實相迴向。
>
> 於實相中心不可得，是故說「非心[^95]，亦不離心」；如上說「不一不二」義，[^96]以事異故更說。

**\$貳、正觀成就，得菩提果**

> **\$（壹）明無分別因行**
>
> **\$一、須菩提與佛論義**
>
> **\$（一）約「非即心離心空如幻」義**
>
> **\$1、須菩提問**
>
> 須菩提聞已，取是空無有心相難佛：「是心非心，空、無所有、如幻，云何能得阿耨多羅三藐三菩提？」
>
> **\$2、佛答**
>
> **\$（1）破如幻心：不見如幻心定相**
>
> 佛反問須菩提：「汝見是空心定相如幻不？」
>
> 須菩提作是念：「心若空如幻，云何可見？若可見，則非空。」是故答言：「不[^97]。」[^98]
>
> **\$（2）破有無戲論見：不存有無心戲論**
>
> 佛言：「心若空、無所有，汝見是中有是若有、若無戲論不？」
>
> 答言：「不也。」
>
> **\$（3）破離空如幻心外別有得道者**
>
> 「離是空、無所有、如幻心，汝見更有法能得無上道不？」
>
> 答言：「不見。」
>
> **\$（二）約「畢竟離」義**
>
> **\$1、須菩提問：若諸法畢竟離，由何得佛道**
>
> 不見、不可得故，何有法若有、若無？一切諸法畢竟離故、畢竟空故，（611a）不墮有、不墮無；若法不墮有無中，是則畢竟無所有，不應得無上道。[^99]
>
> 以是因緣故，般若波羅蜜畢竟離相，見有、無二俱過故。禪波羅蜜乃至阿耨多羅三藐三菩提，亦如是畢竟離相。
>
> 若法畢竟離，則不可得見、不可得修、不可得斷、不可得證；行是法則更無所得，畢竟離故。
>
> \`2267\`「世尊！今般若波羅蜜畢竟離，阿耨多羅三藐三菩提畢竟離，云何以畢竟離得畢竟離？」
>
> 若一法畢竟離，尚不應有所得，何況二離！
>
> 譬如以指觸虛空，虛空無觸故，指不能觸，何況二皆無觸！亦如虛空、涅槃。
>
> 般若波羅蜜畢竟離、阿耨多羅三藐三菩提畢竟離，云何用離得離？
>
> **\$2、佛答**
>
> **\$（1）述成：諸法畢竟離，故得無上菩提**
>
> 佛知須菩提隨諸法實相說故，可其言[^100]：「\^善哉！善哉！\^\^」即說因緣：「須菩提！若般若波羅蜜畢竟離、阿耨多羅三藐三菩提畢竟離，以是因緣故可得。」
>
> **\$（2）釋因由：雖不離般若得菩提，亦不以離得離**
>
> 何以故？若一法定有相非空者[^101]，則是常法、不生相──從未來至現在，從現在至過去；若無實生相，則無滅相；若無生滅，則無四諦；若無四諦，則無法寶；法寶無故，亦無阿耨多羅三藐三菩提──法寶即是阿耨多羅三藐三菩提故；若無法寶，則無佛寶；若無佛法[^102]，則無僧寶；若無三寶，則無一切諸法──有如是等過罪故。
>
> 畢竟離相，則通達無礙。
>
> 若說「畢竟離」，當知亦離空；若不離空，不名「畢竟離」。是故《經》說言：「般若波羅蜜畢竟離故，能得阿耨多羅三藐三菩提；雖不離般若波羅蜜得阿耨多羅三藐三菩提，亦不以二離而得二離。」畢竟空，故不應難。
>
> **\$（三）歎菩薩所行義甚深，論菩薩所行難或不難**
>
> **\$1、須菩提歎菩薩所行義甚深**
>
> 須菩（611b）提知佛所說甚深相，是故白佛言：「若菩薩能如是行，則是行甚深義。」
>
> **\$2、佛說菩薩能為難事**
>
> 佛可其言：「是菩薩能為難事──能行如是甚深義，而不證二乘。」
>
> 所以者何？是菩薩一心以利智深入空而不證涅槃，是則為難。
>
> **\$3、須菩提述**
>
> **\$（1）以第一義諦說菩薩所行不為難**
>
> 須菩提言：「如我解佛所說義，是不為難。何以故？是人不得是甚深義一定相可作\`2268\`證，不得般若波羅蜜，不得證者，誰當以甚深義得[^103]證？若不證是甚深義，誰當得阿耨多羅三藐三菩提？是名菩薩無所得行。行是道，則照明一切法。」
>
> **\$※ 因論生論：佛說菩薩能為難事，云何須菩提言不難與師說相違**
>
> 問曰：佛說言「難」，須菩提言「不難」。師弟子義應同，何以各相違背？
>
> 答曰：佛以**世諦**故說，須菩提以**第一義諦**故說。
>
> 佛說菩薩**得是甚****深義**，須菩提說菩薩**亦不得是甚深義**。
>
> 佛以須菩提為眾生故說──有人**聞難事則發****心**，故說難事；有人**聞難事而廢退**，故說無難。[^104]
>
> 是名菩薩無所得行；住是行中，於一切法通達無礙。
>
> **\$（2）通達諸法畢竟空，住實相中無分別**
>
> **\$A、標宗：聞諸法無所得而不驚怖，是名真行般若**
>
> 須菩提言：「若菩薩聞如是說畢竟離，無法可證，無取證者，亦無般若及阿耨多羅三藐三菩提，是時不驚、不沒、通達無礙者，是名行般若波羅蜜。」
>
> 行般若波羅蜜者，是名真行、深行。
>
> **\$B、釋因由：住實相中無分別**
>
> 何以故？是菩薩不見般若波羅蜜，亦不見我行般若波羅蜜，不見阿耨多羅三藐三菩提，亦不見是法可得阿耨多羅三藐三菩提，都無所分別。是菩薩安住一切諸法實相中，故不作是分別言：「二乘離我遠，佛道離我近。」
>
> **\$C、舉喻明理**
>
> **\$（A）顯畢竟空義：以「易解空」明「難解空」**
>
> 此中說虛空等譬喻，此諸譬喻，為明了畢竟空義故。
>
> **\$（B）般若雖空，若有所作，能成辦其事**
>
> 般若波羅蜜雖空，若有所修，能成其事。[^105]乃（611c）至如木人，隨作何事，皆能成就。
>
> **\$二、舍利弗與須菩提論義**
>
> **\$（一）六度皆無分別**
>
> **\$1、舍利弗問**
>
> 舍利弗問須菩提：「但般若無分別，諸波羅蜜亦無分別？」
>
> 若但般若空無分別，餘波羅蜜應是有相，是則菩薩道有別異、不平等。
>
> 又初品中說：「行檀波羅蜜時，無施者、受者、亦無財物。」[^106]今云何言別？
>
> 若五事皆空，則無分別，無有六名，亦無可修行。
>
> **\$\`2269\`2、須菩提答**
>
> 須菩提言：「五波羅蜜亦空、無有分別。」
>
> 初發心、未得無生法忍者有分別。
>
> 譬如四河未會大海則有別名，既入大海則無差別；菩薩亦如是，世[^107]俗諦中有差別，第一義諦則無分別。[^108]
>
> **\$（二）若一切法無分別，云何分別有六道、三乘**
>
> **\$1、舍利弗問：諸法若無分別，凡聖何有異**
>
> 舍利弗問：「色乃至阿耨多羅三藐三菩提，乃[^109]至無為性，亦無分別？若此法空無差別，云何有六道別異？云何有分別須陀洹乃至佛道？」
>
> **\$2、須菩提答**
>
> **\$（1）凡夫顛倒造業故有六道**
>
> 須菩提答舍利弗：「諸法雖畢竟空、無分別，而是眾生狂顛倒心而起身口意業，隨業受身業報。」
>
> 貪欲是本，但為欲所逼而生著心，諸法無有定相。
>
> 「業果報」者，所謂六道。
>
> 以是故知：空、無所分別是其實本；但以顛倒不實故，有六道差別。
>
> **\$（2）聖者斷惑知無分別而有三乘**
>
> 又須陀洹等賢聖，亦因畢竟空無分別法生，所謂斷三結法，名須陀洹果。
>
> 三結使即是顛倒，覺顛倒除却名為「斷」，是故斷法即是空、無有分別[^110]。
>
> 世諦故[^111]，假名人，得是法故名須陀洹果[^112]；是故當知須陀洹人及果[^113]畢竟空、無分別。
>
> 乃至佛、佛道亦如是。[^114]
>
> 此中說因緣：「非但現在無分別，過去如恒河沙諸佛一切分別斷故，入無餘涅槃，無有少許法[^115]定相可分別。一切法畢竟空[^116]，入是如、法性、實際門故。」
>
> \`2270\`是故言「因緣法甚深」[^117]，入是三[^118]門故。（612a）
>
> **\$（貳）明「無分別果」**
>
> 菩薩應如是行無分別般若波羅蜜，行無分別般若波羅蜜故得無分別法──所謂阿耨多羅三藐三菩提。

**\`2271\`〈釋稱揚品**[^119]**第六十五〉**[^120]

**（大正25，612a4-613b21）**

\^【**經**】

**\$壹、明菩薩行般若，不見有真實、無真實可得**

> **\$（壹）舍利弗問**
>
> 舍利弗語須菩提[^121]：「菩薩摩訶薩行般若波羅蜜，為行真實法？為行無真實法？」[^122]
>
> **\$（貳）須菩提答**
>
> 須菩提報舍利弗：「菩薩摩訶薩行般若波羅蜜，為[^123]行無真實法。何以故？是般若波羅蜜無真實，乃至一切種智無真實故。
>
> 菩薩摩訶薩行般若波羅蜜，**無真實不可得，何況真實**！乃至行一切種智，無真實法不可得，何況真實[^124]！」[^125]

**\$貳、明菩薩所行甚深**

> **\$（壹）諸天歎──菩薩不證實際，應當禮敬**
>
> 爾時，欲、色界諸天子作是念：「諸有善男子、善女人發阿耨多羅三藐三菩提意，如深般若波羅蜜所說義，行於等法，不作實際證，不墮聲聞、辟支佛地，應當為作禮！」[^126]
>
> **\$\`2272\`（貳）須菩提歎──知眾生畢竟不可得而復度眾生**
>
> **\$一、正歎**
>
> 須菩提語諸天子：「諸菩薩摩訶薩於等法不作證聲聞、辟支佛地，不為難。諸菩薩摩訶薩大誓[^127]莊嚴：『我當度無量無邊阿僧祇眾生。』知眾生畢竟不可得而度眾生，是乃為難！[^128]
>
> **\$二、顯「真般若行」**
>
> **\$（一）約二空說**
>
> **\$1、眾生空**
>
> 諸天子！諸菩薩摩訶薩發阿耨多羅三藐三菩提心，作是願：『我當度一切眾生。』眾生實不可得，是人欲度眾生，如欲度虛空。何以故？虛空離故，當知眾生亦離；虛空空故，當知眾生亦空；虛空無堅固[^129]，當知眾生亦無堅固；虛空虛誑，當知眾生亦虛誑。
>
> 諸天子！以是因緣故，當知菩薩所作為難。
>
> 為利益無所有眾生故而大莊嚴，是人為眾生結誓，為欲與虛空共鬪。是菩薩結誓已，亦不得眾生而為眾生結誓。何以故？眾生離故，當知大誓亦離；眾生虛誑故，（612b）當知大誓亦虛誑。[^130]
>
> 若菩薩摩訶薩聞是法，心不驚、不沒，當知是菩薩摩訶薩行般若波羅蜜。
>
> **\$2、法空**
>
> 何以故？色離，即是眾生離；[^131]受、想、行、識離，即是眾生離。
>
> 色離，即是六波羅蜜離；受、想、行、識離，即是六波羅蜜離。
>
> 乃至一切種智離，即是六波羅蜜離。
>
> 若菩薩摩訶薩聞是一切諸法離相，心不驚、不沒、不怖、不畏，當知是菩薩摩訶薩行般若波羅蜜。」
>
> **\$\`2273\`（二）約「般若空」說**
>
> **\$1、佛問**
>
> 佛告須菩提：「何因緣故，菩薩摩訶薩於深般若波羅蜜中心不沒？」
>
> **\$2、須菩提答**
>
> 須菩提白佛言：「世尊！般若波羅蜜無所有故不沒，般若波羅蜜離故不沒，般若波羅蜜寂滅故不沒。世尊！以是因緣故，菩薩於深般若波羅蜜中心不沒。
>
> 何以故？是菩薩不得沒者、不得沒事、不得沒處──是一切法皆不可得故。[^132]
>
> 世尊！若菩薩摩訶薩聞是法，心不驚、不沒、不怖、不畏，當知是菩薩為行般若波羅蜜。何以故？沒者、沒事、沒處──是法皆不可得故。

**\$參、明「菩薩行般若，諸天禮敬諸佛護念」**

> **\$（壹）諸天禮敬**
>
> 菩薩摩訶薩如是行般若波羅蜜，諸天及釋提桓因[^133]天、梵天[^134]王天及世界主天皆為作禮。」
>
> 佛告須菩提：「不但釋提桓因諸天、梵王及諸天、世界主及諸天禮是菩薩[^135]行般若波羅蜜者，過是上，光音天、遍淨天、廣果天、淨居天皆為是菩薩摩訶薩作禮。
>
> **\$（貳）諸佛護念，魔不能壞**
>
> **\$一、正明十方佛護念**
>
> 須菩提！今現在十方無量諸佛，亦念是行般若波羅蜜菩薩摩訶薩。當知是菩薩為如佛。須菩提！若恒河沙等世界[^136]中眾生悉使為魔，是一一魔復[^137]化作魔──如恒河沙等魔，是一切魔不能留難菩薩行般若波羅蜜。」\^\^

【**論**】釋曰：

**\$壹、明菩薩行般若，不見有真實、無真實可得**

> **\$（壹）舍利弗問：菩薩行般若，所行真實否**
>
> 爾時，舍利弗聞上無分別相法，心（612c）大歡喜，問須菩提：「若菩薩行般若波羅蜜，為行真實法？為行無真實法？」
>
> 真實法者，審[^138]定、不變異，即是可取、可著；若不真實，即是虛誑妄語。
>
> **\$\`2274\`（貳）須菩提答**
>
> 須菩提常樂行深空，心無障礙，故答：行般若者，即是行無真實。何以故？般若波羅蜜空、無定相、無分別故。乃至一切種智亦如是。
>
> 菩薩行如是般若波羅蜜時，先來生死中，所習、所著虛誑有為法尚不可得，何況後來觀虛誑因緣生般若波羅蜜非所著法而可得！
>
> 是故菩薩觀一切世間不真實，亦不著是般若波羅蜜。
>
> 世諦故說真實；第一義中真實不可得，何況不真實！[^139]

**\$貳、明菩薩所行甚深**

> **\$（壹）諸天歎──菩薩不證實際，應當禮敬**
>
> 爾時，欲、色界諸天子歡喜言[^140]：「其有發菩薩心者，皆應[^141]禮敬！能為難事，能行第一深義而不作證故。」
>
> 「第一義」即是「平等法」，但以異名說。
>
> **\$（貳）須菩提歎──知眾生畢竟不可得而復度眾生**
>
> **\$一、正歎**
>
> 須菩提語諸天子：「菩薩於平等法不作證，不為難；菩薩欲度無量眾生，眾生畢竟不可得，是則為難！」
>
> **\$二、顯「真般若行」**
>
> **\$（一）約二空說**
>
> **\$1、眾生空**
>
> **\$（1）明所度眾生是空**
>
> 何以故？欲度眾生者，為欲度虛空──虛空離故，眾生亦離；虛空虛誑不實故，眾生亦[^142]虛誑不實。
>
> **\$※ 因論生論：云何行空法不作證非難，而度畢竟空眾生為難**
>
> 問曰：於平等法而不證，眾生畢竟空而度眾生──此二俱畢竟空，云何言一難、一不難？
>
> 答曰：眾生，虛誑[^143]假名故，是所著處；平等法，無為故，非所著處。
>
> 眾生從有為法假名而生，無為法是第一義。
>
> 於顛倒著處而能不著為難；於無著處不著，是不為難。
>
> **\$（2）誓願利益眾生是空，復能發心實難**
>
> 以是故如是說：「眾生空故，大莊嚴亦空；若大莊嚴空而能發心為難。」
>
> **\$\`2275\`（3）聞第一平等深義而心無畏，名為真行般若**
>
> 菩薩若聞是第一平等義──度眾生、大莊嚴皆畢竟空，而心不驚、不沒。
>
> 譬如調馬，自見影（613a）不驚。何以故？自知影從身出故。菩薩亦如是，知畢竟空，因有為和合虛妄法生故。
>
> 菩薩聞是事，不驚、不沒，是為行般若波羅蜜。
>
> **\$2、法空**
>
> 色等法離故，眾生亦離。
>
> 「離」名為空。
>
> 若眾生空，法不空，應有怖畏；若法亦空，無生怖畏處。
>
> 若菩薩聞是一切法離相，心不畏，是亦名菩薩行般若波羅蜜。
>
> 上聞眾生空故不畏，今聞法空故不畏。
>
> **\$3、結成：聞二空無畏，是為真行般若**
>
> 若聞是二空不畏，是為真行般若。
>
> **\$（二）約「般若空」說**
>
> **\$1、佛問**
>
> **\$（1）標舉**
>
> \^「佛問須菩提：『何以故菩薩心不沒』」\^\^者。
>
> **\$（2）釋疑**
>
> **\$A、佛是一切智人應知眾生心，何以故問弟子「心不驚、不沒否」**
>
> 問曰：佛是一切智人，何以問弟子「心不驚、不沒」？
>
> 答曰：以眾會有疑，敬難故不敢問，是以佛問。
>
> 復次，是第一平等義甚深難得，深處[^144]應當沒而不沒，故試問須菩提。
>
> 復次，佛以須菩提為說法主，聽者法應問難。
>
> **\$B、佛何故不自說般若而令須菩提說**
>
> 問曰：佛為一切智，何以不自為說[^145]主，而令須菩提說？
>
> 答曰：眾中有人以佛智慧無量無邊，我等智力有量，若心有所疑，不敢發問。為是人故，命須菩提說。
>
> **\$C、佛何故不命大菩薩說**
>
> 問曰：若爾者，何以不令大菩薩說？
>
> 答曰：大菩薩智慧亦大，不可思議、威德重故，亦不敢問難。
>
> 復次，有人言：阿羅漢、辟支佛、佛，三界繫無明永盡無餘故，能如實說法；諸菩薩雖廣集福德，漏[^146]未盡故，或不可信，是故不命。
>
> **\$\`2276\`D、佛何故不命舍利弗及餘大弟子說**
>
> 問曰：若爾者，舍利弗智慧第一，及餘大弟子，何以不命？
>
> 答曰：是事先已答，所謂須菩提樂於空行，偏善說空；般若波羅蜜多說空故，令須菩提說。[^147]
>
> **\$2、須菩提答**
>
> 須菩提白佛：「一切法畢竟空、無所有，無所有故自相[離]{.underline}，離相故常[寂滅]{.underline}，常寂滅故無憶想分別，是故菩薩不應驚[^148]、不（613b）應沒──沒者、沒處、沒法，皆不可得。若菩薩聞是事不驚、不沒，是為行般若波羅蜜。」
>
> 須菩提答已，白佛言：「能如是行，亦名為行般若波羅蜜。」

**\$參、明「菩薩行般若，諸天禮敬諸佛護念」**

> **\$（壹）諸天禮敬**
>
> 「世尊！菩薩能如是行，一切諸天、帝釋及世界主禮菩薩」者，
>
> ^（1）^地神、虛空中神、四天王、忉利天，帝[^149]釋為主，皆共禮是菩薩。
>
> ^（2）^「\^梵天王\^\^」，初禪中梵世界眾生主。
>
> ^（3）^「\^世界主\^\^」者，欲界餘天主。
>
> 眾生多信有此天，故須菩提說言「作禮」。何以故？是菩薩捨自樂，欲利益眾生；是三種天，但自求樂故。
>
> 佛語須菩提：「非但是三種天作禮，光音天等清淨一心諸天皆亦作禮。」
>
> 欲界諸天，著婬欲心多故，禮不足為貴；
>
> 初禪天有覺觀散亂，亦不足為妙；
>
> 上諸天心清淨，以菩薩有大功德故作禮，爾乃為難。
>
> **\$（貳）諸佛護念，魔不能壞**
>
> **\$一、正明十方佛護念**
>
> 「須菩提！菩薩若能如是行般若，為十方無量諸佛所念。」
>
> 佛念因緣，如先說。[^150]
>
> 今佛說「是菩薩諸佛念果報」──所謂「當知是菩薩為如佛」，以其必至佛道不退故。所以者何？「如恒河沙等魔，不能壞是菩薩」，如《經》廣說。

[^1]: 《大智度論疏》卷24：「\^第六十三品^※^者，名為〈願樂品〉。所以次〈等學品〉後明此品者，上品明菩薩具於生法二忍，內德既充，外為世間人天所樂，及為一切眾聖愛念。此品之生，正以於此。故次〈等學品〉後，明〈願樂品〉。論將欲釋，故舉之云第六十三品釋論也。\^\^」（卍新續藏46，907a13-17）

    > ※第六十三品＝釋願樂品第六十四。（卍新續藏46，907d，n.1）

[^2]: （大智......八）十六字＝（大智度論卷第七十八釋淨願品第六十四（經作願樂隨喜品）二十四字【明】，＝（大智度論卷第七十八釋淨願品第六十四（訖第六十五品））二十三字【宋】【元】，＝（大智度論釋卷第七十八釋第六十四品訖第六十五品願行品）二十五字【宮】，＝（摩訶般若波羅蜜品第六十三願樂品卷第七十九）二十字【石】。（大正25，607d，n.13）

[^3]: 《大智度論疏》卷24：

    > \^「**爾時，釋提桓因**」已下，就此品中，大有二分：**第一、明嘆美波若行、般若德，及隨喜迴向功德無量無邊。**第二、從「**須菩提白佛**」已下，**明無分別波若不可思議，雖復冥懸而無方大用**。今此初即是第一讚嘆等義也。當說。\^\^（卍新續藏46，907a18-22）

[^4]: 《大般若波羅蜜多經》卷456〈63
    無分別品〉：\^「若諸有情聞說一切智智名字心生信解，尚為獲得人中善利及得世間最勝壽**命**^※^，況發無上正等覺心，或常聽聞如是般若波羅蜜多甚深經典！若諸有情能發無上正等覺心，聽聞般若波羅蜜多甚深經典，諸餘有情皆應願樂，所獲功德世間天、人、阿素洛等不能及故。」\^\^（大正7，301c5-12）

    > ※案：《大正藏》原作「名」，今依《高麗藏》作「命」（第4冊，43b11）。

[^5]: 《一切經音義》卷25：「曼陀羅花（此云圓花也。摩訶曼陀，大圓花也。亦名適意，大適意也）」（大正54，465b7）

[^6]: 〔種〕－【宋】。（大正25，608d，n.1）

[^7]: 《大般若波羅蜜多經》卷456〈63 無分別品〉：

    > \^時，天帝釋作是念已，即取天上微妙音花，奉散如來、應、正等覺及諸菩薩摩訶薩眾。既散花已，作是願言：「若菩薩乘諸善男子、善女人等求趣無上正等菩提，以我所集功德善根，令彼所求無上佛法一切智智速得圓滿。以我所集功德善根，令彼所求自然人法、真無漏法速得圓滿。以我所集功德善根，令彼一切所欲聞法皆速圓滿。以我所集功德善根，若求聲聞、獨覺乘者亦令所願疾得滿足。」
    >
    > 作是願已，即白佛言：「世尊！若菩薩乘諸善男子、善女人等已發無上正等覺心，我終不生一念異意，令其退轉大菩提心。我亦不生一念異意，令諸菩薩摩訶薩眾厭離無上正等菩提，退住聲聞、獨覺等地。」\^\^（大正7，301c12-26）

[^8]: 《大般若波羅蜜多經》卷456〈63 無分別品〉：

    > \^世尊！若菩薩摩訶薩已於無上正等菩提心生欲樂，我願彼心倍復增進，疾證無上正等菩提。願彼菩薩摩訶薩眾見生死中種種苦已，為欲利樂世間天、人、阿素洛等發起種種堅固大願：「我既自度生死大海，亦當精勤度未度者。我既自解生死繫縛，亦當精勤解未解者。我於種種生死怖畏既自安隱，亦當精勤安未安者。我既自證究竟涅槃，亦當精勤令未證者皆同證得。」\^\^（大正7，301c26-302a5）

[^9]: 《大般若波羅蜜多經》卷456〈63
    無分別品〉：「世尊！若善男子、善女人等，於初發心菩薩摩訶薩功德善根起隨喜心，得幾許福？」（大正7，302a5-7）

[^10]: ┌初發意

    > 菩薩 ┤久發意

    │不退地

    └一生所繫　　（印順法師，《大智度論筆記》〔B030〕p.172）

[^11]: 〔心〕－【宋】【元】【明】【宮】。（大正25，608d，n.3）

[^12]: 渧＝滴【宋】【元】【明】【宮】＊。（大正25，608d，n.4）

[^13]: 《大般若波羅蜜多經》卷456〈63
    無分別品〉：「\^憍尸迦！假使三千大千世界為一大海，有取一毛**析**^※^為百分，持一分端霑大海水可知渧數，此善男子、善女人等，隨喜俱心所生福德不可知量。\^\^」（大正7，302a15-19）

    > ※案：《大正藏》原作「折」，《高麗藏》作「扸」（第4冊，44a10）。「扸」為「析」之異體字，故今將「折」改作「析」。（《高麗大藏經異體字典》，p.431）

[^14]: 發＋（隨喜）【元】【明】。（大正25，608d，n.5）

[^15]: 《大般若波羅蜜多經》卷456〈63 無分別品〉：

    > \^時，天帝釋復白佛言：「世尊！若諸有情於菩薩摩訶薩功德善根不隨喜者，當知皆是魔所魅著。世尊！若諸有情於菩薩摩訶薩功德善根不隨喜者，當知皆是惡魔朋黨。世尊！若諸有情於菩薩摩訶薩功德善根不隨喜者，當知皆從魔界中沒來生是間。所以者何？若菩薩摩訶薩求趣無上正等菩提，修諸菩薩摩訶薩行，若諸有情於彼菩薩摩訶薩眾功德善根隨喜迴向，皆能破壞一切魔軍、宮殿、眷屬。世尊！若諸有情深心敬愛佛、法、僧寶，隨所生處常欲見佛，常欲聞法，常欲遇僧，於諸菩薩摩訶薩眾功德善根應生隨喜。既隨喜已，迴向無上正等菩提，而不應生二、無二想。若能如是，疾證無上正等菩提，利樂有情，破魔軍眾。」\^\^（大正7，302a19-b4）

[^16]: 薩＋（心）【石】。（大正25，608d，n.6）

[^17]: 不隨惡＝無不隨【宋】【宮】。（大正25，608d，n.7）

[^18]: 界＝國【元】【明】【石】。（大正25，608d，n.8）

[^19]: 《大般若波羅蜜多經》卷456〈63
    無分別品〉：「\^憍尸迦！是諸有情成就如是隨喜迴向功德善根，隨所生處，常為一切世間天、人、阿素洛等供養恭敬、尊重讚歎，不覩惡色，不聞惡聲，不嗅惡香，不甞惡味，不覺惡觸，不思惡法，常不遠離諸佛世尊，從一佛國趣一佛國親近諸佛，種諸善根，成熟有情、嚴淨佛土。\^\^」（大正7，302b12-18）

[^20]: 初發意似即初地。（印順法師，《大智度論筆記》［E023］p.321）

[^21]: 薩＋（摩訶薩）【石】。（大正25，608d，n.10）

[^22]: 〔已〕－【宋】【宮】。（大正25，608d，n.11）

[^23]: 《大般若波羅蜜多經》卷456〈63
    無分別品〉：「\^憍尸迦！是諸有情能於無數最初發心菩薩摩訶薩功德善根深心隨喜，迴向無上正等菩提。能於無數已住初地乃至十地菩薩摩訶薩功德善根深心隨喜，迴向無上正等菩提。能於無數一生所繫菩薩摩訶薩功德善根深心隨喜，迴向無上正等菩提。由此因緣，是諸有情善根增進，速證無上正等菩提。既證無上正等菩提，能盡未來如實利樂無量無數無邊有情，令住無餘般涅槃界。\^\^」（大正7，302b18-27）

[^24]: （1）（以）＋心【石】。（大正25，608d，n.12）

    > （2）《大智度論疏》卷24：
    >
    > \^「**非心**」已下，明無相之心迴向。心相即寂，心無心相，故云非心；雖心相即寂，亦不離此心而得迴向，故云不離也。\^\^（卍新續藏46，907b7-9）

[^25]: （1）《放光般若經》卷15〈65
    親近品〉：\^「以是故，拘翼！是善男子、善女人，有初發意者當持，代歡喜之功德，求阿耨多羅三耶三菩，**不以意求、亦不離意**；代阿惟越致及一生補處歡喜，以求阿耨多羅三耶三菩，不以意求而不離意。\^\^」（大正8，102a17-21）

    > （2）《大般若波羅蜜多經》卷456〈63
    > 無分別品〉：「\^以是故，憍尸迦！住菩薩乘諸善男子、善女人等，於初發心菩薩摩訶薩功德善根，於久發心菩薩摩訶薩功德善根，於不退轉地菩薩摩訶薩功德善根，於一生所繫菩薩摩訶薩功德善根，皆應隨喜、迴向無上正等菩提。於生隨喜及迴向時，**不應執著即心、離心隨喜迴向，不應執著即心修行、離心修行**。若能如是無所執著，隨喜、迴向修諸菩薩摩訶薩行，速證無上正等菩提，能盡未來利益安樂諸有情眾，皆令安住究竟涅槃。\^\^」（大正7，302b27-c8）

[^26]: 《大品經義疏》卷9：

    > \^「**須菩提白佛**」下，第二、明正觀成得菩提果。為二：初明無所得因即秤果因，次明無所得果即秤因之果。\^\^（卍新續藏24，316b20-21）

[^27]: 《大智度論疏》卷24：

    > \^「**須菩提白佛言**」已下，品之第二，明無分別波若不可思議。雖寂冥懸，而能有大用也。當一一說。\^\^（卍新續藏46，907b10-11）

[^28]: 《大般若波羅蜜多經》卷456〈63 無分別品〉：

    > \^爾時具壽善現白佛言：「世尊！如佛所說，諸法如幻乃至諸法如變化事，云何菩薩摩訶薩以如幻心能證無上正等菩提？」\^\^（大正7，302c9-11）

[^29]: 《大品經義疏》卷9〈64 淨願品〉：

    > \^自下論業，破其二邊皈中道也。佛反問答：「汝見有此空心如幻不？」須菩提答云：「不見此空心。」此一問答依論**破空心**也。\^\^（卍新續藏24，316c12-14）

[^30]: 《大般若波羅蜜多經》卷456〈63 無分別品〉：

    > \^佛告善現：「於意云何？汝見菩薩摩訶薩等如幻心不？」
    >
    > 善現對曰：「不也！世尊！我不見幻，亦不見有如幻之心。」\^\^（大正7，302c11-14）

[^31]: 《大品經義疏》卷9〈64 淨願品〉：

    > \^第二，佛反問：「汝既言不，見空中都無有**無相**不？」答言：「不見。」「空心中都無有**無有**^※^無相不？」答言：「不見。」此問答其**破**^※^**有無**也。\^\^（卍新續藏24，316c14-16）
    >
    > ※「無有」二字疑重複。※「破」下一有「者」字。（卍新續藏24，316d，n.2）

[^32]: 《大般若波羅蜜多經》卷456〈63 無分別品〉：

    > \^佛告善現：「於意云何？若處無幻、無如幻心，汝見有是心能證無上正等菩提不？」
    >
    > 善現對曰：「不也！世尊！我都不見『有處無幻、無如幻心，更有是心能證無上正等菩提』。」\^\^（大正7，302c14-18）

[^33]: 《大品經義疏》卷9〈64 淨願品〉：

    > \^第三，問：「汝見離有無外，別有法得無上道不？」答云：「不見。」此一問答破離有無之見外別有法得道者。離有無外更見有法，此終是有也。我今不見有無，豈見離有無外別有法？此終是有也。我今不見有無，豈見離有無別有法得佛道也。若法畢竟離中，云何有所得？\^\^（卍新續藏24，316c16-21）

[^34]: 《大般若波羅蜜多經》卷456〈63 無分別品〉：

    > \^佛告善現：「於意云何？若處離幻、離如幻心，汝見有是法能證無上正等菩提不？」
    >
    > 善現對曰：「不也！世尊！我都不見有處離幻、離如幻心，更有是法能證無上正等菩提！」\^\^（大正7，302c18-21）

[^35]: 《大般若波羅蜜多經》卷456〈63
    無分別品〉：「\^世尊！我都不見即、離心法，說何等法是有是無，以一切法畢竟遠離故。若一切法畢竟遠離者，不可施設此法是有、此法是無。若法不可施設有無，則不可說能證無上正等菩提，非無所有法能證菩提故。所以者何？以一切法皆無所有，性不可得，無生無滅、無染無淨。何以故？

    > 世尊！般若波羅蜜多乃至布施波羅蜜多畢竟遠離故，......諸佛無上正等菩提畢竟遠離故，一切智智畢竟遠離故。
    >
    > 世尊！若法畢竟遠離，是法不應修，亦不應遣，亦復不應有所引發，甚深般若波羅蜜多亦畢竟遠離故，於法不應有所引發。\^\^」（大正7，302c21-303a16）

[^36]: 《大智度論疏》卷24：

    > \^「**二離中**」已下，此意云：若言波若亦離、菩提亦離，以波若離為因，菩提離者，便是以離得離，故云二離中云何能有所得也。\^\^（卍新續藏46，907b12-14）

[^37]: 《大般若波羅蜜多經》卷456〈63
    無分別品〉：「\^世尊！甚深般若波羅蜜多既畢竟遠離，云何可說諸菩薩摩訶薩依甚深般若波羅蜜多證得無上正等菩提？諸佛無上正等菩提亦畢竟遠離，云何遠離法能證遠離法？是故般若波羅蜜多應不可說證得無上正等菩提。\^\^」（大正7，303a16-21）

[^38]: 《大智度論疏》卷24：

    > \^「**佛告**」已下，佛答意云：若波若離異菩提離──有此二離者，可云二離，不應以離得離；今波若與菩提同是一如，若能解波若離者即是菩提離，只以波若能解此波若離即是菩提離故，所以因於般若得於菩提。既無二離，是故不以離得離，而因波若得菩提也。\^\^（卍新續藏46，907b7-10）

[^39]: 《大般若波羅蜜多經》卷456〈63
    無分別品〉：「\^善現！以甚深般若波羅蜜多乃至布施波羅蜜多畢竟遠離，得名般若波羅蜜多乃至布施波羅蜜多；如是乃至以一切智智畢竟遠離，得名一切智智。是故，善現！**諸菩薩摩訶薩非不依止甚深般若波羅蜜多證得無上正等菩提。善現！雖非遠離法能證遠離法，而證無上正等菩提，非不依止甚深般若波羅蜜多**。是故菩薩摩訶薩眾欲得無上正等菩提，常應精勤修學如是甚深般若波羅蜜多。\^\^」（大正7，303b4-13）

[^40]: 《大智度論疏》卷24：

    > \^「**能為難事**」已下，明聖人說法但益物而已。如來為益一類眾生故說難，善吉為益一徒眾生故說易。雖云難易，其理實冥同。佛甚深義故云難，善吉以無難相故云易，是故懸同不相反也。\^\^（卍新續藏46，907b20-23）

[^41]: 《大般若波羅蜜多經》卷456〈63 無分別品〉：

    > \^佛告善現：「如是！如是！諸菩薩摩訶薩所行法義，並為甚深難見難覺，非所尋思超尋思境，微密智者自內所證不可宣說。善現當知！諸菩薩摩訶薩能為難事，雖行如是甚深法義，而於聲聞、獨覺地法能不作證。」\^\^（大正7，303b15-20）

[^42]: 《大般若波羅蜜多經》卷456〈63 無分別品〉：

    > \^具壽善現復白佛言：「如我解佛所說義者，諸菩薩摩訶薩所作無難，不應說彼能為難事。所以者何？**諸菩薩摩訶薩所證法義都不可得，能證般若波羅蜜多亦不可得，證法、證者、證處、證時亦不可得**。」\^\^（大正7，303b20-24）

[^43]: 《大般若波羅蜜多經》卷456〈63
    無分別品〉：「\^世尊！諸菩薩摩訶薩觀一切法既不可得，有何法義可為所證？有何般若波羅蜜多可為能證？復有何等而可施設證法、證者、證處、證時？既爾，云何可執由此證得無上正等菩提？無上正等菩提尚不可證，況證聲聞、獨覺地法！世尊！若如是行，是名菩薩無所得行。若菩薩摩訶薩**能行如是無所得行**，於一切法無障無**暗**^※^。\^\^」（大正7，303b24-c3）

    > ※暗＝礙【宋】【元】【明】。（大正7，303d，n.1）

[^44]: 〔深〕－【宋】【宮】。（大正25，609d，n.1）

[^45]: 去：2.距離，離開。（《漢語大詞典》（二），p.832）

[^46]: 《大般若波羅蜜多經》卷456〈63 無分別品〉：

    > \^世尊！是菩薩摩訶薩如是行時，不見諸相，不見我行，不見不行，不見般若波羅蜜多是我所行，不見無上正等菩提是我所證，亦復不見證時、處等。
    >
    > 世尊！是菩薩摩訶薩行深般若波羅蜜多不作是念：「我遠聲聞、獨覺等地，我近無上正等菩提。」\^\^（大正7，303c5-11）

[^47]: 《大智度論疏》卷24：

    > \^菩薩行波若，心無有分別、無有滯礙，故云「**如虗空**」也。\^\^（卍新續藏46，907b23-24）

[^48]: 〔亦〕－【宋】【元】【明】【宮】。（大正25，609d，n.2）

[^49]: 《大般若波羅蜜多經》卷456〈63 無分別品〉：

    > \^世尊，譬如幻士，不作是念：「幻質、幻師、觀眾去我若遠若近。」何以故？所幻之士無分別故。諸菩薩摩訶薩亦復如是行深般若波羅蜜多，不作是念：「我遠聲聞、獨覺等地，我近無上正等菩提。」何以故？甚深般若波羅蜜多於一切法無分別故。\^\^（大正7，303c16-22）

[^50]: 《大般若波羅蜜多經》卷456〈63 無分別品〉：

    > \^世尊！譬如影像不作是念：「我去本質及我所依若遠、若近。」\^\^（大正7，303c22-23）

[^51]: 《大智度論疏》卷24：

    > \^「**譬如佛**」已下，為除伏疑故。有人言：若波若無分別者，恐當無心，同於木石。引佛為義，如佛有心無分別也。當說。\^\^（卍新續藏46，907c1-3）

[^52]: 無憎無愛＝無愛無憎【石】。（大正25，609d，n.3）

[^53]: 《大般若波羅蜜多經》卷456〈63
    無分別品〉：「\^世尊！行深般若波羅蜜多諸菩薩摩訶薩無愛無憎。何以故？甚深般若波羅蜜多若愛若憎及境自性不可得故。

    > 世尊！如諸如來、應、正等覺於一切法無愛無憎，行深般若波羅蜜多諸菩薩摩訶薩亦復如是，於一切法無愛無憎。何以故？諸佛、菩薩、甚深般若波羅蜜多愛憎斷故。\^\^」（大正7，303c27-304a5）

[^54]: 《大智度論疏》卷24：

    > \^「**作化人**」已下，亦為除伏疑。有人言：若波若無心，則無所作，不能得果，故作此化男等喻，雖復無心分別，而能有所作，波若亦爾也。如化人、木男女牛馬等，雖復無心而有所作；般若亦爾，雖無心相而有大用，大有所作，只以無心相故，始能作無極之用；若有心相，則有疲怠懈廢，用有有極限，何能有無盡之用？非木石故云無心也。\^\^（卍新續藏46，907c3-9）

[^55]: 《大般若波羅蜜多經》卷456〈63 無分別品〉：

    > \^世尊！如諸佛等欲有所作，化作化者令作彼事，而所化者不作是念：「我能造作如是事業。」何以故？諸所化者於所作業無分別故。甚深般若波羅蜜多亦復如是，有所為故而勤修習，既修習已雖能成辦所作事業，而於所作無所分別。何以故？甚深般若波羅蜜多法爾於法無分別故。\^\^（大正7，304a22-29）

[^56]: 〔若〕－【宋】【元】【明】【宮】。（大正25，609d，n.4）

[^57]: 〔羊〕－【宋】【元】【明】【宮】。（大正25，609d，n.5）

[^58]: 是＋（牛馬）【元】【明】。（大正25，609d，n.6）

[^59]: （1）《大般若波羅蜜多經》卷456〈63
    無分別品〉：「\^世尊！如巧工匠或彼弟子有所為故造諸機關，或女、或男、或象馬等；此諸機關雖有所作，而於彼事無所分別。何以故？機關法爾無分別故。甚深般若波羅蜜多亦復如是，有所為故而成立之；既成立已，雖能成辦所作所說，而於其中都無分別。何以故？甚深般若波羅蜜多法爾於法無分別故。\^\^」（大正7，304a29-b7）

    > （2）《小品般若波羅蜜經》卷9〈23
    > 稱揚菩薩品〉：「\^世尊！譬如工匠於**機關木人**──若男、若女隨所為事皆能成辦，而無分別。世尊！般若波羅蜜亦如是，隨所修習皆能成辦，而無分別。\^\^」（大正8，576a16-19）
    >
    > （3）《一切經音義》卷21：「\^機關木人（韓康注《易》云：樞機制動之主也。按，機即樞機，用資轉動關鍵義。在密能言，其木人無心，但以闇密繩楔而能運動；令喻業體都無作者，而能生起種種果報也）」（大正54，439a14-15）
    >
    > （4）《大智度論》卷30〈1
    > 序品〉：「十方諸佛所說法皆無有我、亦無我所，但諸法和合假名眾生。如機關木人，雖能動作，內無有主；身亦如是。\^\^」（大正25，281a22-25）
    >
    > （5）另參見《大智度論》卷6〈1 序品〉（大正25，103a18-29）、卷14〈1
    > 序品〉（大正25，168a18-22）、卷20〈1
    > 序品〉（大正25，206c9-14）、卷36〈3
    > 習相應品〉（大正25，326a23-28）。

[^60]: 《大般若波羅蜜多經》卷456〈63 無分別品〉：

    > \^舍利子言：「為但六波羅蜜多無分別，為色、受、想、行、識亦無分別？」\^\^（大正7，304b11-12）

[^61]: （乃至）＋佛【石】。（大正25，609d，n.7）

[^62]: 《大般若波羅蜜多經》卷456〈63 無分別品〉：

    > \^善現答言：「有情顛倒煩惱因緣，發起種種身、語、意業，由此感得欲為根本業異熟果，依此施設地獄、傍生、鬼界、人、天五趣差別。」\^\^（大正7，304c11-14）

[^63]: 《大般若波羅蜜多經》卷456〈63 無分別品〉：

    > \^又所問言「云何分別聖差別」者，舍利子！無分別故，施設預流及預流果；無分別故，施設一來及一來果；無分別故，施設不還及不還果；無分別故，施設阿羅漢及阿羅漢果；無分別故，施設獨覺及獨覺菩提；無分別故，施設菩薩摩訶薩及菩薩摩訶薩行；無分別故，施設如來、應、正等覺及彼無上正等菩提。\^\^（大正7，304c14-21）

[^64]: 如＝諸【宋】【元】【明】【宮】。（大正25，609d，n.8）

[^65]: 《大般若波羅蜜多經》卷456〈63
    無分別品〉：「\^舍利子！過去如來、應、正等覺由無分別、分別斷故，可施設有種種差別；未來如來、應、正等覺亦無分別、分別斷故，可施設有種種差別；現在十方諸佛世界一切如來、應、正等覺現說法者亦無分別、分別斷故，可施設有種種差別。舍利子！由是因緣，當知諸法皆無分別，由無分別真如、法界廣說乃至不思議界為定量故。\^\^」（大正7，304c21-29）

[^66]: （1）《正觀》（6），p.193：《大智度論》卷28〈1
    序品〉（大正25，266c27-267a15）、卷35〈3
    習相應品〉（大正25，320c2-13）、卷45〈13
    摩訶薩品〉（大正25，383b15-20）。

    > （2）《正觀》（6），p.295，n.165：《大智度論》在p.266c27，所引的《寶頂經》，就是一般所說的《古寶積經》，見印順法師（1964^※1^,
    > p.3），Lamotte（1976^※2^, p.1843,
    > n.1）（Lamotte此註很長，對《古寶積經》被引用的情形，有詳盡的討論）。但是《大智度論》在引用時，只是摘述要旨，並沒有揭明「菩薩初發心即勝二乘」之語（但《古寶積經》確有此語），《大智度論》說的處胎中輪王之子喻，確有此意。見：1、《大寶積經》卷112（第43會）（大正11，634c4-18）；2、《遺日摩尼寶經》（大正12，191b15-c8）；3、《摩訶衍寶嚴經》（大正12，197a18--b3）；4、《大迦葉問大寶積正法經》卷3（大正12，209b16--c15），（209c26--210a10）；5、Kāśyapaparivarta,
    > ed. STAËL--HOTSTEIN, §83--§84。
    >
    > 又，依久野芳隆\[1938\]^※3^的比對，《大智度論》所引用的這一段《寶頂經》，其實有二喻：胎中之輪王之子、殼中的迦羅頻伽鳥；值得注意的是，在鳩摩羅什到長安之前，中土已經有的《古寶積經》三個譯本（即上揭第1、第2、第3），都沒有殼中迦羅頻伽鳥（kalaviṅka）之喻。但現存梵本與趙宋施護的譯本（即前揭第4、第5），還有西藏譯本《古寶積經》，卻都有此殼中迦羅頻伽鳥之喻。不過，漢譯《大迦葉問大寶積正法經》有偈頌（大正12，210a3-10），《大智度論》引文的相對應部分卻沒有，這又有所不同。〔久野芳隆此文，由de
    > Jong（1971）^※4^的引用得知，特此記明〕。
    >
    > ※1：印順法師，《寶積經講記》，台北：正聞出版社。
    >
    > ※2：Lamotte, E., Le Traité de la Grande Vertu de Sagesse
    > (Māhāprajñapāramitāśāstra) de Nāgārjuna : Tome IV, Louvain, 1976.
    >
    > ※3：久野芳隆，〈西域出土佛教梵本とその聖典史論上の地位（上）──大寶積經と雜阿含經の原典〉，《佛教研究》第2卷3號，昭和13年，pp.17-110。
    >
    > ※4：de Jong, J. W., IN: *Asia Major*, XVII, part 1, New Series,
    > vol. 17. 1971, pp.105-112。

[^67]: 參見《大寶積經》卷112〈43
    普明菩薩會〉：「\^譬如轉輪聖王有大夫人懷妊七日，是子具有轉輪王相，諸天尊重過餘諸子具身力者。所以者何？是胎王子必紹尊位繼聖王種。如是迦葉！初發心菩薩亦復如是，雖未具足諸菩薩根，如胎王子諸天神王深心尊重，過於八解大阿羅漢。所以者何？如是菩薩名紹尊位不斷佛種。\^\^」（大正11，634c8-14）

[^68]: 空＝蜜【宋】【元】【明】【宮】。（大正25，609d，n.10）

[^69]: ┌密^※^發心

    > 發心菩薩有二
    > ┴發心已，行六度　　（印順法師，《大智度論筆記》［B029］p.171）
    >
    > ※案：【宋】【元】【明】【宮】作「密發心」，《大正藏》則作「空發心」。

[^70]: 將（\^ㄐㄧㄤ\^\^）：9.帶領。（《漢語大詞典》（七），p.805）

[^71]: 負：1.以背載物。（《漢語大詞典》（十），p.62）

[^72]: 覆：15.重複。（《漢語大詞典》（八），p.765）

[^73]: 老耄（\^ㄇㄠˋ\^\^）：七、八十歲的老人。亦指衰老。（《漢語大詞典》（八），p.616）

[^74]: 方始：副詞。猶才，方才。（《漢語大詞典》（六），p.1561）

[^75]: 已：10.隨後，旋即。11.又。（《漢語大詞典》（四），p.70）

[^76]: 欲＝以【宮】。（大正25，610d，n.1）

[^77]: 未便：1.沒有立即。（《漢語大詞典》（四），p.689）

[^78]: 懸遠：相距很遠。（《漢語大詞典》（七），p.780）

[^79]: 《大智度論疏》卷24：

    > \^「**此事不可論**」者，明未來功德故當具勝，但今猶劣也。\^\^（卍新續藏46，908a2-3）

[^80]: 《大品經義疏》卷9：

    > \^「**出一切眾生之**」者，小乘人言：補處菩薩猶是凡夫，不及沙彌無量律儀；大乘弊惡下劣人，一發菩提心勝辟支佛、羅漢──此二皆失也。今明若初發大心、大願，則發心為勝、二乘為劣；若就戒、定、慧行為論，則二乘為勝、發心為劣。如鳥望人互有勝劣：以飛言之則鳥勝、人劣；人以五戒果智慧，鳥但是十惡之果，以人勝、鳥劣也。今據發心為論，則出一切眾生之上；若得無生發心，則願、行皆勝也。\^\^（卍新續藏24，316a18-b2）

[^81]: 〔義〕－【宮】。（大正25，610d，n.2）

[^82]: （1）《大智度論疏》卷24：

    > \^「**中道義如上說**」者，即是初解謂發心勝，非禪定解脫等諸德勝義，此是處中而說，稱於義理，故云中道也。\^\^（卍新續藏46，908a4-6）
    >
    > （2）《正觀》（6），p.295，n.166：
    >
    > 中道（madhyamā-pratipad），是很重要的佛教理念。一般以為：《雜阿含經》（301經）（大正2，85c17-86a3）與《初轉法輪經》所揭示的八正道，很具體的說明了佛教的中道理念；而中道可分為非苦非樂的「倫理實踐中道」，以及非有非無的「如實觀智中道」。在文本上，《大品》並沒有用到此等意義的「中道」之語（「中道」之語雖可見諸《大品》，但意思是：中途、中間）；不過，在理念上，《大品》大抵也扣緊此一精神。《大智度論》特別說到「中道」的地方也不多，而表現得更為多樣化。特別是《大智度論》曾說「\^如經說：五百比丘各各說二邊及中道義。佛言：皆有道理\^\^」（大正25，139c22-24），而所謂的「如經說」，很可能是歸納《雜阿含經》（1164經）（大正2，310b20-311a2）的旨趣。但是，本項所謂「是名二邊，離是二邊，名為中道」，可能與「如實觀智」或「倫理實踐」的中道義，沒有直接關係，但可看出多樣化的中道理念。此一問題的開端是，《大智度論》卷78先說到：
    >
    > 1、「\^眾生有二種：一者、發心；二者、未發心。發心菩薩勝一切未發心者。所以者何？是人種無量無上佛法因緣，欲度一切眾生，令離苦得樂；其餘眾生但自求樂，欲與他苦！如是等因緣故，發心者勝。問曰：諸阿羅漢、辟支佛及五通，是離欲人；發心者，或有未離欲但發心，云何得勝？答曰：是事，先品中已種種答。阿羅漢等雖漏盡，不如初發心菩薩。譬如轉輪聖王太子，雖在胎中，已勝餘子；又如國王太子，雖未即位，勝諸大臣有位富貴者。\^\^」（大正25，609c12-22）
    >
    > 菩薩一發心，就勝過漏盡阿羅漢。這在《古寶積經》可以找到根據。不過，再進一步思考，《大智度論》卷78接著說：
    >
    > 2、「\^發心菩薩有二種：一者、行諸波羅蜜等菩薩道，二者、但密發心。此中說行菩薩道者；是人雖事未成就，能勝一切眾生，何況成就！如歌羅頻伽鳥在𣫘中，未發聲已能勝諸鳥，何況成就！菩薩亦如是，雖未成佛，行菩薩道，說諸法實相音聲，破諸外道及魔民戲論，何況成佛！\^\^」（大正25，609c22-25）
    >
    > 從論意看來，所謂勝過二乘的，是指發心且實踐菩薩道的菩薩。但因為「發心即勝二乘」，有經典作依據，而且這樣的說法，對勸導發心而言，有正面的意義；在理論上，也非全然無據。所以《大智度論》卷78又提到：
    >
    > 3、「\^有人言：若有能一發心言，我當作佛，滅一切眾生苦；雖未斷煩惱，未行難事，以心、口業重故，勝於一切眾生。一切眾生皆自求樂，自為身故，愛其所親。阿羅漢、辟支佛，雖不貪世樂，自為滅苦故，求涅槃樂，不能為眾生；菩薩心生、口言，為度一切，是故勝。\^\^」（大正25，609c25-610a5）
    >
    > 「有人言」這樣的看法，是否為《大智度論》論主的主張，並不清楚；但很明確的點出，「發心即勝二乘」的道理所在。《大智度論》接下來引用一則事緣，一位六神通阿羅漢與一位沙彌間的互動，生動的描繪出發心的殊勝（大正25，610a5-20）。更重要的是，《大智度論》說出「勝」的內容：「\^復次，勝，名不必一切事中皆勝，但以一發心，欲作佛度眾生，是事為勝；諸餘禪定、解脫等，猶尚未有，何得言勝？譬如以飛言之，鳥則勝人。未來當得功德，此事不論。\^\^」（大正25，610a20-24）
    >
    > 換言之，「菩薩發心即勝二乘」，所謂的「勝」，是單指「欲作佛度眾生」這一點來說，其他部分若未進一步討論，就不能言勝。
    >
    > 最後，《大智度論》說到兩種截然相反的看法：
    >
    > 4、「（1）\^小乘人言：乃至補處菩薩尚不勝小沙彌得無量律儀者。（2）摩訶衍論中，或有人如是言：其有發大乘心者，雖復在弊惡小人中，猶勝二乘得解脫者。\^\^」（大正25，610a24-28）
    >
    > 就大乘所說的菩薩行位而言，補處菩薩已在不退轉之上，可說是已經到達菩薩行的最後階段；但在小乘，特別是說一切有部的論述中，菩薩在坐道場，得金剛喻定之前，都還是凡夫，所以此處的「小乘人言」，未免極端；至於「摩訶衍論」中的「或有人言」，則誇大「勝」的內容，相當程度的輕抑二乘得解脫者。論主認為這二種看法，都不是持平之論，所以說：「\^是名二邊，離是二邊，名為中道。中道義，如上說。以其有義理實故，應當取。是故說『初發心時，勝一切眾生，何況成佛！\^\^』」（大正25，610a28-29）
    >
    > 在宗教勸化來說，菩薩發心即勝二乘，的確有其意義；從事理來說，也確有所本，並非設詞虛飾。但就修道論而言，發心只是初階，還有很長遠的路要走。所以讚歎發心，只有階段性的意義。《古寶積經》即使說菩薩發心勝二乘，但也說道：「\^名菩薩者，不但名字為菩薩也。能行善法，行平等心，名為菩薩。略說成就三十二法，名為菩薩。\^\^」（大正11，632c28-633a1）
    >
    > 而《十住毘婆沙論》卷13的說法更是與《大智度論》的討論相互呼應：「\^問曰：汝說無上道相時，種種因緣訶罵空發願菩薩、自言菩薩、但名字菩薩，若是三不名為菩薩者，成就何法名為真菩薩？答曰：非但發空願自言是菩薩、名字為菩薩；略說能成就三十二法者乃名為菩薩。若人發心欲求佛道，自言是菩薩，空受名號，不行功德、慈悲心、諸波羅蜜等，是不名為菩薩。如土城名寶城；但自誑身，亦誑諸佛，亦誑世間眾生。\^\^」（大正26，93c15-94a）
    >
    > 綜合以上的說明，這裏所說的「中道義」，可能是兼指前揭引文第2段的「此中說行菩薩道者」（直顯），以及對前揭第4段引文的評論（遮詮）。

[^83]: ┌小乘人言───補處菩薩不及沙彌得無量律儀者

    ┌二邊 ┴大乘有人言──發大乘心，在惡人中，勝二乘得解脫者

    > 菩薩小乘勝劣 ┴中道────────菩薩發心，行諸波羅蜜道，能勝一切眾生

    （印順法師，《大智度論筆記》［B030］p.171）

[^84]: 〔聖〕－【宋】【元】【明】【宮】。（大正25，610d，n.3）

[^85]: ┌壽命

    > 二種命 ┴慧命　　（印順法師，《大智度論筆記》［B030］p.172）

[^86]: 文＝曼【宋】【元】【明】【宮】。（大正25，610d，n.4）

[^87]: 言＝故【宋】【元】【明】【宮】。（大正25，610d，n.5）

[^88]: 等度＝度等【宋】【元】【明】【宮】。（大正25，610d，n.6）

[^89]: 邊＋（福）【石】。（大正25，610d，n.7）

[^90]: 轉：16.翻，成倍的增加。25.副詞。漸漸；更加。（《漢語大詞典》（九），p.1314）

[^91]: 〔諸〕－【宋】【元】【明】【宮】。（大正25，610d，n.9）

[^92]: 〔一〕－【宋】【宮】。（大正25，610d，n.10）

[^93]: 不：不一不二。（印順法師，《大智度論筆記》〔E010〕p.303）

[^94]: （1）央＝鞅【石】。（大正25，610d，n.11）

    > （2）無央：1.無窮盡。2.猶無數。（《漢語大詞典》（七），p.105）

[^95]: 《大智度論疏》卷24：

    > \^「**非心**」已下，明無相之心迴向。心相即寂，心無心相，故云「非心」；雖心相即寂，亦不離此心而得迴向，故云「不離」也。\^\^（卍新續藏46，907b7-10）

[^96]: 參見《大智度論》卷78〈64 願樂品〉（大正25，610c7-9）。

[^97]: 不＋（也）【元】【明】。（大正25，610d，n.12）

[^98]: 幻亦無實。（印順法師，《大智度論筆記》〔E023〕p.321）

[^99]: 畢竟空：離有離無。（印順法師，《大智度論筆記》〔E016〕p.313）

[^100]: 〔言〕－【宋】【宮】。（大正25，611d，n.1）

[^101]: 《大智度論疏》卷24：

    > \^「**若一切法定有相非空者**」已下，明法相既定故，則生死不可斷，涅槃不可證，無三世、四諦、三寶等義；只以諸法並無定相故，有此斷證等義也。當說。
    >
    > 畢竟離相中，無鄣礙故，雖一切諸法同是一離，而得有差別也。\^\^（卍新續藏46，908a18-22）

[^102]: 法＝寶【宮】。（大正25，611d，n.2）

[^103]: 得＝為【宋】【元】【明】【宮】。（大正25，611d，n.3）

[^104]: 有人聞難發心──為 說 難┬是名菩薩無所得行

    > 有人聞難則退──為說無難┘
    > （印順法師，《大智度論筆記》［B030］p.172）

[^105]: 般若雖空，能有所作。（印順法師，《大智度論筆記》［E023］p.321）

[^106]: 《正觀》（6），p.194：《大智度論》卷11（大正25，139a24-140a20）、卷12（大正25，147b4-150a25）

[^107]: 〔世〕－【宋】【宮】。（大正25，611d，n.4）

[^108]: ┌一、世諦差別，勝義無差別

    > 差別、無差別 ┴二、未得無生法忍差別，已得無差別

    （印順法師，《大智度論筆記》［B030］p.172）

[^109]: 乃至＝及【元】【明】。（大正25，611d，n.5）

[^110]: 《大智度論疏》卷24：

    > \^「**是故斷法即是空，無有分別**」已下，此據無為果，辯無分別義也。\^\^（卍新續藏46，908a23-24）

[^111]: 《大智度論疏》卷24：

    > \^「**世諦故**」已下，釋有分別義也。\^\^（卍新續藏46，908b1）

[^112]: 〔果〕－【石】。（大正25，611d，n.6）

[^113]: 〔果〕－【宮】，果＋（報）【石】。（大正25，611d，n.7）

[^114]: 無為：賢聖忍此而有差別。（印順法師，《大智度論筆記》〔E005〕p.295）

[^115]: 〔法〕－【宮】。（大正25，611d，n.8）

[^116]: 《大智度論疏》卷24：

    > \^及「**畢竟空**」已下，次就軆實釋無分別義，明此人法皆畢竟空，故無分別也。\^\^（卍新續藏46，908b1-2）

[^117]: 參見《雜阿含經》卷12（293經）：「\^**甚深處，所謂緣起**；倍復甚深難見，所謂一切取離、愛盡、無欲、寂滅、涅槃。\^\^」（大正2，83c13-15）

[^118]: （1）〔昧〕－【宋】【元】【明】【宮】【石】。（大正25，611d，n.9）

    > （2）案：《大正藏》原作「入是**三昧門**故」，今依【宋】【元】【明】【宮】【石】校勘及上文「入是**如、法性、實際門**故」，改作「入是**三門**故」。

[^119]: 《大智度論疏》卷24：「\^第六十四品^※1^者，名為〈稱揚品〉。何故次〈願樂品〉^※2^後，明於此品？上明菩薩脩平等行，具生法二忍故，為一切眾生愛樂；今次明為諸天人所敬，眾聖嘆美故，次明此品。論將次釋，故云第六十四品釋論也。\^\^」（卍新續藏46，908b3-6）

    > ※1第六十四品＝釋稱揚品第六十五。（卍新續藏46，908d，n.1）
    >
    > ※2案：〈願樂品〉相當於《摩訶般若波羅蜜經》卷19〈64
    > 淨願品〉（大正8，358b17-360b8）。

[^120]: （大智......五）十二字＝（大智論釋度空品第六十五上）十二字【宋】，＝（大智論釋度空品第六十五品上）十三字【宮】，＝（大智度論釋稱揚品第六十五上）十三字【元】，＝（釋度空品第六十五之上）十字【明】，＝（摩訶般若波羅品第六十四稱揚品）十四字【石】。（大正25，612d，n.2）

[^121]: 《大智度論疏》卷24：

    > \^「**舍利弗語須菩提**」已下，就此品中大有二分：第一明菩薩行不二法，不證實際而廣度眾生；第二從「**何以故**」去，明十方諸佛稱揚菩薩。此初即是第一，明善吉既是命說之主，故身子致問也。當一一說。\^\^（卍新續藏46，908b7-10）

[^122]: 《大般若波羅蜜多經》卷456〈64 堅非堅品〉：

    > \^時，舍利子問善現言：「諸菩薩摩訶薩修行般若波羅蜜多，為行堅法？為行非堅法？」\^\^（大正7，305a6-7）

[^123]: 〔為〕－【元】【明】。（大正25，612d，n.3）

[^124]: 實＋（法）【元】【明】。（大正25，612d，n.4）

[^125]: 《大般若波羅蜜多經》卷456〈64 堅非堅品〉：

    > \^善現答言：「諸菩薩摩訶薩修行般若波羅蜜多，行非堅法，不行堅法。何以故？舍利子！般若波羅蜜多乃至布施波羅蜜多非堅法故，......諸佛無上正等菩提非堅法故，一切智智非堅法故。所以者何？諸菩薩摩訶薩行深般若波羅蜜多時，於深般若波羅蜜多尚不見有非堅可得，況見有堅可得！如是乃至行一切智智時，於一切智智尚不見有非堅可得，況見有堅可得！」\^\^（大正7，305a7-26）

[^126]: 《大般若波羅蜜多經》卷456〈64 堅非堅品〉：

    > \^時，有無量欲、色界天咸作是念：「住菩薩乘諸善男子、善女人等能發無上正等覺心，如深般若波羅蜜多所說義行，不證實際平等法性，不墮聲聞及獨覺地，由此因緣，是善男子、善女人等甚為希有，能為難事，應當敬禮。」\^\^（大正7，305a27-b3）

[^127]: 〔誓〕－【宋】【元】【明】【宮】。（大正25，612d，n.6）

[^128]: 《大般若波羅蜜多經》卷456〈64 堅非堅品〉：

    > \^爾時，善現知彼諸天心之所念，便告彼曰：「是善男子、善女人等不證實際平等法性，不墮聲聞及獨覺地，非甚希有，亦未為難。若菩薩摩訶薩知一切法及諸有情皆不可得，而發無上正等覺心，被精進甲，誓度無量無邊有情，令入無餘般涅槃界，是菩薩摩訶薩乃甚希有，能為難事。」\^\^（大正7，305b3-9）

[^129]: 《大智度論疏》卷24：

    > \^虗空既是對有之無，故云「**無堅固、虗誑**」等也。\^\^（卍新續藏46，908b11-12）

[^130]: 《大般若波羅蜜多經》卷456〈64
    堅非堅品〉：「\^諸天當知！是菩薩摩訶薩被大悲甲，為欲調伏一切有情，而諸有情都無所有，如有被甲與虛空戰。

    > 諸天當知！是菩薩摩訶薩被大悲甲，為欲利樂一切有情，而諸有情及大悲甲俱不可得。所以者何？有情離故，此大悲甲當知亦離；有情空故，此大悲甲當知亦空；有情非堅實故，此大悲甲當知亦非堅實；有情無所有故，此大悲甲當知亦無所有。\^\^」（大正7，305b17-25）

[^131]: 《大智度論疏》卷24：

    > \^「**眾生離即是色離**」者，當知生空即是法空，但從詮為異也。當說。\^\^（卍新續藏46，908b12-13）

[^132]: 《大般若波羅蜜多經》卷457〈64 堅非堅品〉：

    > \^具壽善現白言：「世尊！以一切法皆非有故、皆遠離故、皆寂靜故、無所有故、無生滅故，諸菩薩摩訶薩於深般若波羅蜜多不沈、不沒。
    >
    > 世尊！由如是等種種因緣，諸菩薩摩訶薩於深般若波羅蜜多不沈、不沒。所以者何？諸菩薩摩訶薩於一切法，若能沈沒、若所沈沒、若沈沒時、若沈沒處、若沈沒者、由此沈沒皆不可得，以一切法不可得故。」\^\^（大正7，307c6-14）

[^133]: （諸）＋天【石】。（大正25，612d，n.7）

[^134]: 天＋（四）【宋】【明】【宮】。（大正25，612d，n.8）

[^135]: 薩＋（摩訶薩）【宋】【元】【明】【宮】【石】。（大正25，612d，n.10）

[^136]: 世界＝國土【石】。（大正25，612d，n.2-1）

[^137]: 復＋（變）【石】。（大正25，612d，n.11）

[^138]: 審：5.真實。（《漢語大詞典》（三），p.1628）

[^139]: 二諦：世諦說實，真諦非實非不實。（印順法師，《大智度論筆記》［E002］p.286）

[^140]: 案：經說「作是念」，論云「歡喜言」。

[^141]: 應＋（作）【石】。（大正25，612d，n.14）

[^142]: 亦＋（空）【宋】【元】【明】。（大正25，612d，n.15）

[^143]: 《大智度論疏》卷24：

    > \^「**眾生虗誑**」已下，明眾生無始已來著有情，皆今^※^不著故為難。眾生是空，而欲度是空眾生故為難；不著無為故，不為難也。當說。\^\^（卍新續藏46，908b19-21）
    >
    > ※案：「今」或作「令」。

[^144]: 處＝虛【石】。（大正25，613d，n.1）

[^145]: 說＋（法）【石】。（大正25，613d，n.2）

[^146]: 漏＝滿【元】【明】。（大正25，613d，n.3）

[^147]: 《正觀》（6），p.194：《大智度論》卷53（大正25，440a22-b8）、卷40（大正25，356a14-24）、卷41（大正25，357c-358a）、卷11（大正25，136c23-137a21）。

[^148]: 〔驚不應〕－【石】。（大正25，613d，n.5）

[^149]: （天）＋帝【宋】【元】【明】【宮】。（大正25，613d，n.7）

[^150]: 《正觀》（6），p.194：參見《大智度論》卷37（大正25，332c29-333a12）、卷30（大正25，282c-283c）。
