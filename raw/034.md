\`973\`慧日佛學班第06期

**《大智度論》卷34**

**〈釋初品中見一切佛世界義第五十一之餘〉**[^1]

**（大正25，308b21-312b21）**

釋厚觀（2009.01.17）

**\$\$壹、欲見三世十方諸佛國，當學般若**（承上卷33）

**\$\$貳、欲聽聞讀誦受持佛說十二部經，當學般若**（承上卷33）

**\$參、欲信持三世諸佛法，自行、教他，當學般若**

\^【**經**】復次，舍利弗！菩薩摩訶薩，十方如恒河沙等世界中諸佛所說法：已說、今說、當說，聞已，欲一切信持、自行、亦為人說者，當學般若波羅蜜！\^\^

【**論**】

> **\$※ 上已說「欲憶持十方諸佛所說法」，今何以更說「信持三世佛法」**
>
> 問曰：上已說「十方諸佛所說，（308c）欲憶持不忘，當學般若」，[^2]今何以復說「信持三世佛法」？
>
> 答曰：上說「欲憶持十方諸佛法」，未知是何法，故說「十二部經」是佛法，及「聲聞所不聞者」。[^3]上但言「恒河沙等世界諸佛」，今言「恒河沙三世諸佛法」。
>
> 又上但說「受持不忘」，不說受持利益；今言「自為，亦為他人說」，是故復說。

**\$肆、欲聞過去未來諸佛說法，自利利他，當學般若**

\^【**經**】復次，舍利弗！菩薩摩訶薩，過去諸佛說已，未來諸佛當說，欲聞，聞已，自利亦利他人，當學般若波羅蜜！\^\^

【**論**】

> **\$※ 現在佛說法能得聞，過去、未來諸佛說法云何可聞**
>
> 問曰：十方現在佛所說法，可受、可持；過去已滅，未來未有，云何可聞？
>
> 答曰：此義先已答，[^4]今當更說。
>
> **\$一、觀三世諸佛三昧，入已悉見三世佛，聞其說法**（印順法師，《大智度論筆記》［A058］p.98）
>
> 菩薩有三昧，名「觀三世諸佛三昧」，菩薩入是三昧中，悉見三世諸佛，聞其說法。\`974\`譬如外道神仙，於未來世事，未有形兆、未有言說，以智慧力故，亦見、亦聞。[^5]
>
> **\$二、菩薩不可思議力、陀羅尼力、以今事比知故**
>
> 復次，諸菩薩力不可思議，未來世雖未有形、未有言說，而能見、能聞。或以陀羅尼力[^6]，或以今事比知過去、未來諸事。
>
> **\$三、結**
>
> 以是故言：「欲得是者，當學般若波羅蜜。」

**\$伍、欲持光明普照一切世界，當學般若**

\^【**經**】十方如恒河沙等諸世界，中間闇處，日月所不照，欲持光明普照者，當學般若波羅蜜！\^\^

【**論**】

> **\$一、釋尊入胎、出生、成道、轉法輪、般涅槃、說法等時皆身現光明**
>
> 菩薩從兜率天上欲降神母胎，爾時，身放光明，遍照一切世界及世間幽冥之處。
>
> 次後生時，光明遍照，亦復如是。
>
> 初成道時、轉法輪時、般涅槃時，放大光明，皆亦如是。
>
> 及於餘時現大神通，放大光明。如欲說般若波羅蜜時，現大神通，以大光明遍照世間幽冥之處。
>
> 如是比[^7]，處處經中說神通光明。
>
> **\$二、佛身放光明可爾，菩薩云何能身放光明**
>
> 問曰：此是佛力，何以故說菩薩？
>
> 答曰：
>
> **\$（一）言菩薩欲得**
>
> 今言菩（309a）薩欲得是者，當學般若波羅蜜。
>
> **\$（二）諸大菩薩能有是力，身出無量光明，普照十方世界**
>
> 諸大菩薩能有是力。如遍吉菩薩，觀世音、得大勢、明網、無量光菩薩等，能有是力，身出無量光明，能照十方如恒河沙等世界。
>
> **\$（三）極樂世界：諸菩薩身出常光，照十萬由旬**（印順法師，《大智度論筆記》［C016］p.211）
>
> 又如阿彌陀佛世界中，諸菩薩身出常光，照十萬由旬。
>
> **\$三、身光因緣**（印順法師，《大智度論筆記》［C030］p.233）
>
> 問曰：菩薩身光如是，本以何業因緣得？
>
> 答曰：
>
> **\$（一）身業清淨故**
>
> 身業清淨故身得莊嚴。
>
> \`975\`如《經》說：「有一鬼頭似猪，臭虫從口出，身有金色光明。是鬼宿世作比丘，惡口罵詈客比丘。身持淨戒，故身有光明；口有惡言，故臭虫從口出。」[^8]
>
> 如《經》說：「心清淨優劣，故光有上、中、下：少光、大光、光音。欲界諸天，心清淨布施、持戒，故身有光明。」[^9]
>
> **\$（二）布施、供養明淨物**
>
> 復次，有人憐愍眾生故，於闇處然燈，亦為供養尊像、塔、寺故，亦以明珠、戶嚮[^10]、明鏡等明淨物布施故，身有光明。
>
> **\$（三）常修慈心，念佛三昧，念佛光明，得身光明**（印順法師，《大智度論筆記》［C002］p.182）
>
> 復次，常修慈心，遍念眾生，心清淨故；又常修念佛三昧，念諸佛光明神德故，得身光明。
>
> **\$（四）修火一切入，或以智慧教化邪見眾生，感得身光**
>
> 復次，行者常修火一切入；又以智慧光明，教化愚闇邪見眾生。以是業因緣故，得心中智慧明，身亦有光。
>
> 如是等業因緣，得身光清淨。

**\$陸、有世界無三寶名，欲令一切眾生皆得正見、聞三寶音，當學般若**

\^【**經**】十方如恒河沙等世界中，無有佛名、法名、僧名；欲使一切眾生皆得正見、聞三寶音者，當學般若波羅蜜！\^\^

【**論**】

> **\$一、於無三寶處讚嘆三寶，令眾生入於正見**
>
> 菩薩於先無佛法塔寺處，於中起塔，以是業因緣，後身得力成就；於無佛法眾處，讚歎三寶，令眾生入於正見。如《經》說：「有人於先[^11]無佛塔國土中，修立塔廟，得梵福德，[^12]梵名無量福德；[^13]以是因緣，疾得禪定；得禪定故，得無量神通；神通力故，\`976\`能到[^14]十方讚歎三寶。」
>
> **\$二、釋正見：信三寶、信業因罪福、信有縛有脫**（印順法師，《大智度論筆記》［C030］p.233）
>
> 「正見」者，若先不（309b）識三寶功德，因菩薩故得信三寶；信三寶故，信業因緣罪福；信業因緣故，信世間是縛、涅槃是解。
>
> **\$三、釋「讚歎三寶」**
>
> 「讚歎三寶」義，如「八念」中說。[^15]

**\$柒、欲令眾生諸根完具、衣食無缺，當學般若**

\^【**經**】菩薩摩訶薩[^16]，欲令十方如恒河沙等世界中眾生，以我力故，盲者得視、聾者得聽、狂者得念、裸者得衣、飢渴者得飽滿者，當學般若波羅蜜！\^\^

【**論**】

> **\$一、云何以菩薩力故能令盲者得視**
>
> **\$（一）眾生見法性生身佛及法性生身菩薩，皆得如願**
>
> 菩薩行無礙般若波羅蜜，若得無礙解脫成佛，若作法性生身菩薩──如文殊師利等，在十住地，有種種功德具足；眾生見者，皆得如願。譬如如意珠，所欲皆得；法性生身佛及法性生身菩薩，人有見者，皆得所願，亦復如是。
>
> **\$（二）菩薩從無始來治一切眾生眼病、施眼目、照慧明、興悲願故**
>
> 復次，菩薩從初發意已來，^（1）^於無量劫中，治一切眾生九十六種眼病；^（2）^又於無量世中，自以眼布施眾生；^（3）^又智慧光明，破邪見黑闇；^（4）^又以大悲，欲令眾生所願皆得──如是業因緣，云何令眾生見菩薩身而不得眼？
>
> **\$二、聾者得聽等亦如是**
>
> 餘事亦如是。
>
> **\$三、此義如前「放光」中說**
>
> 此諸義，如「放光」中說。[^17]

**\$捌、欲令三惡道轉得人身，當學般若**

\^【**經**】復次，舍利弗！菩薩摩訶薩，若欲令十方如恒沙等世界中眾生，諸在三惡趣者，以我力故皆得人身者，當學般若波羅蜜！\^\^

【**論**】

> **\$一、應以善業因緣故得人身，云何以菩薩力能令三惡道眾生皆得人身**
>
> 問曰：自以善業因緣故得人身，云何菩薩言「以我力因緣故，令三惡道中眾生皆得人\`977\`身」？
>
> 答曰：
>
> **\$（一）菩薩恩力因緣故**
>
> 不言「以菩薩業因緣令眾生得人身」，但言「菩薩恩力因緣故得」。
>
> **\$（二）菩薩以神通變化說法力故**
>
> 菩薩以神通變化說法力故，令眾生修善得人身。
>
> 如《經》中說：「\^二因緣發起正見：一者、外聞正法，二者、內有正念。\^\^」[^18]
>
> 又如草木，內有種子、外有雨澤，然後得生。
>
> 若無菩薩，眾生雖有業因緣，（309c）無由發起。以是故知諸佛菩薩所益甚多！
>
> **\$二、釋疑：佛尚不能令一切三惡道眾生皆得解脫，何況菩薩**
>
> 問曰：云何能令三惡道中眾生皆得解脫？佛尚不能，何況菩薩！
>
> 答曰：
>
> **\$（一）菩薩心願欲爾**
>
> 菩薩心願欲爾，則無過咎。
>
> **\$（二）多得解脫，故言一切，非實一切**
>
> 又多得解脫，故言「一切」。[^19]
>
> 如諸佛及大菩薩身遍出無量光明，從是光明出無量化身，遍入十方三惡道中──
>
> 令**地獄**火滅湯冷，其中眾生心清淨故，生天上、人中；
>
> 令**餓鬼道**飢渴飽滿，開發善心，得生天、人中；
>
> 令**畜生道**隨意得食，離諸恐怖，開發善心，亦得生天、人中。
>
> 如是名為「一切三惡道得解脫」。
>
> **\$三、餘經說「生天人中」，何以此經但說「皆得人身」**
>
> 問曰：如餘經說「生天、人中」，此何以但說「皆得人身」？
>
> 答曰：
>
> **\$（一）人中得修道、受福，天上易著樂妨道故**
>
> 於人中得修大功德，亦受福樂；天上多著樂故，不能修道──以是故願令皆得人身。
>
> **\$（二）欲令得解脫、樂涅槃故**
>
> 復次，菩薩不願眾生但受福樂，欲令得解脫，常樂涅槃，以是故不說生天上。[^20]

**\$玖、欲令眾生得五分法身、三乘道果，當學般若**

\`978\`\^【**經**】欲令十方如恒河沙等世界中眾生，以我力故，立於戒、三昧、智慧、解脫、解脫知見，令得須陀洹果，乃至阿耨多羅三藐三菩提者，當學般若波羅蜜！\^\^

【**論**】

> **\$※ 先已說此五眾（五分法身）、道果，何以更說**
>
> 問曰：先已說此五眾、道果，[^21]今何以更說？
>
> 答曰：上說但是聲聞法，從須陀洹乃至無餘涅槃；今雜說三乘：聲聞、辟支佛，乃至阿耨多羅三藐三菩提。

**\$拾、欲學諸佛威儀，當學般若**

\^【**經**】復次，舍利弗！菩薩摩訶薩欲學諸佛威儀者，當學般若波羅蜜！\^\^

【**論**】

> **\$※釋「諸佛威儀」**[^22]
>
> 問曰：何等是諸佛威儀？
>
> 答曰：
>
> **\$一、常身：四威儀：身四動止**（印順法師，《大智度論筆記》［J001］p.489）
>
> 「威儀」名「身四動止」。譬如象王，迴身而觀；行時足離地四指，雖不蹈地而輪跡現；[^23]不遲不疾，身不傾動；常舉右手安慰眾生；結加趺坐，其身正直；常偃右脇，累（310a）膝而臥；所敷草蓐，齊整不亂；食不著味，美惡等一；若受人請，默然無違[^24]；言辭柔渜[^25]，方便利益，不失時節。
>
> **\$二、法身佛威儀**（印順法師，《大智度論筆記》［C002］p.182）
>
> 復次，法身佛威儀者，過東方如恒河沙等世界以為一步；梵音說法，亦復如是。
>
> 法身佛相義，如先說。[^26]

**\$拾壹、菩薩欲得如象王視觀、足不蹈地、天眾圍繞俱至菩提樹下，當學般若**

\^【**經**】復次[^27]，菩薩摩訶薩欲得如象王視觀者，當學般若波羅蜜！

> 菩薩作是願：使我行時離地四指，足不蹈地。我當共四天王天乃至阿迦尼吒天[^28]，\`979\`無量千萬億諸天眾圍繞恭敬，至菩提樹下者，當學般若波羅蜜！\^\^

【**論**】

> **\$一、釋「如象王視觀」**
>
> 「\^如象王視\^\^」者，若欲迴身觀時，舉身俱轉。
>
> **\$（一）身心一如，常集一心法故**
>
> 大人相者，身心專一；是故若有所觀，身心俱迴。
>
> 譬如師子有所搏[^29]撮[^30]，不以小物故而改其壯勢；佛亦如是，若有所觀、若有所說，身與心俱，常不分散。所以者何？從無數劫來，集一心法；以是業因緣故，頂[^31]骨與身為一，[^32]無有分解。
>
> **\$（二）破自慢、不輕他故**
>
> 又以世世破憍慢故，不輕眾生，觀則俱轉。如《尼陀阿波陀那》中說：舍婆提國除糞人，而佛以手摩頭，教令出家，猶不輕之。[^33]
>
> **\$二、釋「足離地四指」**
>
> 「\^足離地四指\^\^」者，佛若常飛，眾生疑怪，謂佛非是人類，則不歸附；若足到地，則眾生以為與常人不異，不生敬心。是故雖為行地，四指不到而輪跡現。
>
> **\$※因論生論：佛常放丈光、足不到地，眾生何以不盡敬附**
>
> 問曰：如佛常放丈光、足不到地，眾生何以故不盡敬附？
>
> 答曰：眾生無量劫中積罪甚重，無明垢深，於佛生疑，謂是幻師，以術誑人；或言：「足不蹈地，生性自爾，如鳥能飛，有何奇特！」
>
> 或有眾生罪重因緣故，不見佛相，直謂大威德沙門而已；譬如人重病欲死，名藥美食，（310b）皆謂臭穢，是故不盡敬附。
>
> **\$三、釋「諸天恭敬圍繞至菩提樹下」**
>
> 「\^共四天王[^34]，乃至阿迦尼吒無量千萬億諸天眾，恭敬圍繞至菩提樹下\^\^」者，是諸佛常法。佛為世尊，至菩提樹下，欲破二種魔：一者結使魔、二者自在天子魔，[^35]欲成一切\`980\`智；是諸天眾，云何不恭敬侍送？
>
> 又諸天世世佐助擁護菩薩，乃至出家時，令諸宮人婇女，淳[^36]惛[^37]而臥，捧馬足踰城出。今日事辦，我等當共侍送至菩提樹下。
>
> **\$※
> 因論生論：何以不說剎利、婆羅門等人侍送菩薩至菩提樹下，而但說諸天**
>
> 問曰：何以不說剎利、婆羅門等無量人侍送，而但說「諸天」？
>
> 答曰：^（1）^佛獨於深林中求菩提樹，非是人行處，是故不說。
>
> ^（2）^又以人無天眼、他心智故，不知佛當成道，是故不說。
>
> ^（3）^復次，諸天貴於人，故但說天。
>
> ^（4）^復次，諸佛常樂閑靜處，諸天能隱身不現[^38]，不妨閑靜，是故但說諸天[^39]從。
>
> ^（5）^復次，菩薩見五比丘捨菩薩而去，而菩薩獨至樹下，是故作是願。

**\$拾貳、欲坐於菩提樹，以天衣為座，當學般若**

\^【**經**】我當於菩提樹下坐，四天王天乃至阿迦尼吒天，以天衣為座者，當學般若波羅蜜！\^\^

【**論**】

> **\$一、佛所坐座，草、天衣、寶座**（印順法師，《大智度論筆記》［D032］p.282）
>
> **\$（一）經說「佛敷草樹下坐而成佛」，今云何發願「以天衣為座」**
>
> 問曰：如經說「佛敷草樹下坐而成佛道」，今云何願言「以天衣為座」？
>
> 答曰：
>
> **\$1、大小差別：敷座不同**（印順法師，《大智度論筆記》［D009］p.251）
>
> 聲聞經中說敷草。[^40]
>
> 摩訶衍經中隨眾生所見──或有見敷草樹下，或見敷天綩綖[^41]──隨其福德多少，所見不同。
>
> **\$2、佛身：二身敷座別**（印順法師，《大智度論筆記》［C002］p.182）
>
> 復次，生身佛把草樹下；法性生身佛以天衣為座，或勝天衣。
>
> **\$3、依人供養有別**
>
> 復次，佛於深林樹下成佛，林中人見，則奉佛草。若貴人見者，當以所貴衣服為座；\`981\`但林中無貴人故，時諸龍神天，各以妙衣為座。
>
> **\$（二）辨所敷之天衣**
>
> **\$1、天衣輕重**（印順法師，《大智度論筆記》［A056］p.95）
>
> **\$（1）欲界天衣**
>
> 四天王衣重二兩；忉利天衣重一兩；夜摩天衣重十八銖[^42]；兜率[^43]（310c）天衣重十二銖；化樂天衣重六銖；他化自在天衣重三銖。
>
> **\$（2）色界天衣**
>
> 色界天衣無重相。
>
> **\$2、天衣差別**
>
> **\$（1）欲界天衣**
>
> 欲界天衣從樹邊生，無縷無織；譬如薄氷，光曜明淨，有種種色。
>
> **\$（2）色界天衣**
>
> 色界天衣，純金色光明，不可稱知。
>
> **\$3、結**
>
> 如是等寶衣敷座，菩薩坐上，成阿耨多羅三藐三菩提。
>
> **\$二、何以但說諸天敷衣為座，不說十方諸大菩薩為佛敷座**
>
> 問曰：何以但說諸天敷衣，不說十方諸大菩薩為佛敷座？諸菩薩等，佛將成道時，皆為佛敷座──或廣長一由旬，十百千萬億乃至無量由旬；高亦如是。
>
> 此諸寶座，是菩薩無漏福德生故，是諸天目所不見，何況手觸！十方三世諸佛，降魔得道，莊嚴佛事，皆悉照見，譬如明鏡；如是妙座，何以不說？
>
> 答曰：般若波羅蜜有二種：一者、與聲聞、菩薩、諸天共說，二者、但與十住具足菩薩說。[^44]
>
> 是般若波羅蜜中，應說「菩薩為佛敷座」。所以者何？諸天知佛恩，不及一生、二生諸大菩薩；如是，菩薩云何不以神通力而供養佛！

是中合聲聞說，是故不說。

**\$拾參、得無上菩提時，欲使四威儀處皆轉為金剛，當學般若**

\^【**經**】我得阿耨多羅三藐三菩提時，行、住、坐、臥處，欲使悉為金剛者，當學般若波羅蜜！\^\^

【**論**】

> **\$※ 何故佛四威儀中，地悉為金剛**
>
> \`982\`問曰：何以故佛四威儀中，地悉為金剛？
>
> 答曰：
>
> **\$一、無有地能舉實相智慧身故**
>
> 有人言：菩薩至菩提樹下時，於此處坐，得阿耨多羅三藐三菩提；爾時菩薩入諸法實相中，無有地能舉是菩薩。所以者何？地皆是眾生虛誑業因緣報故有，是故不能舉。菩薩欲成佛時，實相智慧身，[^45]是時坐處變為金剛。
>
> **\$二、從金剛際出故說**
>
> 有人言：土在金輪上，金輪在金剛上，從金剛際出，如蓮花臺，直上持菩薩坐處，令不陷沒；以是故，此道場坐處名為金（311a）剛。
>
> **\$三、成佛道已，四威儀處悉變為金剛故**
>
> 有人言：成佛道已，四種威儀處，悉變成金剛。
>
> **\$※因論生論：金剛亦是眾生虛誑業因緣而有，云何能舉佛**
>
> 問曰：金剛亦是眾生虛誑業因緣有，云何能舉佛？
>
> 答曰：金剛雖是虛誑所成，於地最為牢固，更無勝者。金剛下水，諸大龍王以此堅固物，奉獻於佛。
>
> 亦是佛宿世業因緣故，得此安立處。
>
> 又復佛變金剛及四大令為虛空，虛空不誑，佛智慧亦不誑；二事既同，是故能舉。

**\$拾肆、欲出家日即成佛，即是日轉法輪度眾生等，當學般若**

\^【**經**】復次，舍利弗！菩薩摩訶薩欲出家日即成阿耨多羅三藐三菩提；即是日轉法輪。轉法輪時，無量阿僧祇眾生遠塵離垢，諸法中得法眼淨；無量阿僧祇眾生，一切法不受故，諸漏心得解脫；無量阿僧祇眾生於阿耨多羅三藐三菩提得不退轉者，當學般若波羅蜜！\^\^

【**論**】

> **\$一、釋「欲出家日即成佛」**
>
> 或有菩薩，於惡世邪見眾生中，為除眾生邪見故，自行勤苦甚難之行。
>
> 如釋迦文佛於漚樓頻螺樹林中，食一麻一米。
>
> 諸外道言：「我等先師，雖修苦行，不能如是六年勤苦！」[^46]
>
> 又復有人謂佛先世惡業，今受苦報。有菩薩謂佛為實受是苦，是故發心：「我當即以出家日成佛。」
>
> 又有菩薩於好世出家，如大通惠求佛道，結加[^47]趺坐，經十小劫乃得成佛。[^48]
>
> \`983\`菩薩聞是已，發心言：「願我以出家日即得成佛。」
>
> **\$二、釋「願成佛已，當日即轉法輪」**
>
> 有菩薩成佛已，不即轉法輪。[^49]
>
> 如然燈佛，成佛已，十二年但放光明，人無識者，而不說法。[^50]
>
> 又如須扇多佛，成佛已，無受化者，作化佛留住一劫，說法度人，自身滅度。[^51]
>
> 又如釋迦文佛，成佛已，五十七日不說法。[^52]
>
> 菩薩聞是已，「願我成佛已，即（311b）轉法輪。」
>
> **\$三、釋「轉法輪時，令無量眾生遠塵離垢，得法眼淨」**
>
> 有佛度眾生有限數，如釋迦文佛轉法輪時，憍陳如一人得[初道]{.underline}，八萬諸天諸法中得法眼淨。[^53]
>
> 菩薩聞是已，作是願：「我轉法輪時，令無量阿僧祇人遠塵離垢，諸法中得法眼淨。」
>
> **\$四、願使無量眾生諸漏心得解脫，及於無上菩提得不退轉**
>
> 以釋迦文佛初轉法輪時，一比丘及諸天皆得初道，而無一人得阿羅漢及菩薩道者；是故菩薩願言：「我作佛時，當使無量阿僧祇眾生一切法不受故，諸漏心得解脫，及無量阿僧祇眾生於阿耨多羅三藐三菩提得不退轉。」
>
> **\$※ 因論生論：一切諸佛功德、度眾生皆平等，此菩薩何以發願欲勝諸佛**
>
> 問曰：若一切佛神力、功德、度眾生皆等，[^54]此菩薩何以作此願？
>
> \`984\`答曰：一佛能變作無量阿僧祇身而度眾生，[^55]而世界有嚴淨者、有不嚴淨者。[^56]
>
> 菩薩若見、若聞是諸佛有苦行難得佛者，有不即轉法輪者，有如釋迦牟尼佛六年苦行成道；又聞初轉法輪時，未有得阿羅漢道者，何況得菩薩道！是故**菩薩未聞諸佛力等，故作是願**。
>
> 然諸佛神力、功德，平等無異。[^57]

**\$拾伍、願以無量數聲聞為僧，彼一聞法即得阿羅漢**

\^【**經**】我得阿耨多羅三藐三菩提時，以無量阿僧祇聲聞為僧；我一說法時，便於座上盡得阿羅漢者，當學般若波羅蜜！\^\^

【**論**】

> **\$一、見彼聲聞僧數有限之類，發願當有無量聲聞僧**
>
> 有佛以聲聞為僧，有數有限。如釋迦文尼佛，千二百五十比丘為僧；彌勒佛，初會僧九十九億，第二會九十六億，第三會九十三億──如是等諸佛僧，各各有限有數不同。
>
> 以是故，菩薩願言：「我當以無量阿僧祇聲聞為僧。」
>
> **\$二、有佛說法，眾生異時方得阿羅漢果，發願能令彼聞法即證阿羅漢**
>
> 有佛為眾生說法，一說法得初道，異時更說，得二道、三道、第四道。
>
> 如釋迦文尼佛為五比丘說法，得初道，異日得阿（311c）羅漢道；如舍利弗得初道，經半月然後得阿羅漢道；[^58]摩訶迦葉見佛得初道，過八日已得阿羅漢；[^59]如阿難得須陀洹道，二十五歲供養佛已，佛般涅槃後得阿羅漢──如是等諸阿羅漢，不一時得四道。
>
> 以是故菩薩願言：「我一說法時，便於座上盡得阿羅漢。」

**\$拾陸、願以無量諸大菩薩為僧，彼一聞法即得阿鞞跋致**

\^【**經**】我當以無量阿僧祇菩薩摩訶薩為僧；我一說法時，無量阿僧祇菩薩皆得阿鞞跋致！\^\^

【**論**】

> **\$一、釋「願以無量菩薩為僧」**
>
> **\$（一）如釋迦佛無菩薩僧，菩薩入聲聞眾中坐**
>
> 菩薩所以作此願者，諸佛多以聲聞為僧，無別菩薩僧。如彌勒菩薩、文殊師利菩薩等，\`985\`以釋迦文佛無別菩薩僧，故入聲聞僧中次第坐。[^60]
>
> **\$（二）有佛純以菩薩為僧**
>
> 有佛為一乘說法，純以菩薩為僧。
>
> **\$（三）有聲聞、菩薩雜以為僧者**
>
> 有佛聲聞、菩薩雜以為僧；如阿彌陀佛國，菩薩僧多，聲聞僧少。[^61]
>
> 以是故，願以無量菩薩為僧。
>
> **\$二、釋「我一說法時，無量阿僧祇菩薩皆得阿鞞跋致」**
>
> 有佛初轉法輪時，無有人得阿鞞跋致，以是故，菩薩願言：「我一說法，無量阿僧祇人得阿鞞跋致。」

**\$拾柒、欲得壽命無量、光明具足，當學般若**

\^【**經**】欲得壽命無量、光明具足者，當學般若波羅蜜！\^\^

【**論**】

> **\$一、佛壽有長有短，佛常光有遠有近**
>
> **\$（一）佛壽**
>
> 諸佛壽命，有長、有短。如鞞婆尸佛，壽八萬四千歲；如拘樓餐陀佛[^62]，壽六萬歲；迦那伽牟尼佛，壽三萬歲；迦葉佛，壽二萬歲；釋迦文佛，壽百歲，少有過者；[^63]彌勒佛，壽八萬四千歲。[^64]
>
> **\$（二）佛常光**
>
> 如釋迦文佛常光一丈，彌勒佛常光十里。
>
> **\$二、佛壽、光明各有二種**──**真實：無量、顯現；為眾生故：有量、隱藏**[^65]
>
> 諸佛壽命、光明，各有二種：一者、隱藏，二者、顯現；[^66]一者、真實，二者、為眾生故隱藏。
>
> 真實者，無量、顯現；為眾生者，有限有量。
>
> **\$三、佛壽長短之抉擇**（印順法師，《大智度論筆記》［D032］p.282）
>
> **\$（一）佛壽應無量**
>
> **\$\`986\`1、諸佛具足長壽業因緣**
>
> 實佛壽不應短。所以者何？諸佛長壽業因緣具足故。
>
> **\$（1）救無量眾生故**（印順法師，《大智度論筆記》［F024］p.356）
>
> 如婆伽梵宿世救一聚落人命，故得無量阿僧祇壽命。梵世中壽法不過半劫，而（312a）此梵天壽獨無量，以是故生邪見言：「唯我常住！」佛到其所，破其邪見，說其本緣：救一聚落，其壽乃爾。[^67]何況佛世世救無量阿僧祇眾生──或以財物救濟，或以身命代死，云何壽限不過百歲？
>
> **\$（2）持不殺生戒故**（印順法師，《大智度論筆記》［F024］p.356）
>
> 又不殺生戒是長壽業因緣；佛以大慈眾生，愛徹骨髓，常能為眾生故死，何況殺生！
>
> **\$（3）有實相智慧故**（印順法師，《大智度論筆記》［F024］p.356）
>
> 又以諸法實相智慧真實不誑故，亦是長壽因緣。
>
> **\$（4）般若和合戒等功德故**（印順法師，《大智度論筆記》［F024］p.356）
>
> 菩薩以般若波羅蜜和合持戒諸功德故，得壽命無量，何況佛世世具足此諸無量功德而壽命有限！
>
> **\$2、佛為人中之上首，佛壽亦應第一**
>
> 復次，如一切色中，佛身第一；一切心中，佛心第一；以是故，一切壽命中，佛壽亦應第一。如世俗人言：「人生於世，以壽為貴。」佛為人中之上，壽亦應長！
>
> **\$（二）遣佛壽可短之疑**[^68]（印順法師，《大智度論筆記》［F024］p.356）
>
> 問曰：佛雖有長壽業因緣，生於惡世，故壽命便短；以此短壽，能具佛事，何用長為？又佛以神通力故，一日之中能具佛事，何況百歲！
>
> 答曰：
>
> **\$1、生惡世故**（印順法師，《大智度論筆記》［F024］p.356）
>
> **\$（1）出惡世似短**（印順法師，《大智度論筆記》［F024］p.356）
>
> 此間閻浮提惡，故佛壽應短。
>
> **\$（2）生淨土即長**（印順法師，《大智度論筆記》［F024］p.356）
>
> 餘處好，故佛壽應長。
>
> **\$※因論生論：若釋尊於此閻浮提成道是實佛，餘處皆是神通變化作佛以度眾生耶**
>
> 問曰：若然者，菩薩於此閻浮提淨飯王宮生，出家成道，是實佛；餘處皆是神通力變化作佛，以度眾生？
>
> 答曰：此言非也！所以者何？
>
> \`987\`餘處閻浮提，亦各各言：「\^我國是實佛，餘處為變化。\^\^」何以知之？若餘處國土，自知是化佛，則不肯信受教戒。
>
> 又如餘國土人壽命一劫，若佛壽百歲，於彼裁[^69]無一日，眾生則起輕慢，不肯受教；彼則以一劫為實佛，以此為變化化[^70]。
>
> 如《首楞嚴[^71]經》說：「\^神通遍照佛，壽七百千[^72]阿僧祇劫。佛告文殊尸利：『彼佛則是我身。』彼佛亦言：『釋迦文佛則是我身。』\^\^」[^73]
>
> 以是故知，**諸佛**（312b）**壽命實皆無量，為度人故，現有長短**。
>
> **\$2、神通力能速度故，一日亦可，何假百歲，如日影水，隨水大小**（［F024］p.356）
>
> 汝言：「釋迦文佛，以神通力故，所度眾生與人[^74]壽不異者，則不須百歲，一日之中可具足佛事！」
>
> 如阿難一時心生是念：「\^如然燈世尊、一切勝佛、鞞婆尸佛，出於好世，壽命極多，能具佛事；我釋迦文佛出生惡世，壽命極短，將無世尊不能具足佛事耶？\^\^」
>
> 爾時，世尊入日出三昧，從身變化出無量諸佛及無量光明，普至十方；一一化佛在諸世界，各作佛事：或有說法、或現神通、或現三昧、或現飯食。如是之比種種因緣，施作佛事而度眾生。
>
> 從三昧起，告阿難曰：「\^汝悉見聞是事不？\^\^」
>
> 阿難言：「\^唯然！已見！\^\^」
>
> 佛告阿難：「\^佛以如是神力，能具佛事不？\^\^」
>
> 阿難言：「\^假令佛壽一日，大地草木悉為可度眾生，則能度盡，何況百歲！\^\^」[^75]
>
> 以是故知，**諸佛壽命皆悉無量，為度人故，現有長短。**
>
> 譬如日出，影現於水，隨水大小，水大則影久，水小則速滅；若照琉璃、頗梨珠山，影則久住。
>
> 又如火燒草木，然少則速滅，然多則久住；不可以滅處無火故，謂多然處亦無。
>
> **\$四、「光明」義例同**
>
> 光[^76]明長短義，亦如是。[^77]

**\`988\`〈釋初品中信持無三毒義第五十二〉**

**（大正25，312b22-314b19）**

**\$壹、願成佛時世界無有三毒，當學般若**

\^【**經**】我成阿耨多羅三藐三菩提時，世界中無有婬欲、瞋恚、愚癡，亦無三毒之名。

> 一切眾生成就如是智慧，善施、善戒、善定、善梵行、善不嬈眾生者，當學般若波羅蜜。\^\^

【**論**】

> **\$一、佛應度眾生，若世界無三毒，佛為何故而生其國**
>
> 問曰：若世界無三毒、亦無三毒名者，佛為何等故出生其國？
>
> 答曰：
>
> **\$（一）菩薩發願成佛時，其世界無三毒及三毒之名**
>
> 貪欲、瞋恚、（312c）愚癡名為三不善根，是欲界繫法。
>
> 佛若說貪欲、瞋恚、愚癡，是欲界繫不善；[^78]若說染愛、無明，是則通三界。[^79]
>
> 有佛世界純諸欲[^80]人，為是眾生故，菩薩願言：「\^我成佛時，國無三毒及三毒之名。\^\^」
>
> **\$（二）有清淨佛國，純不退菩薩，無諸煩惱，唯有習氣故說**
>
> 復有清淨佛國，純阿鞞跋致、法性生身菩薩，[^81]無諸煩惱，唯有餘習，是故言「\^無三毒之名\^\^」。
>
> **\$（三）菩薩雖欲令世界無三毒之名，而實三毒不盡**
>
> 若有人言：如菩薩願言「我當度一切眾生」，而眾生實不盡度；此亦如是，欲令世界無三毒之名，亦應實有三毒不盡。若無三毒，何用佛為？如地無大闇，則不須日照。如《經》所說：「\^若無三法，則佛不出世。若三法不斷，則不得離老、病、死。\^\^」三法者，則是三毒，如《三法經》，此中應廣說。[^82]
>
> **\$（四）有世界眾生多戲論，故菩薩發願言：知三毒實相即是涅槃**
>
> 復次，有世界，眾生分別諸法是善、是不善，是縛、是解等，於一相寂滅法中而生戲論；菩薩以是故願言：「\^令我世界中眾生不生三毒，知三毒實相即是涅槃。\^\^[^83]」
>
> **\$\`989\`二、釋「一切眾生成就如是智慧，善施、善戒、善定、善梵行、善不嬈眾生」**
>
> **\$（一）釋「一切眾生成就如是智慧」**
>
> 問曰：「一切眾生得如是智慧」，是何等智慧？
>
> 答曰：智慧是世間正見。
>
> **\$（二）釋「善施、善戒、善定、善梵行、善不嬈眾生」**
>
> 世間正見中，說有布施、有罪福、有今世後世、有阿羅漢。[^84]
>
> 信罪福故，能「\^善布施\^\^」。
>
> 信有阿羅漢故，能「\^善持戒、善禪定、善梵行\^\^」。
>
> 得正見力故，能「\^善不嬈眾生\^\^」。
>
> **\$（三）釋「無三毒之名」**
>
> 世間正見是無漏智慧根本，以是故說「\^國中無三毒之名\^\^」。
>
> 貪欲有二種：一者、邪貪欲，二者、貪欲。
>
> 瞋恚有二種：一者、邪瞋恚，二者、瞋恚。
>
> 愚癡有二種：一者、邪見愚癡，二者、愚癡。[^85]
>
> 是三種邪毒眾生難可化度，餘三易度。
>
> 「\^無三毒名\^\^」者，無**邪三毒**之名。
>
> **\$（四）善施等義，如前說**
>
> 「善布施」等五事，如上〈放光品〉中說。[^86]

**\$貳、願般涅槃後，法無滅盡，當學般若**

\^【**經**】使我般涅槃後，法無滅盡，亦無滅盡之名，（313a）當學般若波羅蜜。\^\^

【**論**】

> **\$※ 佛尚滅度，云何言「法無滅盡」**
>
> 問曰：佛為法王[^87]，尚自滅度，[^88]云何言「法無滅盡」？
>
> 答曰：
>
> **\$一、佛法久住，無見滅者，故名不滅**
>
> 如上說，是菩薩願事不必實。[^89]一切有為法，從因緣和合生，云何常住而不滅？[^90]佛如\`990\`日明，法如日沒餘光，云何日沒而餘光不滅？但久住故，無能見滅者，故名不滅。
>
> **\$二、見餘佛法住時有多有少，故發願得相續不滅**
>
> 復次，是菩薩見諸佛法住有多有少──如迦葉佛法住七日，如釋迦牟尼佛法住千歲；是故菩薩發是願言：「\^法雖有為，願令相續不滅；如火得薪，相傳不絕。\^\^」
>
> **\$三、法滅不滅：實相法不滅**（印順法師，《大智度論筆記》［D007］p.249）
>
> 復次，諸法實相名為佛法。是實法相，不生不滅、不斷不常、不一不異、不來不去、不受不動、不著不依、無所有，如涅槃相。[^91]法相如是，云何有滅？
>
> **\$※ 因論生論：若實法相不生不滅，則一切佛法皆應不滅耶**
>
> 問曰：法相如是者，一切佛法皆應不滅！
>
> 答曰：如所言，諸法實相無有滅者。有人憶想分別取諸法相、壞實法相，用二法說，是故有滅；實相法中無有滅也。
>
> **\$四、般若集功德，隨本願相續，無有見其滅，要必當滅**（印順法師，《大智度論筆記》［D007］p.249）
>
> 復次，行般若波羅蜜無礙法、集無量功德故，隨其本願，法法相續，無有見其滅者；譬如仰射虛空，箭去極遠，人雖不見，要必當墮。[^92]

**\$參、成佛時，欲令眾生聞名者必得無上菩提，當學般若**

\^【**經**】我得阿耨多羅三藐三菩提時，十方如恒河沙等世界中眾生聞我名者，必得阿耨多羅三藐三菩提。欲得如是等功德者，當學般若波羅蜜。\^\^

【**論**】

> **\$一、佛世時尚有犯罪墮地獄者，云何言「去佛如恒河沙等世界，但聞佛名便得道」**[^93]
>
> 問曰：有人生值佛世，在佛法中，或墮地獄者，如提婆達、俱迦利、訶多釋子等，三不善法覆心故墮地獄。[^94]此中云何言「去佛如恒河沙等世界，但聞佛名便得道」耶？
>
> 答曰：
>
> **\$（一）約法性生身佛說**（印順法師，《大智度論筆記》［F024］p.356）
>
> 上已說有二種佛：一者、法性生身佛，二者、（313b）隨眾生優劣現化佛。[^95]為法性生身佛故，說「乃至聞名得度」；為隨眾生現身佛故，說「雖共佛住，隨業因緣有墮地\`991\`獄者」。[^96]
>
> 法性生身佛者，無事不濟[^97]、無願不滿。所以者何？於無量阿僧祇劫積集一切善本功德，一切智慧無礙具足，為眾聖主，諸天及大菩薩希[^98]能見者。
>
> 譬如如意寶珠難見、難得，若有見者，所願必果。
>
> 如喜見藥[^99]，其有見者，眾患悉除。
>
> 如轉輪聖王，人有見者，無不富足。
>
> 如釋提桓因，有人見者，隨願悉得。
>
> 如梵天王，眾生依附，恐怖悉除。
>
> 如人念觀世音菩薩名者，悉脫厄難。[^100]
>
> 是事尚爾，何況諸佛法性生身！
>
> **\$※ 因論生論：釋迦佛亦是法性生身分，云何仍有五逆、飢餓、賊盜等惡**
>
> 問曰：釋迦文佛亦是法性生身分，無有異體；何以故佛在世時，有作五逆罪人、飢餓、賊盜如是等惡？
>
> 答曰：
>
> **\$1、釋迦佛本誓欲度惡世眾生故出世，若佛以力與之，則無事不能**
>
> 釋迦文佛本誓：「我出惡世，欲以道法度脫眾生，不為富貴世樂故出。」若佛以力與之，則無事不能。
>
> **\$2、眾生福德力薄、罪垢深重故**
>
> 又亦是眾生福德力薄、罪垢深重故，不得隨意度脫。
>
> **\$3、眾生難調，若雜以世樂則不得度**
>
> 又今佛但說清淨涅槃[^101]，而眾生譏論誹謗言：「\^何以多畜弟子化導人民？此亦是繫縛法。\^\^」但以涅槃法化猶尚譏謗，何況雜以世樂！
>
> \`992\`如提婆達欲令足下有千輻相輪故[^102]，以鐵作模燒而爍[^103]之，爍已，足壞，身惱大呼。爾時阿難聞已涕泣白佛：「\^我兄欲死，願佛哀救！\^\^」
>
> 佛即伸手就摩其身，發至誠言：「\^我看羅睺羅與提婆達等者，彼痛當滅。\^\^」
>
> 是時提婆達眾痛即除；執手觀之，知是佛手，便作是言：「\^淨飯王子以此醫術足自生活。\^\^」
>
> 佛告阿難：「\^汝觀提婆達不？用心如是，云何可度？\^\^」[^104]（313c）
>
> 若好世人則無是咎。如是眾生，若以世樂，不得度也。
>
> 是事種種因緣上已廣說。[^105]以是故說：「聞佛名有得道者，有不得者。」
>
> **\$（二）約聞名得道之眾生說**[^106]（印順法師，《大智度論筆記》［F024］p.356）
>
> 復次，佛身無量阿僧祇種種不同：
>
> ^（1）^有佛為眾生說法令得道者。
>
> ^（2）^有佛放無量光明，眾生遇之而得道者。
>
> ^（3）^有以神通變化指示其心而得道者。
>
> ^（4）^有佛但現色身而得道者。
>
> ^（5）^有佛遍身毛孔出眾妙香，眾生聞之而得道者。
>
> ^（6）^有佛以食與眾生令得道者。
>
> ^（7）^有佛眾生但念而得道者。
>
> ^（8）^有佛能以一切草木之聲而作佛事令眾生得道者。
>
> ^（9）^有佛眾生聞名而得道者，為是佛故說言：「\^我作佛時，其聞名者皆令得度。\^\^」
>
> **\$（三）約聞名漸次得道說**（印順法師，《大智度論筆記》［F024］p.356）
>
> 復次，聞名，不但以[^107]名便得道也；**聞已修道，然後得度**。
>
> 如須達長者，初聞佛名，內心驚喜，詣佛聽法而能得道。[^108]
>
> 又如貰夷羅（Śaila）婆羅門，從雞泥耶（Keṇiya）結髮梵志所初聞佛名，心即驚喜，\`993\`直詣佛所，聞法得道。[^109]
>
> 是但說聞名，**聞名為得道因緣，非得道也**。
>
> **\$※釋「即時」之義**
>
> 問曰：此經言「聞諸佛名即時得道」，不言「聞名已修道乃得」。
>
> 答曰：今言「即時」，不言「一心中」；但言「更無異事間[^110]之」，故言「即時」。
>
> 譬如經中說：「\^修慈心時即修七覺意。\^\^」[^111]
>
> 難者言：「\^慈三昧，有漏，是緣眾生法，云何得即時修七覺？\^\^」
>
> 答者言：「\^從慈起已即修七覺，更無餘法，故言即時。即時有二種：一者、同時；二者、雖久，更無異法。即是心而得修七覺，亦名即時。\^\^」
>
> **\$（四）約福熟結薄應得度者說**（印順法師，《大智度論筆記》［F024］p.356）
>
> 復次，有眾生福德淳熟、結使心薄，應當得道，若聞佛名，即時得道。
>
> **\$（五）約佛威力說**（印順法師，《大智度論筆記》［F024］p.356）
>
> 又復以佛威力故，聞即得度；譬如熟癰[^112]，若無治者，得小因緣而（314a）便自潰；亦如熟果，若人無[^113]取，微風因緣，便自墮[^114]落；譬如新淨白㲲易為受色。
>
> 為是人故，說若聞佛名即時得道。譬如鬼神著人，聞仙人呪名，即時捨去。
>
> **\$二、經言「如恒河沙等世界眾生聞我名者必得菩提」，誰傳此名令諸世界眾生得聞**
>
> 問曰：過如恒河沙等世界，誰傳此名令彼得聞？
>
> 答曰：
>
> **\$（一）佛身放無量光，光光有華，華華有佛，佛佛說法又說諸佛名字故得聞**
>
> 佛以神力舉身毛孔放無量光明，一一光上皆有寶華，一一華上皆有坐佛，一一諸佛各說妙法以度眾生，又說諸佛名字，以是故聞。[^115]如〈放光〉[^116]中說。[^117]
>
> **\$（二）諸大菩薩以本願至無佛法處稱揚佛名故得聞**
>
> 復次，諸大菩薩以本願欲至無佛法處稱揚佛名，如此品中說者，[^118]是故得聞。
>
> **\$\`994\`（三）有大功德人從虛空中聞**
>
> 復有大功德人從虛空中聞佛名號，如薩陀波崙菩薩。[^119]
>
> **\$（四）從諸天聞，從樹木音聲中聞，從夢中聞**
>
> 又有從諸天聞，或從樹木音聲中聞，或從夢中[^120]。
>
> **\$（五）佛有不可思議力故自往語，或以聲告故得聞**
>
> 復次，諸佛有不可思議力故[^121]自往語，或以聲告。
>
> **\$（六）菩薩作願誓度一切眾生故作是說**
>
> 又如菩薩作願誓度一切眾生，以是故說：「\^我成佛時，過如恒河沙等世界眾生聞我名皆得成佛。欲得是者，當學般若波羅蜜。\^\^」

**\$肆、諸功德及諸所願皆是眾行和合所成，何故獨讚般若**[^122]

問曰：上欲得諸功德及諸所願，是諸事皆是眾行和合所成，何以故但說「\^當學般若波羅蜜\^\^」？

答曰：

> **\$一、此經是般若經故**（印順法師，《大智度論筆記》［D005］p.246）
>
> 是經名「般若波羅蜜」，佛欲解說其事，是故品品中皆讚般若波羅蜜。
>
> **\$二、般若是佛母故**（印順法師，《大智度論筆記》［D005］p.246）
>
> 復次，般若波羅蜜是諸佛母，父母之中母功最重，是故佛以般若為母、般舟三昧為父。
>
> 三昧唯能攝持亂心令智慧得成，而不能觀諸法實相。
>
> 般若波羅蜜能遍觀諸法分別實相，無事不達、無事不成；功德大故，名之為母。
>
> 以是故，行者雖行六波羅蜜及種種功德和合能具眾願，而但說「\^當學般若波羅蜜\^\^」。
>
> **\$三、離般若不成波羅蜜故**（印順法師，《大智度論筆記》［D005］p.246）
>
> 復次，如《般若》後品中說：「若無般若波羅蜜，餘五（314b）事不名波羅蜜。」[^123]
>
> 雖普修眾行，亦不能滿具諸願；如種種畫彩，若無膠者，亦不中用。
>
> 眾生從無始世界中來，雖修布施、持戒、忍辱、精進、一心、智慧，受世間果報已而復還盡。所以者何？離般若波羅蜜故。
>
> 今以佛恩，以般若波羅蜜修行六事故得名波羅蜜，成就佛道，使佛佛相續而無窮盡。
>
> **\$四、以無礙慧起方便力故**（印順法師，《大智度論筆記》［D005］p.246）
>
> 復次，菩薩行般若波羅蜜時，普觀諸法皆空，空亦復空，滅諸觀，得無礙般若波羅蜜[^124]，\`995\`以大悲方便力還起諸功德業；此清淨業因緣故，無願不得。餘功德，離般若波羅蜜，無有無礙智慧，云何言「欲得諸願，當學檀波羅蜜等」？
>
> **\$五、五度如盲等故**（印順法師，《大智度論筆記》［D005］p.246）
>
> 復次，又以五波羅蜜離般若，不得波羅蜜名字；[^125]五波羅蜜如盲，般若波羅蜜如眼；[^126]五波羅蜜如坏[^127]瓶盛水，般若波羅蜜如盛熟瓶；[^128]五波羅蜜如鳥無兩翼，般若波羅蜜如有翼之鳥。
>
> **\$六、結**
>
> 如是等種種因緣故，般若波羅蜜能成大事，以是故言：「\^欲得諸功德及願，當學般若波羅蜜。\^\^」

[^1]: 見一切佛世界義第五十一之餘卷三十四＝信持第四十二卷第三十四【宋】【宮】，＝信持卷第三十四【元】【明】，＝信持卷第三十八【石】。（大正25，308d，n.18）

[^2]: 參見《摩訶般若波羅蜜經》卷1〈1
    序品〉：「\^復次，舍利弗！欲聞十方諸佛所說法，聞已乃至阿耨多羅三藐三菩提不忘者，當學般若波羅蜜。\^\^」（大正8，220b20-22）

    > 另參見《大智度論》卷33（大正25，306b5-18）。

[^3]: 參見《摩訶般若波羅蜜經》卷1〈1
    序品〉：「\^復次，舍利弗！菩薩摩訶薩欲聞十方諸佛所說十二部經------修多羅、祇夜、受記經、伽陀、憂陀那、因緣經、阿波陀那、如是語經、本生經、方廣經、未曾有經、論議經，諸聲聞等聞與不聞，盡欲誦受持者，當學般若波羅蜜。\^\^」（大正8，220b24-29）

    > 另參見《大智度論》卷33（大正25，306c16-308b15）。

[^4]: 參見《大智度論》卷33（大正25，306c4-15）。

[^5]: 外道知未來：以慧力。（印順法師，《大智度論筆記》［A051］p.89）

[^6]: 陀羅尼，參見《大智度論》卷3（大正25，95b2-96b29，97c5-20）、卷28（大正25，268a2-b4）。

[^7]: 比（\^ㄅㄧˇ\^\^）：3.類。（《漢語大詞典》（五），p.259）

[^8]: 一鬼口出臭虫，身有光明。（印順法師，《大智度論筆記》［G009］p.383）

[^9]: 諸天宮殿光明，因施淨不淨而異。（印順法師，《大智度論筆記》［G008］p.383）

[^10]: 嚮＝向【元】【明】。（大正25，309d，n.4）

    > 戶嚮：《四分律行事鈔資持記》卷2：「戶嚮即門臼。」（大正40，303c9-10）
    >
    > 門臼：即門墩。（《漢語大詞典》（十二），p.7）
    >
    > 門墩：托住門扇轉軸的墩子。用木頭或石頭做成。大戶人家的石製門墩常常伸出門外，雕成獅子等各種形狀。（《漢語大詞典》（十二），p.16）
    >
    > 《四分律比丘含注戒本》卷1：「\^若過七日，酥油塗戶嚮，蜜、石蜜與守園人。\^\^」（大正40，441b29-c1）
    >
    > 《四分律》卷53：「\^譬如密屋，內外泥治，堅閉戶嚮，無有風塵，於內然燈。\^\^」（大正22，964c17-18）
    >
    > 《尊勝菩薩所問一切諸法入無量門陀羅尼經》卷1：「\^猶多集諸法名之為舍。......如因有地墻壁梁柱椽梠**門戶嚮牖**名之為舍。\^\^」（大正21，848a21-22）
    >
    > 從以上資料看來，「戶嚮」有兩個意思，一是「門臼」，承戶軸的地方；另一是「門戶嚮牖」的縮寫，即門窗。

[^11]: 先＝生【元】【明】。（大正25，309d，n.5）

[^12]: 於無佛塔處，修立塔廟，得梵福德。（印順法師，《大智度論筆記》［G009］p.383）

[^13]: 參見Lamotte（1980, p.2310, n.1）：《增壹阿含經》卷21〈29
    苦樂品〉：

    > \^爾時，世尊告諸比丘：「今當說四梵之福。云何為四？若有信善男子、善女人，未曾起偷婆處，於中**能起偷婆**者，是謂初梵之福也。復次，信善男子、善女人，**補治故寺**者，是謂第二受梵之福也。復次，信善男子、善女人，**和合聖眾**者，是謂第三受梵之福。復次，若多薩阿竭初轉法輪時，**諸天、世人勸請轉法輪**，是謂第四受梵之福。是謂四受梵之福。\^\^」（大正2，656b1-9）
    >
    > 另參見《大毘婆沙論》卷82（大正27，425c13-21）；《俱舍論》卷18（大正29，97c18-22）。

[^14]: 到＝至【宋】【元】【明】【宮】【聖】。（大正25，309d，n.6）

[^15]: 參見《大智度論》卷21-22（大正25，219b2-225c13），另參見《大智度論》卷57（大正25，468a1-8）。

[^16]: 〔菩薩摩訶薩〕－【宋】【元】【明】【宮】。（大正25，309d，n.7）

[^17]: 參見《大智度論》卷8（大正25，118b18-120a29）。

[^18]: 二因緣生正見。（印順法師，《大智度論筆記》［G009］p.383）

    > 參見《中阿含經》卷58（211經）《大拘絺羅經》（大正1，790c28-791a5），《長阿含經》卷8（9經）《眾集經》（大正1，50a2-3），《增壹阿含經》卷7〈15
    > 有無品〉（大正2，578a4-9），《大智度論》卷4（大正25，93c23-94a7）。

[^19]: 一切有真實一切與名字一切，此處言名字一切，參見《大智度論》卷24（大正25，235b21-c2）、卷30（278b17-28）。

[^20]: 關於人間〔南閻浮提〕勝天之事，參見《起世經》卷8〔五事勝〕（大正1，348a6-b6）；《起世因本經》卷8〔五事勝〕（大正1，403a10-b10）；《大毘婆沙論》卷172〔三事勝〕（大正27，867c18-25）；印順法師，《佛法概論》，pp.55-56；印順法師，《成佛之道》（增注本），pp.47-49。

[^21]: 參見《摩訶般若波羅蜜經》卷1〈1
    序品〉：「\^復次，舍利弗！菩薩摩訶薩欲使十方各如恒河沙等國土中眾生，悉具於戒、三昧、智慧、解脫、解脫知見，令得須陀洹果、斯陀含果、阿那含果、阿羅漢果，乃至令得無餘涅槃，當學般若波羅蜜。\^\^」（大正8，220a5-9）

    > 另參見《大智度論》卷32〈1 序品〉（大正25，300c20-24）。
    >
    > 五眾（五分法身），參見《大智度論》卷21（大正25，220a8-221b1）。
    >
    > 道果，參見《大智度論》卷32（大正25，300c20-301a18）。

[^22]: 二佛身之威儀。（印順法師，《大智度論筆記》［D032］p.282）

[^23]: 參見Lamotte（1980, p.2315,
    n.3）：《雜阿含經》卷4（101經）（大正2，28a20-b18）；《別譯雜阿含經》卷13（267經）（大正2，467a26-b26）；《增壹阿含經》卷31〈38
    力品〉（大正2，717c18-718a12）；Aṅguttara（《增支部》）II,
    pp.37-39。

[^24]: 違＝言【宋】【元】【明】【宮】【聖乙】，〔違〕－【聖丙】。（大正25，310d，n.1）

[^25]: 渜＝軟【宋】【元】【明】【宮】。（大正25，310d，n.2）

[^26]: 參見《大智度論》卷29（大正25，274a6-26）、卷30（大正25，278a18-b5）。

[^27]: 〔復次〕－【宋】【元】【明】【宮】。（大正25，310d，n.3）

[^28]: 參見《一切經音義》卷22：「\^阿迦尼吒天，具云阿迦尼瑟吒。言**阿迦**者，色也；**尼瑟吒**，究竟也。言其色界十八天中，此最終極也。又云：**阿**，無也；**迦尼瑟**吒，小也。謂色界十八天中，最下一天，唯小無大；餘十六天上下互望，亦大亦小；此之一天，唯大無小，故以名也。\^\^」（大正54，443a16-18）

[^29]: 搏（\^ㄅㄛˊ\^\^）：1.捕捉。（《漢語大詞典》（六），p.795）

[^30]: 撮（\^ㄘㄨㄛ\^\^）：1.用三指取物，抓取。（《漢語大詞典》（六），p.869）

[^31]: 頂＝頭【元】【明】。（大正25，310d，n.8）

[^32]: 《大智度論》卷4釋三十二相時提到：「\^二十二者、四十齒相，不多不少。餘人三十二齒，身三百餘骨，頭骨有九；菩薩四十齒，**頭有一骨**。菩薩齒骨多頭骨少；餘人齒骨少頭骨多。以是故異於餘人身。\^\^」（大正25，90c18-22）

[^33]: 參見Lamotte（1980, p.1634,
    n.1）：《大莊嚴論經》卷7（大正4，293c3-297a25）；《賢愚經》卷6（大正4，397a24-398a12）；《出曜經》卷19（大正4，710a1-c1）；《根本說一切有部毘奈耶》卷42（大正23，858a28-b1）。

    > 化除糞人尼陀。（印順法師，《大智度論筆記》［G002］p.378）
    >
    > 另參見《大智度論》卷26（大正25，248a6-13）。

[^34]: 王＋（天）【宋】【元】【明】【宮】。（大正25，310d，n.15）

[^35]: （1）降魔：菩提樹下降二種魔。（印順法師，《大智度論筆記》［C002］p.183）

    > （2）破二種魔。（印順法師，《大智度論筆記》［J040］p.528）

[^36]: 淳（\^ㄔㄨㄣˊ\^\^）：1.深厚，濃厚。（《漢語大詞典》（五），p.1407）

[^37]: 惛（\^ㄏㄨㄣ\^\^）：1.神志不清，迷迷糊糊。（《漢語大詞典》（七），p.601）

[^38]: 現＝見【元】【明】。（大正25，310d，n.20）

[^39]: 天＋（侍）【宋】【元】【明】【宮】【聖乙】【聖丙】，（待）【石】。（大正25，310d，n.21）

[^40]: 參見Lamotte（1980, p.2321-2322,
    n.1）：《修行本起經》卷下（大正3，470a28-b2）；《普曜經》卷5（大正3，514c13-20）；《方廣大莊嚴經》卷8（大正，587a20-b4）；《過去現在因果經》卷3（大正3，639c4-11）；《佛本行集經》卷26（大正3，773a7-20）；《眾許摩訶帝經》卷6（大正3，950a15-21）；《佛本行經》卷3（大正4，75c24-76a9）；《出曜經》卷7（大正4，644c11-14）；《根本說一切有部毘奈耶破僧事》卷5（大正24，122c25-28）；《彌沙塞部和醯五分律》卷15（大正22，102c14-21）；《四分律》卷31（大正22，781a14-23）。

[^41]: （1）《一切經音義》卷4：「\^綩綖（上，鴛遠反；下，餘㫋反。經言綩綖者，即妙綺錦筵繡褥舞筵地衣之類也）。\^\^」（大正54，332a1）

    > （2）《一切經音義》卷27：「\^綩綖（上，《字林》：一遠反。有作蜿蠕二形，非也。下，《三蒼》：以旃反。案：諸書綩綖，紘冠也。綖，冠上覆也。《玉篇》：冠前後而垂者，不可車上重敷冠覆。今理應作婉美之婉、席蓐之筵，文蓐華氈之類，綺麗席也）。\^\^」（大正54，486a18-19）

[^42]: 銖（\^ㄓㄨ\^\^）：1.古代衡制中的重量單位。為一兩的二十四分之一。《孫子‧形》："故勝兵若以鎰稱銖，敗兵若以銖稱鎰。"（《漢語大詞典》（十一），p.1263）

[^43]: 率＋（陀）【宋】【元】【明】【宮】【聖乙】【聖丙】。（大正25，310d，n.22）

[^44]: ┌一、共聲聞菩薩合說

    > 二種般若 ┴二、但與法身菩薩說
    > （印順法師，《大智度論筆記》〔B001〕p.103）

[^45]: 入實相：菩薩欲成佛時，實相智慧身。（印順法師，《大智度論筆記》［A042］p.80）

[^46]: 參見《大智度論》卷24（大正25，235b13-18）。

[^47]: 加＝跏【明】。（大正25，311d，n.2）

[^48]: （1）大通慧佛，十劫坐道場。（印順法師，《大智度論筆記》［G009］p.383）

    > （2）參見《妙法蓮華經》卷3（大正9，22b19-c3）；《正法華經》卷4（大正9，89a2-14）。

[^49]: 參見《大智度論》卷7（大正25，109b22-c4）。

[^50]: （1）然燈佛成佛已，十二年不說法。（印順法師，《大智度論筆記》［G009］p.383）

    > （2）參見Lamotte（1980, p.2327,
    > n.2）：《大毘婆沙論》卷98（大正27，506a24-27）、卷183（大正27，916b19-20）。

[^51]: （1）須扇多佛不說法，留化佛一劫度眾生。（印順法師，《大智度論筆記》〔H022〕p.415）

    > （2）參見Lamotte（1980, p.2327,
    > n.3）：《摩訶般若波羅蜜經》卷21（大正8，374c25-29）、卷23（大正8，390c4-6）。

[^52]: （1）釋尊不說法，五十七日。（印順法師，《大智度論筆記》［C018］p.217）

    > （2）釋尊寂不說法，待勸方說。（印順法師，《大智度論筆記》［I028］p.438）
    >
    > （3）參見《大智度論》卷7（大正25，109b27-c1）；《大毘婆沙論》卷182（大正27，914a13-15）；法寶撰《俱舍論疏》卷1（大正41，455b2-9）。

[^53]: （1）參見《雜阿含經》卷15（379經）（大正2，103c13-104a29）。

    > （2）《大毘婆沙論》卷66：「\^**遠塵離垢，於諸法中生淨法眼**者，說**前三果**。謂諸具縛及離欲界五品染已，入正性離生，生淨法眼，得**預流果**。若離欲界六、七、八品染已，入正性離生，生淨法眼，得**一來果**。若離欲界乃至無所有處染已，入正性離生，生淨法眼，得**不還果**。\^\^」（大正27，343c8-14）
    >
    > （3）《大毘婆沙論》卷182：
    >
    > 如契經說：「\^佛說此法門時，具壽憍陣那及八萬諸天遠塵離垢，於諸法中生淨法眼。」此中，「遠塵」者，謂遠隨眠；「離垢」者，謂離纏垢；「於諸法中」者，謂於四聖諦中；「生淨法眼」者，謂見四聖諦淨法眼生。\^\^（大正27，913b5-9）
    >
    > （4）另參見《瑜伽師地論》卷83（大正30，763c11-764a1）。

[^54]: （1）《薩婆多毘尼毘婆沙》卷1：「\^一切諸佛有三事等：一者、行等，二者、法身等，三、度眾生等。一切諸佛盡三阿僧祇劫修菩薩行；盡具五分法身、十力、四無所畏、十八不共法；盡度無數阿僧祇眾生入於泥洹。\^\^」（大正23，510a1-5）

    > （2）《俱舍論》卷27：「\^諸佛相望法皆等不？頌曰：由資糧、法身、利他佛相似；壽、種、姓、量等，諸佛有差別。論曰：由三事故諸佛皆等：一、由資糧等圓滿故，二、由法身等成辦故，三、由利他等究竟故。由壽、種、姓、身量等殊，諸佛相望容有差別：壽異，謂佛壽有短長；種異，謂佛生剎帝利、婆羅門種；姓異，謂佛姓喬答摩、迦葉波等；量異，謂佛身有小大。『等』言顯諸佛法住久近等如是有異，由出世時所化有情機宜別故。\^\^」（大正29，141a28-b10）
    >
    > （3）《瑜伽師地論》卷38：「\^一切如來一切功德平等平等、無有差別；唯除四法：一者、壽量，二者、名號，三者、族姓，四者、身相。一切如來於此四法有增減相，非餘功德。\^\^」（大正30，500a20-23）

[^55]: 一佛作無量阿僧祇身度眾生。（印順法師，《大智度論筆記》［C020］p.219）

[^56]: 參見《大智度論》卷32（大正25，302b15-16）、卷33（大正25，306b29-c3）。

[^57]: 佛佛平等：神力功德平等無量。（印順法師，《大智度論筆記》［C021］p.222）

[^58]: 參見Lamotte（1980, p.2331,
    n.3）：《根本說一切有部毘奈耶出家事》卷2（大正23，1028a11-23）。

[^59]: 參見Lamotte（1980, p.2332,
    n.1）：《雜阿含經》卷41（1144經）（大正2，303c1-2）；《別譯雜阿含經》卷6（119經）（大正2，418c14-15）。

[^60]: 無菩薩僧，菩薩入聲聞眾中坐。（印順法師，《大智度論筆記》［D027］p.277）

[^61]: 極樂世界，菩薩僧多，聲聞僧少。（印順法師，《大智度論筆記》［C016］p.211）

[^62]: 迦羅鳩飱陀佛，拘樓餐陀佛。（印順法師，《大智度論筆記》［I065］p.463）

[^63]: 參見Lamotte（1980, p.2336,
    n.1）：《長阿含經》卷1（1經）《大本經》（大正1，2a4-8），《七佛經》（大正1，150b26-c12），《七佛父母姓字經》（大正1，159c11-15）。

[^64]: 參見Lamotte（1980, p.2336,
    n.2）：《中阿含經》卷13（66經）《說本經》（大正1，510b24-29）。

[^65]: ┌真實─無量顯現 ┐ ┌救無量眾生故

    > 佛壽 ┤ ├應無量 ┤持不殺生戒故

    └隱藏─為眾生故 ┘ │有實相智慧故

    └般若和合戒等功德故。

    （印順法師，《大智度論筆記》〔F024〕p.356）

[^66]: 顯密二法。（印順法師，《大智度論筆記》［D008］p.497）

[^67]: 參見Lamotte（1980, p.2336,
    n.4）：《雜阿含經》卷44（1195經）（大正2，324b3-c16）；《別譯雜阿含經》卷6（108經）（大正2，412b7-c18）；Saṃyutta（《相應部》）I,
    pp.142-144。

[^68]: ┌出惡世似短───────┐

    ┌生惡世故 ┴生淨土即長 │

    > 遣佛壽可短之疑
    > ┴神通力能速度故──一日亦可何假百歲┴如日影水，隨水大小

    （印順法師，《大智度論筆記》〔F024〕p.356）

[^69]: 裁（\^ㄘㄞˊ\^\^）：21.通" 纔
    "。僅僅。（《漢語大詞典》（九），p.62）

[^70]: 〔化〕－【宋】【元】【明】【宮】【聖乙】【石】。（大正25，312d，n.4）

[^71]: 嚴＋（三昧）【明】。（大正25，312d，n.5）

[^72]: 〔千〕－【元】【明】。（大正25，312d，n.6）

[^73]: 參見《佛說首楞嚴三昧經》卷下（大正15，644c16-645a13），《大智度論》卷26（大正25，249c11-13）。

[^74]: 人＝久【宋】【元】【明】【聖乙】【石】。（大正25，312d，n.7）

[^75]: （1）一日亦可，何假百歲。（印順法師，《大智度論筆記》［F024］p.356）

    > （2）參見《大智度論》卷9（大正25，124b14-125a5），《大智度論》（卷21，220b5-25）。

[^76]: （無量）＋光【宋】【元】【明】【宮】。（大正25，312d，n.9）

[^77]: 佛為何常光一丈，參見《大智度論》卷8（大正25，114c20-115a3）。

[^78]: 貪欲、瞋恚、愚癡是三不善根，欲界繫不善。（印順法師，《大智度論筆記》［D002］p.241）

[^79]: 染愛、無明，通三界。（印順法師，《大智度論筆記》［D002］p.241）

[^80]: （離）＋欲【宋】【元】【明】【宮】【聖乙】【石】。（大正25，312d，n.13）

[^81]: 有淨土，純不退菩薩。（印順法師，《大智度論筆記》［C018］p.217）

[^82]: 參見Lamotte（1980, p.2344，n.4）：《雜阿含經》卷14（346經）：

    > \^世尊告諸比丘：「有三法，世間所不愛、不念、不可意。何等為三？謂**老，病，死。世間若無此三法，不可愛、不可念、不可意者，如來、應、等正覺不出於世間，世間亦不知有如來、應、等正覺知見，說正法律。**以世間有老，病，死三法，不可愛、不可念、不可意故，是故如來、應、等正覺出於世間，世間知有如來、應、等正覺所知所見，說正法律。**以三法不斷故，不堪能離老，病，死。何等為三？謂貪，恚，癡。**」\^\^（大正2，95c18-26）
    >
    > 另參見《雜阿含經》卷28（760經）（大正2，199c27-200a13）；《大智度論》卷4（大正25，93b29-c2）、卷9（大正25，126a3-4）。

[^83]: 三毒實相即是涅槃，參見《維摩詰所說經》卷中（大正14，549a28-b15）；《思益梵天所問經》卷2（大正15，40c25-41a11）；《諸法無行經》卷下（大正15，759c13-14，760a12-14）；《大智度論》卷80（大正25，622a17-26）。

[^84]: 世間正見，參見《雜阿含經》卷28（785經）（大正2，203a20-26）；《阿那律八念經》（大正1，836b21-27）；印順法師，《成佛之道》（增注本），pp.66-78。

[^85]: 三毒有二種。（印順法師，《大智度論筆記》［J041］p.528）

[^86]: 參見《大智度論》卷8（大正25，120b1-121b12）。

[^87]: 王＝主【宋】【元】【明】【宮】＊【聖乙】【石】。（大正25，313d，n.1）

[^88]: 參見《大智度論》卷99〈89
    曇無竭品〉：「\^佛身亦爾，從初發心所種善根功德，皆是佛身相好因緣；佛身亦不自在，皆屬本因緣業果報故生；是因緣雖久住，性是有為法故，必歸無常，散壞則無身。譬如善射之人，仰射虛空，箭去雖遠，必當墮地；諸佛身亦如是，雖相好光明，福德成就，名稱無量，度人無限，亦歸磨滅。\^\^」（大正25，747b21-28）

[^89]: 參見《大智度論》卷7（大正25，108c1-3）、卷20（210b14-19）、卷30（277b24-278c16；284b20-c28）、卷34（309b19-c11）。

[^90]: 因緣合和生，云何常住而不滅。（印順法師，《大智度論筆記》［C026］p.228）

[^91]: 實法相：不生不滅，不斷不常，不一不異，不來不出，不受不動，不著不依，無所有如涅槃相。（印順法師，《大智度論筆記》［C003］p.185）

[^92]: 參見《大智度論》卷20（大正25，210c11-211a11）、卷99（大正25，747b13-28）。

[^93]: ┌約法性生身佛說

    │約聞名得道之眾生說

    > 聞佛名得度 ┤約聞名漸次得道說

    │約福熟結薄應得度者說

    └約佛威力說 （印順法師，《大智度論筆記》〔F024〕p.356-357）

[^94]: 參見《大智度論》卷1（大正25，63b18-19）、卷11（143c27-144a2）、卷13（157b3-158a12）、卷14（164c1-165a11）。

[^95]: 參見《大智度論》卷3（大正25，77b22-c3）、卷10（大正25，131c5-8）、卷29（大正25，274a6-26）、卷30（大正25，278a18-b5）。

[^96]: 佛身：法性生身佛，隨眾生優劣現化佛，聞名得度，隨緣或墮。（印順法師，《大智度論筆記》［C002］p.182）

[^97]: 濟：10.成功，成就；12.充足，齊全。（《漢語大詞典》（六），p.190）

[^98]: 希：3.少，罕有。（《漢語大詞典》（三），p.694）

[^99]: （1）《大智度論疏》卷15：「\^**如喜見藥**者，即是阿伽陀藥也。\^\^」（卍新續藏46，840c24）

    > （2）阿伽陀藥，參見《一切經音義》卷26：「\^阿伽陀藥（此云無病，或云不死藥。有翻為普除去，謂眾病悉除去也）。\^\^」（大正54，472b5）

[^100]: （1）念觀世音悉脫危難。（印順法師，《大智度論筆記》〔G009〕p.383）

    > （2）參見Lamotte（1980, p.2355,
    > n.2）：《妙法蓮華經》卷7（大正9，56c3-57a11）；《正法華經》卷10（大正9，128c22-129b14）。

[^101]: 《大智度論疏》卷15：「\^**又今佛但說清淨涅槃**已下，明如來但說涅槃法度眾生故，得度者少，人猶被譏謗言佛誘誑眾生，若以種種世法度眾生者，彌加起惡，是故佛不與一切人得世間小小諸樂願。故此經教量言：教化令一切三千大千世界眾生皆得人天樂者，不如教化一人得須陀洹；令一切如上眾生得四果者，不如令一人發菩提心；令如上眾生發心者，不如教一人相應實相波若一句。當知波若功高，出世間法勝故。佛唯化眾生，令出世間，所以引提婆達來，證佛唯以涅槃教化眾生，尚被謗義；又證令眾生得世間樂無益等義也。\^\^」（卍新續藏46，841a14-23）

[^102]: 《大智度論疏》卷15：「\^此人具三十相，唯無白豪相與千輻輪相耳。\^\^」（卍新續藏46，841a24）

[^103]: 爍（\^ㄕㄨㄛˋ\^\^）：4.熱，烤。（《漢語大詞典》（七），p.312）

[^104]: （1）提婆達烙足作千輻相。（印順法師，《大智度論筆記》〔G010〕p.384）

    > （2）類似的記載，參見《根本說一切有部毘奈耶破僧事》卷18（大正24，191c20-192a14）；《阿毘曇毘婆沙論》卷43（大正28，323c17-27）；《大毘婆沙論》卷83（大正27，430b5-13）；印順法師，《華雨集》（三）〈論提婆達多之「破僧」〉，pp.32-35。

[^105]: 云何有得度、有不得度之別，參見《大智度論》卷4（大正25，93c11-94a7）、卷7（大正25，114b11-19）、卷8（大正25，116b11-c6，117b29-c17，118b10-120a29）、卷30（大正25，278a8-279b1，284b26-c28）、卷34（大正25，310a23-b1）。

[^106]: （1）眾生得度因緣不同，得道種種不同。（印順法師，《大智度論筆記》［C019］p.219）

    > （2）參見《大智度論》卷7（大正25，114b11-19）。

[^107]: 以＋（聞）【石】。（大正25，313d，n.17）

[^108]: （1）須達長者聞佛名得度。（印順法師，《大智度論筆記》［G010］p.384）

    > （2）參見Lamotte（1980, p.2360, n.1）：Saṃyutta（《相應部》）I,
    > pp.210-212；《雜阿含經》卷22（592經）（大正2，157b18-158b23）；《別譯雜阿含經》卷9（186經）（大正2，440b2-441a26）；Vinaya,
    > II,
    > pp.151-157；《五分律》卷25（大正22，166c9-167b4）；《四分律》卷50（大正22，938b20-939a19）；《十誦律》卷34（大正23，243c20-244b15）。

[^109]: （1）貰夷羅聞佛名而漸得度。（印順法師，《大智度論筆記》［G010］p.384）

    > （2）參見Lamotte（1980, p.2360, n.2）：Majjhima（《中部》）II,
    > p.146；《增壹阿含經》卷46〈49 放牛品〉（大正2，798a25-799c16）。

[^110]: 聞＝間【元】【明】【聖乙】【石】。（大正25，313d，n.19）

    > 《大正藏》原作「聞」，今依【元】【明】【聖乙】【石】作「間」。

[^111]: 修慈心時即修七覺意。（印順法師，《大智度論筆記》［G010］p.384）

    > 參見《雜阿含經》卷27（744經）（大正2，197c16-21）。

[^112]: 癰（\^ㄩㄥ\^\^）：1.腫瘍。一種皮膚和皮下組織化膿性的炎症。（《漢語大詞典》（八），p.370）

[^113]: 人無＝無人【宋】【元】【明】【宮】【聖乙】【石】。（大正25，314d，n.1）

[^114]: 《大正藏》原作「隨」，今依《高麗藏》作「墮」（第14冊，730b2）。

[^115]: 佛身：佛身放無量光，光光有華，華華有佛，佛佛說法以度眾生。

    > （印順法師，《大智度論筆記》［D032］p.282）

[^116]: 光＋（品）【明】【聖乙】【石】。（大正25，314d，n.3）。

[^117]: 參見《摩訶般若波羅蜜經》卷1〈1 序品〉（大正8，217b10-c5）。

[^118]: 參見《摩訶般若波羅蜜經》卷1〈1
    序品〉（大正8，220c7-10）；《大智度論》卷34（大正25，309a23-b3）。

[^119]: 參見《摩訶般若波羅蜜經》卷27〈88
    常啼品〉（大正8，416a24-417c11）。

[^120]: 中＋（聞）【宋】【元】【明】【宮】。（大正25，314d，n.7）

[^121]: 故＝或【明】【聖乙】【石】。（大正25，314d，n.8）

[^122]: 獨嘆般若：此經是般若經故，般若是佛母故，離般若不成波羅蜜故，以無礙慧起方便力故，五度如盲等故。（印順法師，《大智度論筆記》［D005］p.246）

[^123]: 參見《摩訶般若波羅蜜經》卷11〈40
    照明品〉（大正8，302b24-c15）、卷21〈69
    方便品〉（大正8，368c22-369c25）；《大智度論》卷29（大正25，272b24-273a9）、卷46（大正25，394b4-27）。

[^124]: 無礙智慧（般若），參見《大智度論》卷27（大正25，259c29-260a5）、卷39（大正25，346b28-c7）、卷41（大正25，360a23-b7）、卷48（大正25，409b11-12）、卷51（大正25，425a24-25）、卷81（大正25，632b6-9）。

[^125]: 參見《大智度論》卷29（大正25，272c26-273a1）。

[^126]: 參見《大智度論》卷29（大正25，273a1-5）。

[^127]: 坏（\^ㄆㄧ\^\^）：沒有燒過的磚瓦陶器。《說文‧土部》：「坏，瓦未燒。」（《漢語大字典》（一），p.421）

[^128]: 參見《摩訶般若波羅蜜經》卷15〈51
    譬喻品〉（大正8，330a1-20），《大智度論》卷41（大正25，362a16-19）。《大智度論》卷71〈51
    譬喻品〉（大正25，555c2-21，556b16-18）。
