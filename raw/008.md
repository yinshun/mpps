\`211\`慧日佛學班第02期

**《大智度論》卷8**

**〈初品放光釋論第十四之餘〉**

**（大正25，114c5-121b13）**

釋厚觀（2007.04.14）

**\$參、佛八現神力**[^1]

> **\$\$（壹）出身分光**（承上卷7（大正25，113a9-114b19））
>
> **\$\$（貳）出毛孔光**（承上卷7（大正25，114b20-c1））
>
> **\$（參）示丈光相（常光）**（卷8（大正25，114c11-115a3））
>
> \^【**經**】爾時，世尊以常光明遍照三千大千世界，亦至東方如恒河沙等諸佛世界，乃至十方亦復如是。若有眾生遇斯光者，必得阿耨多羅三藐三菩提。\^\^
>
> 【**論**】
>
> **\$※ 上已出身分光、毛孔光，今何以復放常光**
>
> 問曰：上已舉身微笑及放毛孔光明，今何以復放常光而照十方？
>
> 答曰：
>
> **\$一、有人見異光明，謂非佛光；見佛常光，謂此是真實佛光**
>
> 有人見異光明，謂非佛光。見佛常光[^2]轉大，心則歡喜，此實佛光，便畢[^3]至阿耨多羅三藐三菩提。
>
> **\$※ 釋「常光」**
>
> 問曰：云何為常光？
>
> 答曰：佛身**四邊各一丈光明**，菩薩生便有此，是三十二相之一，名為丈光相[^4]。
>
> **\$※ 佛光常一丈之理由**
>
> 問曰：佛何以故光常一丈而不多？
>
> 答曰：一切諸佛**常光無****量**，常照十方世界。
>
> 釋迦牟尼佛神通身光無量，或一丈、百丈、千[^5]萬億，乃至滿三千大千世界；\`212\`乃至十方，如諸佛常法。**但於五濁世****為眾生少德、少智故，受一丈光明**；若受多光，今眾生薄福鈍根，目不堪其明。如人見天身眼則失明，以光盛眼微故。**若眾生利****根福重，佛則為之現無量光明。**
>
> **\$二、有人見佛常光歡喜得度**
>
> 復次，**有人****見佛常光歡喜得度**。譬如國王以常食之（115a）餘賜諸群下，得者大喜。佛亦如是，有人見佛種種餘光心不歡喜，見佛常光，必至阿耨多羅三藐三菩提。
>
> **\$（肆）現舌相光**（卷8（大正25，115a4-116c6））
>
> \^【**經**】爾時，世尊出廣長舌相，遍覆三千大千世界，熙怡[^6]而笑。從其舌根出無量千萬億光，是一一光化成千葉金色寶華。是諸華上，皆有化佛結加趺坐，說六波羅蜜；眾生聞者，必得阿耨多羅三藐三菩提。復至十方如恒河沙等諸佛世界，皆亦如是。\^\^
>
> 【**論**】
>
> **\$一、釋「世尊出廣長舌」**
>
> 問曰：如佛世尊大德尊重，何以故出廣長舌，似如輕[^7]相？
>
> 答曰：上三種放光[^8]，照十方眾生令得度脫。今欲口說摩訶般若波羅蜜；摩訶般若波羅蜜甚深，難解、難知、難可信受，是故**出****廣長舌為證**。**舌相如是，語必真實**。
>
> 如昔一時佛於舍婆提[^9]國受歲竟，阿難從佛遊行諸國，欲到婆羅門城。
>
> 婆羅門城王知佛神德，能化眾人感動群心，今來到此，誰復樂我？便作制限：「\^若有與佛食、聽佛語者，輸[^10]五百金錢。\^\^」
>
> 作制限後，佛到其國，將[^11]阿難持鉢入城乞食。城中眾人皆閉門不應，佛空鉢而出。
>
> 是時，一家有一老使人[^12]，持破瓦器盛臭𤄜淀[^13]，出門棄之；見佛世尊空鉢而來。老使人見佛相好：金色、白毛[^14]，肉髻、丈光，鉢空無食。
>
> \`213\`見已思惟：「\^如此神人應食天廚，今自降身[^15]持鉢行乞，必是大慈愍一切故。\^\^」信心清淨，欲好供養，無由[^16]如願。慚愧白佛：「\^思欲設供，更不能得，今此弊食，佛須者可取**！**\^\^」
>
> 佛知其心信敬清淨，伸手以鉢受其施食；佛時即笑，出五色光，普照天地，還從眉（115b）間相入。
>
> 阿難合掌長跪白佛：「\^唯然！世尊！今笑因緣，願聞其意！\^\^」
>
> 佛告阿難：「\^汝見老女人信心施佛食不？\^\^」
>
> 阿難言：「\^見。\^\^」
>
> 佛言：「\^是老女人施佛食故，十五劫中天上人間受福快樂，不墮惡道；後得男子身，出家學道，成辟支佛，入無餘涅槃。\^\^」
>
> 爾時佛邊有一婆羅門立，說偈言：\
> 「\^汝是日種[^17]剎利姓，淨飯國王[^18]之太子，而以食故大妄語，如此臭食報何重？\^\^」
>
> 是時，佛出廣長舌，覆面上至髮際，語婆羅門言：「\^汝見經書頗有如此舌人而作妄語不？\^\^」
>
> 婆羅門言：「\^若人舌能覆鼻，言無虛妄，何況乃至髮際？我心信佛必不妄語，不解小施報多如是！\^\^」
>
> 佛告婆羅門：**「**\^汝頗[^19]曾見世所希有難見事不？\^\^」
>
> 婆羅門言：「\^見！我曾共婆羅門道中行，見一尼拘盧陀[^20]樹，蔭覆賈客五百乘車，蔭猶不盡，是謂希有難見事也！\^\^」
>
> 佛言：「\^此樹種子，其形大小？\^\^」
>
> 答言：「\^大如芥子三分之一。\^\^」
>
> 佛言：「\^誰當信汝言者？樹大乃爾，而種子甚小！\^\^」
>
> 婆羅門言：「\^實爾！世尊！我眼見之，非虛妄也。\^\^」
>
> 佛言：「\^我亦如是，見老女人淨信心施佛[^21]，得大果報，亦如此樹，因少報多；又是如來福田良美之所致也。\^\^」
>
> 婆羅門心開意解，五體投地悔過向佛：「\^我心無狀[^22]，愚不信佛。\^\^」
>
> \`214\`佛為種種說法，得初道果；即時舉手大發聲言：「\^一切眾人！甘露門開，如何不出！\^\^」
>
> 城中一切諸婆羅門，皆送五百金錢與王，迎佛供養，皆言：「得甘露味，誰當惜此五百金錢！」眾人皆去，制限法破。
>
> 是婆羅門王亦共臣民（115c）歸命佛法，城[^23]人一切皆得淨信。
>
> 如是**佛出****廣長舌相，為不信者故**。
>
> **\$二、釋「舌相光明遍覆三千大千世界」**
>
> 問曰：如為婆羅門出舌相覆面，今舌相光明，何以乃至三千大千世界？
>
> 答曰：覆面髮際，為小信故；今為般若波羅蜜大事興故，廣長舌相覆三千大千世界。
>
> **\$※ 云何此世界及他方世界大眾能見舌相遍覆三千大千世界**
>
> 問曰：是一城中人，盡得見此覆面舌相，猶尚為難；何況今說摩訶般若波羅蜜，一切大會，此及他方無量眾集而得盡見？
>
> 又以人目所覩[^24]不過數里，今言遍三千大千世界，無乃[^25]大而難信！
>
> 答曰：佛以方便，借其神力，能令一切皆見舌相覆此三千大千世界。**若不加神力，雖復十住亦不知****佛心；若加神力，乃至畜生能知佛心**。[^26]
>
> 如《般若波羅蜜》後品[^27]中說：「\^一切眾人皆見阿閦佛會，與眼作對。\^\^」
>
> 亦如佛說阿彌陀佛世界種種嚴淨。阿難言：「\^唯願欲見。\^\^」佛時即令一切眾會皆見無量壽佛世界嚴淨。[^28]
>
> 見佛舌相，亦復如是。
>
> **\$三、釋「熙怡而笑」**
>
> 佛以廣長舌相遍覆三千大千世界已，然後便笑。笑因緣，如上說。[^29]
>
> **\$四、釋「舌根復放光明」**
>
> 問曰：前已出舌相光明，今何以故舌根[^30]復放光明？
>
> 答曰：欲令一切得重信故。
>
> 又以舌相色如珊瑚，金光明淨，共相發起，故復放光。
>
> 復次，是諸光明變成千葉金色寶華。從舌相[^31]出此千葉金色寶華，光明徹照，如日初出。
>
> **\$\`215\`五、釋「光化成千葉金色寶華」**
>
> **\$（一）何故光明中化作寶華**
>
> 問曰：何以故光明中變化作此寶華？
>
> 答曰：佛欲坐故。
>
> **\$（二）諸床可坐，佛為何以蓮華為座**
>
> 問曰：諸床[^32]可坐，何必蓮華？
>
> 答曰：
>
> **\$1、床為白衣坐法，佛欲現神力故坐蓮華上而華不壞**
>
> 床為世界白衣坐法。
>
> 又以蓮華軟淨，**欲現神力，能****坐其上令花**[^33]**不壞故**；又以莊嚴妙法座故。
>
> 又以諸華皆小，無如此華香淨大者。人（116a）中蓮華，大不過尺；漫陀耆尼池及阿那[^34]婆達多池中蓮華，大如車蓋；天上寶蓮華復大於此，是則可容結加趺坐。佛所坐華，復勝於此百千萬倍。
>
> 又如此華[^35]華臺，嚴淨香妙可坐。
>
> **\$2、梵天王坐蓮華上，諸佛隨世俗故亦以蓮華為座**
>
> 復次，劫盡燒時，一切皆空；眾生福德因緣力故，十方風至，相對相觸，能持大水；水上有一千頭人，二千手足，名為韋紐（Viṣṇu）[^36]；是人臍中出千葉金色妙寶蓮花，其光大明，如萬日俱照；華中有人結加趺坐，此人復有無量光明，名曰梵天王；此梵天王心生八子，八子生天地人民。是梵天王於諸婬瞋已盡無餘，以是故言：「\^若有人修禪淨行，斷除婬欲，名為行梵道。\^\^」佛轉法輪，或名法輪，或名梵輪。是**梵天王坐蓮華上，是故諸佛隨****世俗故，於寶華上結加趺坐**，說六波羅蜜。聞此法者，畢至阿耨多羅三藐三菩提。[^37]
>
> **\$六、釋「諸華上皆有化佛結加趺坐，說六波羅蜜」**
>
> **\$（一）無量化佛一時能說法**
>
> 問曰：釋迦文尼佛化作無量千萬億諸佛，云何一時能說法耶？
>
> 如《阿毘曇》[^38]說：「\^一時無二心。\^\^」若化佛語時，化主應默；化主語時，化亦應默[^39]。云何一時皆說六波羅蜜？
>
> \`216\`答曰：如此說者，外道及聲聞變化法耳。
>
> **\$1、辨「外道、聲聞變化」與「佛變化」之差異**
>
> **\$（1）佛三昧力不可思議，佛自語時，無量化佛亦一時皆語**
>
> 如佛變化，無量三昧力不可思議，是故佛自語時，無量千萬億化佛亦一時皆語。
>
> **\$（2）佛化復能作化**
>
> 又諸外道及聲聞，化不能作化；如佛世尊，化復作化[^40]。
>
> **\$（3）佛身滅度復能留化**

諸外道及聲聞，滅後不能留化；如佛世尊自身滅度後，復能留化如佛無異。

> **\$2、化佛語時亦不有心，佛欲令化佛語時即便皆語**
>
> 復次，《阿毘曇》中，「一時無二心」；今佛亦如是，當化語時，亦不有心；佛心念化，欲令化語即便皆語。
>
> **\$（二）佛欲說般若，何故令化佛說六度**
>
> 問曰：佛今欲說般若波羅蜜，何以令化佛說六波羅蜜？（116b）
>
> 答曰：
>
> **\$1、般若與六度一法無異**
>
> 是**六波羅蜜及般若波羅蜜，一法無異。**是五波羅蜜不得般若波羅蜜，不名波羅蜜[^41]。如檀波羅蜜，不得般若波羅蜜，沒在世界有盡法中，或得阿羅漢、辟支佛道般涅槃；若得般若波羅蜜共合，是名波羅蜜，能至佛道。以是故**般若波羅蜜與六波羅蜜，一****法無異**。
>
> **\$2、五度莊嚴般若**
>
> 般若波羅蜜有二種：一者莊嚴，二者未莊嚴。[^42]如人著好瓔珞莊嚴其身，有人不著，名未莊嚴。亦如國王將諸官[^43]從，是名王來；若無官從，是名獨身。
>
> **\$七、釋「復至十方如恒河沙等諸佛世界，皆亦如是」**
>
> 如是東方如恒河沙等世界，乃至十方亦爾。
>
> **\$（一）佛有如是大神力，應度盡一切眾生**
>
> 問曰：若佛有如是大神力，無數千萬億化佛，乃至十方說六波羅蜜度脫一切，應盡得度，不應有殘[^44]！
>
> 答曰：有三障：
>
> **\`217\`三惡道**中眾生不能解知；
>
> **人中、天上**，若大[^45]小，若大老，若大病；
>
> 及上**無****色、無想天**──**皆不能聞、不能知**。
>
> **\$（二）能聞知佛說法之眾生，為何不盡得道**
>
> 問曰：諸能聞、能知者，何以不皆得道？
>
> 答曰：是亦不應盡得道。何以故？**結使、業障故**。有人於結使重，常為結使覆心，以是故**不盡****得道**。
>
> **\$（三）十方諸佛遣化佛至各地說法，我等無三障，何以不聞**
>
> 問曰：當令[^46]十方諸佛，亦應遣化說六波羅蜜，我等亦無三障，何以不聞？
>
> 答曰：**當今眾生，生在惡世，則入三障中**！
>
> 生在佛後，**不善業報**，或有世界**惡罪業障**，或有**厚重結****使障**。
>
> 墮在佛後，人多為厚重結使所障：或婬欲薄而瞋恚厚，瞋恚薄而婬欲厚，婬欲薄而愚癡厚，愚癡薄而瞋恚厚，如是等展轉互有厚薄。是結使障故，不聞、不知化佛說法，不見諸佛光明，何況得道！
>
> 譬如日出，盲人不見，便謂世間無有日月，日有何咎！
>
> 又（116c）如雷電震地，聾人不聞，聲有何過！
>
> **今十方****諸佛常說經法，常遣化佛至十方世界說****六波羅蜜，罪業、盲聾**[^47]**故，不聞法聲**；以是故不盡聞、見。雖復聖人有大慈心，不能令皆聞、皆見。**若罪欲滅、福將生者，是時乃得見****佛聞法****。**
>
> **\$（伍）地六震動（佛入師子遊戲三昧，地六震動，令眾生離苦得解脫）**（卷8（大正25，116c7-121b12））
>
> **\$一、佛入師子遊戲三昧，以神通力令地六種震動**
>
> \^【**經**】爾時，世尊故在師子座，入師子遊戲三昧[^48]，以神通力感動三千大千世界，六種震動。\^\^
>
> 【**論**】
>
> **\$（一）釋「師子遊戲三昧」**
>
> **\$1、何故名「師子遊戲三昧」**
>
> 問曰：此三昧何以名師子遊戲？
>
> 答曰：
>
> **\$（1）佛入此三昧，能自在轉地令六種震動**
>
> 譬如師子搏[^49]鹿，自在戲樂；佛亦如是，入此三昧，能種種迴轉此地，令六反[^50]震動。
>
> **\$\`218\`（2）佛入此三昧，能令三惡道眾生皆得安隱**
>
> 復次，師子遊戲，譬如師子戲日，諸獸安隱；佛亦如是，入是三昧時，震動三千大千世界，**能令三惡眾生一時得息，皆得安隱**。
>
> **\$（3）佛入此三昧，能令地獄惡道眾生解脫生天**
>
> 復次，佛名人師子，師子遊戲三昧，是佛戲三昧也。入此三昧時，令此大地六種震動，**一切地獄惡道眾生，皆蒙解脫得生天上**，是名為戲。
>
> **\$2、佛何故入師子遊戲三昧」**
>
> 問曰：佛何以故入此三昧？
>
> 答曰：
>
> **\$（1）欲令三惡道眾生出離故**
>
> 欲動三千大千世界，**出三惡道眾生，著**[^51]**二道**[^52]**中故**。
>
> **\$（2）欲令眾生知佛神力無量，令皆離苦故**
>
> 復次，上三種變化[^53]，出自佛身，人或信心不深；今動大地，**欲令眾生知佛神力無量，能令外物皆動，信淨心喜，皆得離苦**。
>
> **\$（二）釋「佛以神通力感動三千大千世界，六種震動」**
>
> **\$1、何故獨言是佛神力**
>
> 問曰：有諸阿羅漢及諸天亦能動地[^54]，何以獨言是佛神力？
>
> 答曰：諸阿羅漢及諸天不能具足動，**唯佛世尊能令大地六種震動**。
>
> **\$2、佛何故震動三千大千世界**
>
> 問曰：佛何以故震動三千大千世界？
>
> 答曰：
>
> **\$（1）欲令眾生知一切皆空、無常故**
>
> **欲令眾生知一切皆空、無常故**。有諸人言：「\^大地及日月、須彌、大海，是皆有常。\^\^**」**是以世尊六種動（117a）地，示此因緣，令知無常。
>
> **\$（2）令眾生見佛神力，敬心柔軟故**
>
> 復次，如人欲染衣，先去塵土；佛亦如是，**先令三千世界眾生見佛神力，敬心柔軟，然後說法**，是故六種動地。
>
> **\$二、釋「地六種震動」**
>
> 云何六種動[^55]？
>
> \^【**經**】東涌[^56]西沒，西涌東沒；南涌北沒，北涌南沒；邊涌中沒，中涌邊沒。\^\^
>
> \`219\`【**論**】
>
> **\$（一）地動之種類**[^57]
>
> 問曰：何以故正[^58]有六種動？
>
> 答曰：地動有上、中、下。
>
> **下者，二種動**：或東涌西沒，或南湧北沒，或邊中。
>
> **中者，有四**：或東、西、南、北，或東、西、邊、中，或南、北、邊、中。
>
> **上者，六種動**。
>
> **\$（二）地動之因緣**
>
> **\$1、八種因緣令地震動**
>
> 有種種因緣令地大動，如佛告阿難：「\^八因八緣[^59]，令地震動。\^\^」如別說**。**
>
> **\$2、四種因緣令地震動**
>
> 復次，有人言：「\^四種地動：火動，龍動，金翅鳥動，天王動。\^\^」
>
> **\$※ 二十八宿地動吉凶**
>
> 二十八宿[^60]，月[^61]月一周繞：
>
> ^（1）^若月至昴宿、張宿、氐宿、婁宿、室宿、胃宿，是六種宿中，爾時地動若崩，是動屬**火神**；是時無雨，江河枯竭，年不宜麥，**天子凶，大臣受殃**。
>
> ^（2）^若柳宿、尾宿、箕宿、壁宿、奎宿、危宿，是六種宿中，爾時，地動若崩，是動屬**龍神**；是時無雨，江河枯竭，年不宜麥，**天子凶，大臣受殃**。
>
> ^（3）^若參宿、鬼宿、星宿、軫宿、亢宿、翼宿，是六種宿中，爾時，若地動若崩，是動屬**金翅鳥**；是時無雨，江河枯竭，年不宜麥，**天子凶，大臣受殃**。
>
> ^（4）^若心宿、角宿、房宿、女宿、虛宿、井宿、畢宿、觜宿、斗宿，是九種宿中，爾時地動若崩，是動屬**天帝**；是時，安隱豐[^62]雨，宜五穀，**天子吉，大臣受福，萬民安隱。**
>
> **\$\`220\`3、佛初生時、初成佛時、將滅度時、佛欲大集眾生時皆地動**
>
> 復次，地動因緣有小有大，有動一閻浮提，有動四天下、一千[^63]、二千、三千大千世界。
>
> 小動以小因緣故：若福德人若生若死，一國地動，是為小動。
>
> 大動大因緣故：如佛初生（117b）時、初成佛時、將滅度時，三千大千世界皆為震動，是為大動。今佛欲大集眾生故，令此地六種震動。
>
> **\$4、菩薩得授記將來作佛，地神大喜故地動**
>
> 復次，《般若波羅蜜》中授諸菩薩記，當得作佛；佛為天地大主，是時**地神大喜：「**\^我今得主！\^\^」是故地動。譬如國主初立，臣民喜慶，皆稱萬歲，踊躍歌舞。
>
> **\$5、佛動世界令眾生知福德微薄，皆歸無常**
>
> 復次，三千大千世界眾生福德因緣故，有此大地山河樹木一切眾物，而眾生不知無常！是故佛以福德智慧大力，**動此世界眾生福德，令知微薄，一切磨滅，皆歸無常**。
>
> **\$三、釋「地皆柔軟，令眾生和悅」**
>
> \^【**經**】地皆柔軟，令眾生和悅。\^\^
>
> 【**論**】
>
> 問曰：地動，云何能令眾生心得和悅？
>
> 答曰：心隨身故，身得樂事，心則欣悅。悅者[^64]，共住之人及便[^65]身之具，能令心悅。今以是三千大千世界雜惡眾生其心麁獷，無有善事；是故**世尊動此大地，令皆柔軟，心得利益。**
>
> 譬如三十三天王歡樂園[^66]中，諸天入者，心皆柔軟，歡樂和悅，麁心不生；若阿修羅起兵來時，都無鬪心。
>
> 是時，釋提婆那民[^67]將[^68]諸天眾入麁澁園中，以此園中樹木華實氣不和悅，麁澁惡故，諸天人眾鬪心即生。
>
> **佛亦如是，以此大地麁澁弊惡故，變令柔軟，使一切眾生心得喜悅。**
>
> 又如呪術藥草熏人鼻時，恚心便生，即時鬪諍；復有呪術藥草能令人心和悅歡喜，敬心相向。呪術草藥尚能如此，何況三千大千世界地皆柔軟？
>
> **\$\`221\`四、令三惡八難即時解脫，得生欲界天**
>
> \^【**經**】是[^69]三千大千世界中地獄、餓鬼、畜生及八難處，即時解脫，得生天上，從四天王天處乃至他化自在天處。\^\^
>
> 【**論**】
>
> **\$（一）若佛能令三惡八難解脫生天，何用修福行善？**
>
> 問曰：若佛入師子（117c）遊戲三昧，能令地獄、餓鬼、畜生及餘八難皆得解脫，生四天處乃至他化自在天者，復何用修福行善乃得果報？
>
> 答曰：此如上說[^70]，福德多者，見光得度；罪垢深者，地動乃悟。
>
> 譬如日出照蓮華池，熟者先開，生者未敷。
>
> 佛亦如是，先放光明，福熟智利，先得解脫；其福未熟，智心不利，是故未得。佛大慈悲，等度一切，無憎愛也。
>
> 亦如樹果，人動其樹，熟者先墮；
>
> 佛亦如是，是三千大千世界如樹，動之者佛；先度者果熟，未度者果生。
>
> **\$（二）何故善心因緣生欲界天，不生色界及無色界**
>
> 問曰：何以故善心因緣生欲界天，不生色界及無色界？
>
> 答曰：
>
> **\$1、無色界無身故，不可為說法；色界中無厭心，難可得道**
>
> 佛欲度此眾生令得道證。**無色界中以無身故，不可為說法**；**色界中則無厭心，難可得道**，禪樂多故，慧心則鈍。
>
> **\$2、不行四禪及四空定故，不得生上二界**
>
> 復次，佛以神通感動，令此三千大千世界地皆柔軟，眾生心信得歡喜故，生欲界天；**不行四禪及四空定故，不得生色、無色界。**
>
> **\$（三）五蘊空、無我，誰生誰死？**
>
> 問曰：五眾[^71]無常、空、無我，云何生天人中？誰死誰生者？
>
> 答曰：
>
> **\$1、般若中無外道實我，但有假名因緣和合有**
>
> 是事，〈讚菩薩品〉[^72]中已廣說，今當略答：汝言「五眾無常、空、無我」者，是般若波羅蜜中，五眾無有常無常、有空無空、有我無我。[^73]若如外道求索實我，是不可得；但有假名，種種因緣和合而有，有[^74]此名字。[^75]
>
> **\$\`222\`2、明誰生誰死**
>
> **\$（1）世界法實有生死，實相法中無生死**
>
> 譬如幻人相殺，人見其死；幻術令起，人見其生；生死名字，有而無實。**世界法中實有生死，實相法中無有生死**。[^76]
>
> **\$（2）生死人有生死，不生死人無生死**
>
> 復次，生死人有生死，不生死人無生死。何以故？不生死人以大智慧能破生相。如說偈言：\^佛法相雖空，亦復不斷滅；（118a）雖生亦非常，諸行業不失。[^77]
>
> 諸法如芭蕉，一切從心生；若知法無實，是心亦復空。
>
> 若有人念空，是則非道行；諸法不生滅，念有故失相。
>
> 有念墮魔網，無念則得出；心動故非道，不動是法印。\^\^
>
> **\$五、天人自識宿命而至佛所**
>
> \^【**經**】是諸天人自識宿命，皆大歡喜，來詣佛所，頭面禮佛足，却住一面。\^\^
>
> 【**論**】
>
> **\$（一）人云何能識宿命**
>
> 問曰：諸天生時，有三事自知：知所從來處，知所修福田處，知本所作福德。[^78]
>
> 是人生時，無此三事，云何識宿命？
>
> 答曰：人道不定，**或有識者，有不識者**。[^79]
>
> 復次，**假**[^80]**佛神力，則識宿命**。
>
> **\$（二）佛住處遠，人云何能至**
>
> 問曰：諸天有報五神通，自識宿命能到佛所；人雖蒙佛神力得知宿命，所住處遠，云何能至佛所？
>
> 答曰：或有人**生報得神通**，如轉輪王、聖人等；或有人**假佛神力**。
>
> **\$（三）人初生時云何能即至佛所**
>
> 問曰：人生十月，三年乳餔[^81]，十歲後能自出。今蒙佛威神，三惡、八難皆得解脫，生天、人中，即至佛所。天則可爾，人法未成，云何得來？
>
> 答曰：
>
> **\$1、有化生人即時長大，能到佛所**
>
> 五道生法各各不同：
>
> **\`223\`諸天、地獄**皆化生。
>
> **餓鬼**二種生：若胎、若化生。
>
> **人道、畜生**四種生[^82]：卵生、濕生、化生、胎生。[^83]
>
> ^（1）^**卵生**者，如毘舍佉、彌伽羅母三十二子（毘舍佉母生三十二卵，卵剖生三十二男，皆為力士。彌伽羅，大兒字也，此母人得三道果）──如是等名卵生[^84]。
>
> ^（2）^**濕生**者，如揜[^85]羅婆利（揜[^86]烏甘反）婬女，頂生轉輪聖王[^87]──如是等名濕生。
>
> ^（3）^**化生**者，如佛與四眾遊行，比丘尼眾中，有比丘尼名阿羅婆，地中化生；及劫初生時，人皆化生──如是等名為化生。
>
> ^（4）^**胎生**者，如常人生。
>
> **化生**（118b）**人即時長大，能到佛所**。
>
> **\$2、有人報得神通故，能到佛所**
>
> 有人報得神通故，能到佛所。
>
> **\$3、借佛神通力故，能到佛所**
>
> 復次，佛借神通力故，能到佛所。
>
> **\$六、十方如恒河沙等世界地皆震動，三惡八難即時解脫**
>
> \^【**經**】如是十方如恒河沙等世界，地皆六種震動；一切地獄、餓鬼、畜生及餘八難處，即得解脫，得生天上，齊第六天[^88]。\^\^
>
> 【**論**】
>
> **\$（一）三千大千世界眾生甚多，何以復及十方如恒河沙等世界眾生**
>
> 問曰：三千大千世界無量無數，眾生甚多，何以復及十方如恒河沙等世界眾生？
>
> 答曰：**佛力無量**，雖度三千大千世界眾生，猶以為少，以是故復及十方。
>
> **\$（二）若釋迦佛以大神力廣度十方，何須餘佛度眾**
>
> 問曰：若釋迦文尼佛以大神力廣度十方，復何須餘佛？
>
> \`224\`答曰：
>
> **\$1、眾生無量，不一時熟，又因緣各各不同故**
>
> **眾生無量，不一時熟故。又眾生因緣各各不同**，如聲聞法中說：「\^舍利弗因緣弟子，除舍利弗，諸佛尚不能度，何況餘人？\^\^」[^89]
>
> **\$2、世界無邊無量故**
>
> 復次，今但說東方一恒河沙等，不說若二、三、四乃至千萬億恒河沙等諸世界。又以世界無邊無量，若有邊有量，眾生可盡。
>
> 以是故，十方無量世界，諸佛應度。
>
> **\$七、令一切眾生盲者得視，乃至形殘者得具足**
>
> \^【**經**】爾時，三千大千世界眾生，盲者得視[^90]，聾者得聽，啞者能言，狂者得正，亂者得定，裸者得衣，飢渴者得飽滿，病者得愈，形殘者得具足。\^\^
>
> 【**論**】
>
> **\$※ 眾苦皆救，經中但略舉麤者**
>
> 問曰：眾生苦患有百千種，若佛神力，何以不遍令得解脫？
>
> 答曰：一切皆救，今但略說麁者；如種種結使，略說為三毒。
>
> **\$（一）釋「盲者得視」**
>
> 問曰：但言「盲者得視」則足，何以故言「生盲」？
>
> 答曰：生盲者，先世重罪故。
>
> **\$1、佛能令重罪者得視，何況輕者**
>
> 重罪者，猶尚能令得視，何況輕者？
>
> **\$※ 失明因緣**
>
> 問曰：云何先世重罪而令[^91]生盲？
>
> 答曰：
>
> **\$（1）先世因緣**
>
> 若破眾生眼，若出眾生眼，若破正見眼，言無罪福，是人死墮地獄，罪畢為人，從生而盲。
>
> 若復盜佛塔中火珠及諸燈明，若阿（118c）羅漢、辟支佛塔珠及燈明，若餘福田中奪取光明。
>
> 如是等種種**先世業因緣**故失明。
>
> **\$（2）今世因緣**
>
> 今世若病、若打故失明，是**今世因緣**。
>
> **\$\`225\`2、九十六種眼病，唯佛世尊能令得視**
>
> 復次，九十六種眼病，闍那迦藥王[^92]所不能治者，**唯佛世尊能令得視**。
>
> **\$3、先令得視，後令得智慧眼**
>
> 復次，先令得視，後令得智慧眼。
>
> **\$※ 聾、啞等亦如是**
>
> 聾者得聽，亦如是。
>
> **\$（二）釋「聾者得聽」**
>
> **\$1、何故不說生聾**
>
> 問曰：若有生盲，何以不說生聾？
>
> 答曰：多有生盲，生聾者少，是故不說。
>
> **\$2、聾之因緣**
>
> 問曰：以何因緣故聾？
>
> 答曰：
>
> **\$（1）先世因緣**
>
> 聾者，是**先世因緣**：師父教訓，不受不行而反瞋恚，以是罪故聾。
>
> 復[^93]次，截眾生耳，若破眾生耳，若盜佛塔、僧塔、諸善人福田中揵稚[^94]、鈴、貝及鼓，故得此罪。
>
> 如是等種種**先世業因緣**。
>
> **\$（2）今世因緣**
>
> **今世因緣**，若病、若打，如是等是今世因緣得聾。
>
> **\$（三）釋「啞者能言」**
>
> **啞之因緣**
>
> 問曰：啞者不能言，作何等罪故啞？
>
> 答曰：**先世**截他舌，或塞其口，或與惡藥令不得語；或聞師教、父母教勅，斷其語，非其教；或作惡邪人，不信罪福破正語──地獄罪出，生世為人，啞不能言。如是種種因緣故啞。
>
> **\$（四）釋「狂者得正」**
>
> **\$1、狂之因緣**
>
> 問曰：「狂者得正」，云何為狂？
>
> 答曰：
>
> **\$（1）先世因緣**
>
> 先世作罪，破他坐禪，破坐禪舍，以諸呪術呪人令瞋鬪諍婬欲。
>
> **\$\`226\`（2）今世因緣**
>
> 今世諸結使厚重。如婆羅門失其福[^95]田，其婦復死，即時狂發[^96]，裸形而走。又如翅舍伽憍曇比丘尼，本白衣時，七子皆死，大憂愁故，失心發狂。[^97]
>
> 有人大瞋不能自制，成大癡狂。
>
> 有愚癡人惡邪故，以灰塗身，拔髮裸形，狂癡食糞。
>
> 有人若風病、若熱病，病重成狂。
>
> 有人惡鬼所著，或有人癡飲雨水而狂[^98]。
>
> 如是失心，如是種種名為狂。
>
> **\$2、見佛故狂即得正**
>
> 得見佛故，狂即得正。
>
> **\$（五）釋「亂者得定」**
>
> **\$1、何謂「亂」**
>
> 問曰：「亂者得定」，（119a）狂[^99]則是亂，以何事別？
>
> 答曰：有人不狂而心多散亂，志如獼猴，不能專住，是名亂心。[^100]
>
> 復有劇[^101]務[^102]怱怱[^103]，心著眾事，則失心力，不堪受道。
>
> **\$2、亂之因緣**
>
> 問曰：亂心有何因緣？
>
> 答曰：善心轉薄，隨逐不善，是名心亂。
>
> 復次，是人不觀無常，不觀死相，不觀世空；愛著壽命，計念事務，種種馳散，是故心亂。
>
> 復次，不得佛法中內樂，外求樂事，隨逐樂因，是故心亂。
>
> **\$3、見佛故亂心得定得正**
>
> 如是亂人得見佛故，其心得定。
>
> **\$\`227\`（六）釋「裸者得衣」**
>
> 問曰：先言「狂者得正」，今言「裸者得衣」，除狂云何更有裸？
>
> 答曰：狂有二種：一者、**人皆知狂**；二者、惡邪故自裸，**人不知狂**。
>
> 如說：南天竺國中有法師，高坐說五戒義，是眾中多有外道來聽。
>
> 是時國王難曰：「\^若如所說，有人施酒及自飲酒，得狂愚報，當今世人應狂者多，正者少；而今狂者更少，不狂者多，何以故爾？\^\^」
>
> 是時諸外道輩言：「\^善哉！斯難甚深！是禿高坐，必不能答，以王利智故。\^\^」
>
> 是時法師以指指諸外道，而更說餘事，王時即解。
>
> 諸外道語王言：「\^王難甚深，是不知答，恥所不知，而但舉指更說餘事。\^\^」
>
> 王語外道：「\^高坐法師指答已訖，將護[^104]汝故，不以言說；向[^105]者指汝，言汝等是狂，狂不少也。汝等以灰塗身，裸形無恥，以人髑髏盛糞而食；拔頭髮，臥刺上，倒懸熏鼻；冬則入水，夏則火炙。如是種種所行非道，皆是狂相。[^106]
>
> 復次，汝等法以賣肉賣鹽，即時失婆羅門法；於天祠[^107]中得牛布施，即時賣之，自言得法；牛則是肉，是誑惑人，豈非失耶！
>
> 又言『入吉河[^108]水中，罪垢皆除』，是為罪（119b）福無因無緣。賣肉、賣鹽，此有何罪？**入吉河水中言能除罪，若能除罪，亦能除福，誰有吉者**？
>
> 如[^109]此諸事，無因無緣，強為因緣，是則為狂。
>
> 如是種種狂相，皆是汝等；法師將護汝故，指而不說。是名為**裸形狂**。\^\^**」**
>
> 復次，有人貧窮無衣，或弊衣藍[^110]縷[^111]，以佛力故，令其得衣。
>
> **\$（七）釋「飢者得飽，渴者得飲」**
>
> **\$1、飢渴之因緣**
>
> 問曰：「飢者得飽，渴者得飲」，云何飢渴？
>
> 答曰：**福德薄故**，先世無因，今世無緣，是故飢渴。
>
> 復次，是人**先世奪佛、阿羅漢、辟支佛食，及父母所親食**；雖值佛世，猶故飢渴，以罪重故。
>
> **\$\`228\`2、為何有生惡世人得好飲食，值佛世生而飢渴**
>
> 問曰：今有惡世生人得好飲食，值佛世生而更飢渴；若罪人不應生值佛世，若福人不應生惡世，何以故爾？
>
> 答曰：**業報因緣，各各不同**。或有人有見佛因緣，無飲食因緣；或有飲食因緣，無見佛因緣。
>
> 譬如黑蛇而抱摩尼珠臥，有阿羅漢人乞食不得。
>
> \^又如迦葉佛時，有兄弟二人出家求道，一人持戒、誦經、坐禪；一人廣求檀越，修諸福業。至釋迦文佛出世，一人生長者家，一人作大白象，力能破賊。長者子出家學道，得六神通阿羅漢，而以薄福，乞食難得。他日持鉢入城乞食，遍不能得；到白象廐中，見王供象種種豐足。語此象言：「我之與汝，俱有罪過。」象即感結[^112]，三日不食。
>
> 守象人怖，求覓道人，見而問言：「汝作何呪，令王白象病不能食？」
>
> 答言：**「**此象是我先身時弟，共於迦葉佛時出家學道。我但持戒、誦經、坐禪，不行布施；弟但廣求檀越作諸布施，不持戒，不學問。以其不持戒、誦經、坐禪故，今作（119c）此象；大修布施故，飲食備具，種種豐足。我但行道，不修布施故，今雖得道，乞食不能得。」\^\^[^113]
>
> 以是事故，因緣不同，雖值佛世，猶故飢渴。
>
> **\$3、飢渴眾生云何而得飽滿**
>
> 問曰：此諸眾生，云何飽滿？
>
> 答曰：有人言：「\^佛以神力變作食，令得飽滿。\^\^」
>
> 復有人言：「\^佛光觸身，令不飢渴。譬如如意摩尼珠，有人心念，則不飢渴，何況值佛！\^\^」
>
> **\$（八）釋「病者得愈」**
>
> **\$1、病有二種**
>
> 「\^病者得愈\^\^」，病有二種：**先世行業報故**，得種種病。**今世冷熱風發故**，亦得種種病。
>
> **今世病**有二種：一者、**內病**，五藏[^114]不調，結堅宿疹[^115]。
>
> 二者、**外病**，奔車逸馬[^116]，塠壓墜落，兵刃刀杖，種種諸病。
>
> **\$2、病之因緣**
>
> 問曰：以何因緣得病？
>
> 答曰：**先世**好行鞭杖、拷掠、閉繫，種種惱故，今世得病。
>
> **現世病**，不知將身[^117]，飲食不節，臥起無常。以是事故，得種種諸病。
>
> **\$\`229\`3、以佛神力故，病者得愈**
>
> 如是有四百四病[^118]，以佛神力故，令病者得愈[^119]。
>
> 如說[^120]：\^佛在舍婆提[^121]國，有一居士請佛及僧於舍飯食，佛住精舍迎食有五因緣：一者、欲入定，二者、欲為諸天說法，三者、欲遊行觀諸比丘房，**四者、看諸病比丘**[^122]，五者、若未結戒欲為諸比丘結戒。
>
> 是時佛手持戶排[^123]，入諸比丘房，見一比丘病苦，無人瞻視，臥大小便，不能起居。
>
> 佛問比丘：「汝何所苦？獨無人看！」
>
> 比丘答言：「大德！我性嬾，他人有病，初不看視；是故我病，他亦不看！」
>
> 佛言：「善男子！我當看汝。」
>
> 時釋提婆那民盥[^124]水，佛以手摩其身。摩其身時，一切苦痛即皆除愈，身心安隱。是時，世尊安徐扶此病比丘起，將出房澡洗著衣，安徐[^125]將入，更與敷褥令坐。
>
> 佛語病比丘：「汝久（120a）來不勤求未得事令得、未到事[^126]令到、未識事令識，受諸苦患，如是方當[^127]更有大苦！」
>
> 比丘聞已，心自思念：「佛恩無量，神力無數，以手摩我苦痛即除，身心快樂！」\^\^
>
> 以是故，佛以神力令病者得愈。
>
> **\$\`230\`（九）釋「形殘者得具足」**
>
> **\$1、形殘之因緣**
>
> 「\^形殘者得具足\^\^」，云何名形殘者？
>
> **\$（1）先世因緣**
>
> 若有人**先世**破他身，截其頭，斬其手足，破種種身分；或破壞佛像，毀佛像鼻，及諸賢聖形像；或破父母形像。以是罪故，受形多不具足。
>
> 復次，不善法報，受身醜陋。
>
> **\$（2）今世因緣**
>
> 若**今世**被賊，或被刑戮，種種因緣以致殘毀；或風寒熱病，身生惡瘡，體分爛壞，是名形殘。
>
> **\$2、蒙佛大恩，形殘皆得具足**
>
> 蒙佛大恩，皆得具足。
>
> 譬如祇洹中奴，字犍抵（揵抵，秦[^128]言續也），是波斯匿王兄子；端正勇健，心性和善。王大夫人見之心著，即微呼之，欲令從己。
>
> 犍抵不從，夫人大怒，向王讒之，反被[^129]其罪。王聞，即節節解之，棄於塚間；命未絕頃，其夜虎、狼、羅剎來欲食之。
>
> 是時佛到其邊，光明照之，身即平復，其心大喜；佛為說法，即得三道[^130]；佛牽其手，將至祇洹[^131]。
>
> 是人言：「\^我身已破、已棄，佛續我身，今當盡此形壽，以身布施佛及比丘僧。\^\^」
>
> 明日波斯匿王聞如是事，來至祇洹，語犍抵言：「\^向汝悔過！汝實無罪，枉相刑害，今當與汝分國半治。\^\^」
>
> 犍抵言：「\^我已厭矣，王亦無罪。我宿世殃咎，罪報應爾！我今以身施佛及僧，不復還也。\^\^」[^132]
>
> 如是！若有眾生形殘不具足者，蒙佛光明，即時平復。是故言：乃至形殘皆得具足，蒙佛光明，即時平復。[^133]（120b）
>
> **\$八、一切眾生皆得等心相視，等行十善，惔然快樂，如入第三禪，皆得好慧，持戒自守，不嬈眾生**
>
> \^【**經**】一切眾生皆得等心相視：如父如母、如兄如弟、如姊如妹，亦如親親[^134]及善知\`231\`識。是時，眾生等行十善業道，淨修梵行，無諸瑕穢，惔[^135]然快樂，譬如比丘入第三禪；皆得好慧，持戒、自守，不嬈眾生。\^\^
>
> 【**論**】
>
> **\$（一）釋「一切眾生皆得等心相視」**
>
> **\$1、於一切眾生中無怨無恚，相視如父母，名為等心**
>
> 問曰：是諸眾生未離欲，無禪定，不得四無量心[^136]，云何得等心？
>
> 答曰：是**等**，非禪中等，是於一切眾生中無怨無恚──以此等故，善心相視。
>
> 復次，**等心**者，經中有言：「\^云何等心？相視如父母，是名等心。\^\^」
>
> **\$2、見老者如父母，長者如兄姊，少者如弟妹**
>
> 問曰：視一切眾生便是父母、兄弟、姊妹不？
>
> 答曰：不也！見老者如父母，長者如兄，少者如弟，姊妹亦爾。等心力故，皆如親親。
>
> **\$3、云何非父母、非親親而言如父母、如親親**
>
> 問曰：云何非父母言父母？乃至非親親言親親？不墮妄語耶！
>
> 答曰：一切眾生無量世中，無非父母、兄弟、姊妹、親親者。
>
> 復次，實法相[^137]中，無父母、兄弟；人著吾我，顛倒計故，名為父母、兄弟。**今以善心力故，相視如父如母，非妄語也**。
>
> 復次，如人**以義相親**，非父事之為父，非母事之為母，兄弟、兒子亦復如是。如人有子行惡，黜[^138]而棄之；他姓善行，養以為子。
>
> 如是相視，則為等心。如說偈：
>
> 「\^視他婦如母，見他財如火，一切如親親，如是名等見。\^\^」
>
> **\$（二）釋「眾生等行十善業道，淨修梵行，無諸瑕穢，惔然快樂，譬如比丘入第三禪」**
>
> **\$1、釋「眾生等行十善業道」**
>
> 「\^是時，眾生等行十善業道\^\^」[^139]者。
>
> **\$（1）十善道之內容（身三、口四、意三）**
>
> 身業道三種：不殺、不盜、不邪婬；
>
> 口業道四種：不妄語、不兩舌、不惡口、不綺語；
>
> 意業道三種：不貪、不惱害、不邪見。
>
> **\$（2）不自作、不教他作，稱讚、歡喜**
>
> 自不殺生，不教他殺，讚不殺者，見人不殺代其歡喜；乃至邪見亦有四種。[^140]（120c）
>
> **\$\`232\`（3）業與業道**
>
> 問曰：後三業道非業，前七業道亦業，云何言十善業道？
>
> 答曰：沒少從多故，通名業道。
>
> 後三雖非業，能起業；又復為業故生，是故總名業道。
>
> **\$2、釋「淨修梵行、無諸瑕穢」**
>
> 「\^淨修梵行，無諸瑕穢\^\^」者。
>
> **\$（1）釋「淨修梵行」**
>
> 問曰：上說行十善業道[^141]，此理已足，今何以復言淨修梵行？
>
> 答曰：有人行十善業道，不斷婬；今更讚此行梵天行，**斷除婬欲故**，言\^淨修梵行。\^\^
>
> **\$（2）釋「無諸瑕穢」**
>
> 「\^無諸瑕穢\^\^」者，行婬之人，身惡名臭，以是故**讚斷婬人**，言\^無諸瑕穢。\^\^
>
> **\$3、釋「惔然快樂，譬如比丘入第三禪」**
>
> **\$（1）釋「惔然快樂」**
>
> 「\^惔然快樂\^\^」者。
>
> **\$A、二種樂：內樂，涅槃樂**
>
> 問曰：此何等樂？
>
> 答曰：是樂二種：**內樂，涅槃樂**[^142]。
>
> 是樂不從五塵生，譬如石泉，水自中出，不從外來。心樂亦如是，行等心，修梵行，得十善業道，清淨無穢，是名**內樂**。
>
> **\$B、內樂欲界繫，涅槃樂不繫**
>
> 問曰：此樂何界繫？欲界繫、色界繫、無色界繫耶？
>
> 答曰：**是樂欲界繫，亦不繫**；非色、無色界繫。
>
> **\$（A）欲界繫**
>
> 今言「\^譬如比丘入第三禪\^\^」，若是**色界繫**，不應言「譬如」。以是事故知**非色界繫**。此**欲界心生喜樂**，一切滿身；譬如煖蘇[^143]漬[^144]身，柔軟和樂。
>
> **\$（B）不繫**
>
> **不繫**者，得般若波羅蜜相，觀諸法不生不滅，得實智慧，心無所著，無相之樂，是為**不繫**。[^145]
>
> **\$\`233\`（2）釋「譬如比丘入第三禪」**
>
> 問曰：佛言涅槃第一樂，何以言第三禪樂？
>
> 答曰：
>
> **\$A、心中歡喜，樂受滿足在第三禪中**
>
> 有二種樂：有受樂，有受盡樂。
>
> **受盡樂**，一切五眾盡更不生，**是無餘涅槃樂**。
>
> 能除憂愁煩惱，心中歡喜，是名樂**受**；如是**樂受滿足，在第三禪中**。以是故言「譬如第三禪樂」。
>
> **\$※ 初禪、二禪亦有樂受，何故但言第三禪樂受滿足**
>
> 問曰：初禪、二禪亦有樂受，何以故但言第三禪？
>
> 答曰：樂有上、中、下：下者初禪，中者二禪，上者三禪。
>
> 初禪有二種：樂根、喜根；五識相應樂根，意識相應喜根。
>
> 二禪中（121a）意識相應喜根。
>
> **三禪意識相應樂根**。[^146]
>
> 一切三界中，除三禪，更無意識相應樂根。
>
> 是五識不能分別，不知名字相，眼識生，如彈指頃，意識已生。[^147]以是故，五識相應樂根不能滿足樂，**意識相應樂根能滿足樂**。[^148]
>
> 以是故，**三禪中**諸功德少，**樂多故**，無背捨、勝處、一切入。[^149]
>
> **\$B、過三禪更無樂，故言如比丘入第三禪**
>
> **過是三禪更無樂**，以是故言\^譬如比丘入第三禪。\^\^
>
> **\$（三）釋「皆得好慧，持戒、自守，不嬈眾生」**
>
> 一切眾生「\^皆得好慧，持戒、自守，不嬈[^150]眾生\^\^」者。
>
> **\$1、釋「皆得好慧」**
>
> 問曰：何以故次樂後，言「皆得好慧」？
>
> 答曰：人未得樂，能作功德；既得樂已，心著樂多故，不作功德！是故樂後次第心得好慧。好慧者，持戒、自守，不嬈眾生。
>
> **\$\`234\`2、釋「持戒、自守，不嬈眾生」**
>
> **\$（1）持戒、自守、不嬈眾生**
>
> 問曰：持戒是名自守，亦名不嬈眾生，何以故復言自守、不嬈眾生耶？
>
> 答曰：身口善，是名**持戒**；撿[^151]心就[^152]善，是名**自守**，亦名**不嬈眾生**。
>
> 一切諸功德，皆戒身、定身、慧身所攝。
>
> 言**好持戒**，是**戒身攝**；
>
> **好自守**者，是**定身攝**；
>
> **不嬈眾生**，禪中慈等諸功德，是**慧身攝**。[^153]
>
> **\$（2）言好持戒、好自守、不嬈眾生之理由**
>
> 問曰：亦無有人言不好持戒者，今何以言好持戒？
>
> 答曰：有如婆羅門著世界法者言：「\^捨家好持戒，是為斷種人。\^\^」又以自力得財，廣作功德，如是有福。出家乞食，自身不給，何能作諸功德？如是為**呵好持戒**。
>
> 亦有著世界治法道人，呵好自守者言：「\^人當以法治世，賞善罰惡，法不可犯，不捨尊親，立法濟世，所益者大，何用獨善其身，自守無事？世亂而不理，人急而不救！\^\^」如是名為**呵好自守**。
>
> 亦有人呵好不嬈眾生者言：「\^有怨不能報，有賊不能繫[^154]，惡人不能治，（121b）有罪無以肅[^155]，不能却患救難，默然無益，何用此為！\^\^」如是為**呵好不嬈眾生**。如說[^156]：「\^人而無勇健，何用生世間，親難而不救，如木人在地！\^\^」如是等種種不善語，名為呵不嬈眾生。
>
> **\$3、總說「皆得好慧，持戒、自守，不嬈眾生」**
>
> 是諸天人皆得好慧，持戒、自守，不嬈眾生；行是善法，身心安隱，無所畏難，無熱無惱，有好名善譽，人所愛敬，是為向涅槃門。
>
> 命欲終時，見福德心喜，無憂無悔。
>
> 若未得涅槃，生諸佛世界，若生天上。
>
> 以是故言「\^得好慧，持戒、自守，不嬈眾生\^\^」。

[^1]: 《般若經》中八現神力：一、出身分光，《大智度論》卷7（大正25，113a9-114b19）。二、出毛孔光，《大智度論》卷7（大正25，114b20-c1）。三、示丈光相，《大智度論》卷8（大正25，114c11-115a3），四、現舌相光，《大智度論》卷8（大正25，115a4-116c6），五、地六震動，《大智度論》卷8（大正25，116c7-121b12），六、現尊特身，《大智度論》卷9（大正25，121b21-122b16），七、示現常身，《大智度論》卷9（大正25，122b17-123c10），八、放光令見，《大智度論》卷9（大正25，123c11-124a9）。（印順法師，《大智度論筆記》〔A003〕p.6）

[^2]: 二種光：神通光、常光。常光實無量。（印順法師，《大智度論筆記》〔C019〕p.218）

[^3]: 畢＝必【元】【明】【聖】【石】。（大正25，114d，n.18）

    > 畢：14.通"必"。一定。（《漢語大詞典》（七），p.1319）

[^4]: 《大智度論》卷4：「\^丈光相：四邊皆有一丈光，佛在是光中端嚴第一，如諸天諸王寶光明淨。\^\^」（大正25，90c8-10）

    > 參見Lamotte（1944, p.454,
    > n.1）：《過去現在因果經》卷1：「\^十五者，身光面一丈。\^\^」（大正3，627b6-7）。

[^5]: 千＋（丈）【宋】【元】【明】【宮】。（大正25，114dd，n.19）

[^6]: 熙怡：和樂，喜悅。（《漢語大詞典》（七），p.221）

[^7]: （1）輕：7.輕佻。（《漢語大詞典》（九），p.1257）

    > （2）輕佻（\^ㄊㄧㄠ\^\^）：亦作"輕窕"。1.謂行動不沉，不穩重。2.謂言語舉動不莊重，不嚴肅。（《漢語大詞典》（九），p.1263）

[^8]: 參見釋厚觀、郭忠生合編，〈《大智度論》之本文相互索引〉，《正觀》（6），p.27：三種放光：1、出身分光，2、出毛孔光，3、示丈光（常光）。參見《大智度論》卷7（大正25，114c）。

[^9]: 婆提＝衛【聖】【石】。（大正25，115dd，n.9）

[^10]: 輸：2.交出；獻納。9.罰役。（《漢語大詞典》（九），p.1301）

[^11]: 將：9.帶領。（《漢語大詞典》（七），p.805）

[^12]: 使人：傭人，奴僕。（《漢語大詞典》（一），p.1326）

[^13]: （1）𤄜淀＝潘澱【元】【明】，＝䊩淀【聖】。（大正25，114d，n.11）

    > （2）𤄜：同"潘"。淘米水。（《漢語大字典》（三），p.1793）
    >
    > （3）潘（\^ㄆㄢ\^\^）：1.淘米水。（《漢語大詞典》（六），p.142）
    >
    > （4）淀（\^ㄉㄧㄢˋ\^\^）：2.同"澱"。淤積，沉澱。（《漢語大詞典》（五），p.1418）

[^14]: 毛＝毫【元】【明】。（大正25，114d，n.12）

[^15]: 降身：降低身份。（《漢語大詞典》（十一），p.965）

[^16]: 無由：沒有門徑，沒有辦法。（《漢語大詞典》（七），p.105）

[^17]: 《釋氏要覽》卷上：「\^別姓有五。我佛釋迦於三阿僧祇劫修六度萬行因，或實報，或示化，各隨物類別名氏也。一、瞿曇氏......，二、甘蔗氏......，三、日種氏......，四、舍夷氏......，五、釋迦氏。\^\^」（大正54，258b2-c5）

[^18]: 據《釋迦譜》卷1記載，四王指淨飯王、白飯王、斛飯王、甘露飯王，同出於師子頰王。淨飯王生長子悉達多（即釋迦牟尼佛），次子難陀。（大正50，3a18-b12）

[^19]: 頗（ㄆㄛ）：13.與"不"、"無"、"否"等配合，表示疑問。三國魏曹丕《與吳質書》："頃何以自娛，頗復有所述造不？"（《漢語大詞典》（十二），p.286）

[^20]: 尼拘盧陀，又名尼拘律陀，尼拘律樹、尼拘盧樹、尼俱陀。

    > 梵語nyagrodha（nyag-rodha，√rudh = ruh), \"growing downwards\" the
    > Banyan or Indian fig-tree , Ficus
    > Indica，「向下生長」之意，即榕樹。

[^21]: 〔佛〕－【宋】【元】【明】【宮】。（大正25，115d，n.16）

[^22]: 狀＝伏【石】。（大正25，115d，n.17）

    > 無狀：3.謂行為失檢，沒有禮貌。（《漢語大詞典》（七），p.121）

[^23]: 城＋（中）【宋】【元】【明】【宮】【聖】【石】。（大正25，115d，n.18）

[^24]: 覩＝見【聖】【石】。（大正25，115d，n.19）

[^25]: 無乃：相當於「莫非」、「恐怕是」，表示委婉測度的語氣。（《漢語大詞典》（七），p.99）

[^26]: **佛意難知**。不加神力十住不知，加以神力畜生能了。（印順法師，《大智度論筆記》〔C019〕p.218）

[^27]: 參見釋厚觀、郭忠生合編，〈《大智度論》之本文相互索引〉，《正觀》（6），p.27：《摩訶般若波羅蜜經》卷20〈66
    累教品〉（大正8，363b-c）。

[^28]: 佛加阿難令見無量壽佛世界。（印順法師，《大智度論筆記》〔I027〕p.438）

    > 《佛說無量壽經》卷下（大正12，277c26-278a10）。

[^29]: 參見《大智度論》卷7（大正25，112c-113a）。

[^30]: 根＝相【宋】【宮】。（大正25，115d，n.20）

[^31]: 相＝根【石】。（大正25，115d，n.21）

[^32]: 床：2.供人睡臥的傢具。3.古代坐具。《禮記‧內則》："父母舅姑將坐，奉席請何鄉；將衽，長者奉席請何趾，少者執床與坐。"陳澔集說："床，《說文》云：'安身之几坐。'非今之臥床也。"（《漢語大詞典》（三），p.1208）

[^33]: 〔花〕－【宋】【元】【明】【宮】。（大正25，115d，n.23）

[^34]: 那＝婆【聖】。（大正25，116d，n.1）

[^35]: 華＝蓮【元】【明】。（大正25，116d，n.2）

[^36]: **世界初成**：韋紐生梵天，天生八子萬物。（印順法師，《大智度論筆記》〔A056〕p.93）

[^37]: 參見《雜譬喻經》（大正4，529b9-19）。

[^38]: 《阿毘達磨大毘婆沙論》卷149：「\^為遮彼執，顯無二心俱行。\^\^」（大正27，719c3-4）

[^39]: **二乘差別**。主化語默同不同，化能不能化，能不能留化。（印順法師，《大智度論筆記》〔C010〕p.200）

[^40]: 《中論》卷3〈15
    觀有無品〉：「\^如世尊神通，所作變化人，如是變化人，復變作化人。\^\^」（大正30，23b27-28）

    > 另參見《大毘婆沙論》卷135（大正27，699a），普光述，《俱舍論記》卷27（大正41，415a）。

[^41]: 《摩訶般若波羅蜜經》卷21：「\^譬如轉輪聖王，若無輪寶，不得名為轉輪聖王，輪寶成就故，得名轉輪聖王。五波羅蜜亦如是，若離般若波羅蜜，不得波羅蜜名字，不離般若波羅蜜故，得波羅蜜名字。\^\^」（大正8，368c25-369a1）

    > 另參見《大般若波羅蜜多經》卷460（大正7，322b29-c4）。

[^42]: 般若：莊未莊嚴二種般若。（印順法師，《大智度論筆記》〔C004〕p.187）

[^43]: 官＝營【元】【明】【聖】【石】。（大正25，116d，n.7）

[^44]: 殘：8.剩餘，殘存。（《漢語大詞典》（五），p.167）

[^45]: 大：太的古字。（《漢語大詞典》（二），p.1321）

[^46]: 令＝今【宋】【元】【明】【宮】【聖】【石】。（大正25，116d，n.10）

[^47]: 盲聾，眼瞎耳聾，亦喻愚昧無知。（《漢語大詞典》（七），p.1135）

[^48]: 師子遊戲三昧：能動大地，能安眾生。（印順法師，《大智度論筆記》〔A057〕p.97）

[^49]: 搏（\^ㄅㄛˊ\^\^）：1.捕捉。《詩‧小雅‧車攻》："建旐設旄，搏獸于敖。"《周禮‧地官‧司虣》："若不可禁，則搏而戮之。"孫詒讓正義："搏，猶今言捕也。"（《漢語大詞典》（六），p.795）

[^50]: 反＝種【石】。（大正25，116d，n.17）

[^51]: 著（\^ㄓㄨㄛˊ\^\^）：4.放置，安放，6.著落，歸屬。（《漢語大詞典》（九），p.430）

[^52]: 二道＝三道【宋】，＝二善道【元】【明】。（大正25，116d，n.20）

[^53]: 三種變化：1、舌根出無量千萬億光，2、一一光化成千葉金色寶華，3、諸華上皆有化佛結加趺坐，說六波羅蜜。參見《大智度論》卷8（大正25，115a4-9）

[^54]: 三乘聖果不同：動地具不具足。（印順法師，《大智度論筆記》〔C008〕p.196）

[^55]: 〔云何六種動〕－【石】。（大正25，117d，n.3）

[^56]: 涌＝踊【宋】【元】【石】下同。（大正25，117d，n.4）

    > 踊（\^ㄩㄥˇ\^\^）：5.引申為向上升起，冒出。（《漢語大詞典》（十），p.524）

[^57]: 地動：三品，四種，吉凶。

    > 增信心，知無常。（印順法師，《大智度論筆記》〔C019〕pp.218-219）

[^58]: 正：37.副詞。正好，恰好。39.副詞。僅，只。南朝宋劉義慶《世說新語‧自新》："乃自吳尋二陸，平原不在，正見清河。"《北齊書‧神武帝紀上》："此正可統三千騎以還，堪代我主眾者唯賀六渾耳。"（《漢語大詞典》（五），p.302）

[^59]: 佛告阿難地動八因八緣。（印順法師，《大智度論筆記》〔I027〕p.438）

    > 《長阿含經》卷2《遊行經》：「\^佛告阿難：凡世地動有八因緣。何等八？夫地在水上，水止於風，風止於空，空中大風有時自起，則大水擾，**大水擾則普地動**，是為一也。復次，阿難！有時得道比丘、比丘尼及大神尊天，觀水性多，觀地性少，**欲知試力**，則普地動，是為二也。復次，阿難！若始菩薩**從兜率天降神母胎**，專念不亂，地為大動，是為三也。復次，阿難！菩薩**始出母胎，從右脇生**，專念不亂，則普地動，是為四也。復次，阿難！菩薩**初成無上正覺**，當於此時地大震動，是為五也。復次，阿難！佛初成道**轉無上法輪**，魔、若魔、天、沙門、婆羅門、諸天、世人所不能轉，則普地動，是為六也。復次，阿難！佛教將畢，專念不亂，**欲捨性命，**則普地動，是為七也。復次，阿難！**如來於無餘涅槃界般涅槃時**，地大振動，是為八也。\^\^」（大正1，15c28-16a15）

[^60]: 印順法師，《大智度論》（標點本），p.297：「\^四種地動中二十八宿僅有二十七，少一牛宿。\^\^」

    > 關於「二十八宿」，參見《大方等大集經》卷20（大正13，138c18-140a2）。

[^61]: 月＝日【宋】【元】【明】【宮】。（大正25，117d，n.7）

[^62]: 豐＝風【元】【明】。（大正25，117d，n.9）

[^63]: （一千......界）十字＝（有動小千國土有動二千國土有動三千大千國土）二十字【石】。（大正25，117d，n.10）

[^64]: 悅者＝如【宮】。（大正25，117d，n.12）

[^65]: 便（\^ㄆㄧㄢˊ\^\^）：1.安適，安寧。《楚辭‧大招》："魂乎歸徠，恣所便只。"王逸注："便，猶安也。"（《漢語大詞典》（一），p.1360）

    > 便身之具：即安身之具。

[^66]: 三十三天：歡樂園，粗惡園。（印順法師，《大智度論筆記》〔A056〕p.93）

    > 參見《起世經》卷7（大正1，342b18-22）。

[^67]: 釋提婆那民：即釋提桓因，參見《大智度論》卷54：「\^釋提桓因：釋迦，秦言能；提婆，秦言天；因提，秦言主。合而言之，釋提婆那民。\^\^」（大正25，443b14-16）

[^68]: 將：9.帶領，攜帶。（《漢語大詞典》（七），p.805）

[^69]: 是＋（時）【石】。（大正25，117d，n.15）

[^70]: 參見釋厚觀、郭忠生合編，〈《大智度論》之本文相互索引〉，《正觀》（6），p.28：《大智度論》卷7（大正25，114b）。

[^71]: 眾＝陰【宋】【元】【明】【宮】【石】。（大正25，117d，n.19）

[^72]: 參見《大智度論》卷1（大正25，60b-c，64a-b）。

[^73]: ┌ 無外道實我──非　我 ┐

    > 有我無我 ┤ ├般若

    └ 有假名我───非無我 ┘ （印順法師，《大智度論筆記》〔A023〕p.44）

[^74]: 〔有〕－【石】。（大正25，117d，n.21）

[^75]: 我：無外道實我，但有假名因緣和合有。（印順法師，《大智度論筆記》〔C007〕p.194）

[^76]: ┌ 一、世界法實有，實相法中無

    > 有無生死 ┴ 二、生死人有，不生死人無
    >
    > （印順法師，《大智度論筆記》〔A023〕p.44，〔C019〕p.219）

[^77]: 實相：（法相）空不斷，生非常，行業不失。（印順法師，《大智度論筆記》〔C003〕p.184）

    > 《中論》卷3〈15
    > 觀有無品〉：「\^雖空亦不斷，雖有亦不常，業果報不失，是名佛所說。\^\^」（大正30，22c21-22）

[^78]: **諸天生時三事自知**：知來處，所修福田處，本作功德。（印順法師，《大智度論筆記》〔A056〕p.93）

[^79]: 天人報神通：諸天有，人或有。（印順法師，《大智度論筆記》〔A056〕p.93）

[^80]: 假：2.憑藉，依靠。（《漢語大詞典》（一），p.1572）

[^81]: 餔＝哺【宋】【元】【明】【宮】。（大正25，118d，n.18）

[^82]: 人道有四種生，參見《大般涅槃經》卷32：「\^一切眾生有四種生：卵生、胎生、濕生、化生。是四種生，人中具有。如施婆羅比丘、優婆施婆羅比丘、彌迦羅長者母、尼拘陀長者母、半闍羅長者母，各五百子同於卵生，當知**人中則有卵生**。濕生者，如佛所說：我於往昔作菩薩時、作頂生王及手生王，如今所說菴羅樹女、迦不多樹女，當知**人中則有濕生**。**劫初之時，一切眾生皆悉化生。**\^\^」（大正12，559b19-26）

[^83]: **五道與四生相攝**：天、獄化；鬼二；人、畜四。（印順法師，《大智度論筆記》〔A056〕p.93）

    > 關於四生，參見《長阿含經》卷8《眾集經》（大正1，50c8），《阿毘達磨大毘婆沙論》卷120（大正27，626c17-628a4），《瑜伽師地論》卷2（大正30，288b12-19），《阿毘達磨俱舍論》卷8（大正29，43c18-44a13）。

[^84]: 生＋（人）【宋】【元】【明】【宮】【石】。（大正25，118d，n.8）

[^85]: 揜＝掩【宮】。（大正25，118d，n.9）

[^86]: 〔揜烏甘反〕－【明】，揜＋（音）【宋】【元】【宮】。（大正25，118d，n.10）

[^87]: 《翻譯名義集》卷6：「\^濕生者，如揜（音菴）羅婆利婬女，頂生轉輪聖王。又《涅槃》云，頂生王從頂皰生。\^\^」（大正54，1165b20-22）

[^88]: 第六天即六欲天中之他化自在天。《大智度論》卷9：「\^問曰：何以名他化自在。答曰：此天奪他所化而自娛樂，故言他化自在。\^\^」（大正25，123a7-10）

[^89]: 佛不能度舍利弗弟子。（印順法師，《大智度論筆記》〔I027〕p.438）

    > 出處待考。

[^90]: 《光讚經》卷1：「\^爾時此三千世界眾生之類，盲者得目而覩色像。\^\^」（大正8，147c22-23）

    > 《放光般若經》卷1：「\^爾時三千大千國土，諸盲者得視。\^\^」（大正8，1c8-9）
    >
    > 《大般若波羅蜜多經》卷401（第二分）：「\^時此三千大千世界及餘十方殑伽沙等世界有情，盲者能視。\^\^」（大正7，2b2-3）

[^91]: 令＝今【石】。（大正25，118d，n.19）

[^92]: 《翻梵語》卷4：「\^闍那迦藥王（譯曰成事）。\^\^」（大正54，1008c14）

[^93]: 《大正藏》原作「從」，今依《高麗藏》作「復」（第14冊，153c5）。

[^94]: 稚＝椎【明】。（大正25，118d，n.23）

[^95]: 福＝稻【宋】【元】【明】【宮】。（大正25，118d，n.27）

[^96]: 婆羅門失田死婦而狂。（印順法師，《大智度論筆記》〔I027〕p.438）

    > 出處待考。

[^97]: 翅舍伽憍曇尼七子皆死而狂。（印順法師，《大智度論筆記》〔I027〕p.438）

    > 出處待考。

[^98]: 參見Lamotte（1944, p.488,
    n.3）：比丘道略集《雜譬喻經》（17）（大正4，526b20-c10）。

[^99]: 狂：2.瘋癲，精神失常。3.失卻常態，狂亂。7.愚頑。《書‧多方》："惟聖罔念作狂，惟狂克念作聖。"孔穎達疏："**狂者，下愚之稱**。"8.迷惑。《詩‧小雅‧桑柔》："自有肺腸，俾民卒狂。"鄭玄箋："自有肺腸行其心中之所欲，乃使民盡迷惑也。"9.紛亂，胡亂。《荀子‧王霸》："愚者之知，固以少矣，有以守多，能無狂乎！"（《漢語大詞典》（五），p.13）

[^100]: 參見Lamotte（1944, p.489,
    n.1）：《雜阿含經》卷12（289經）：「\^如獼猴遊林樹間，須臾，處處攀捉枝條，放一取一。彼心、意、識亦復如是，異生異滅。\^\^」（大正2，81c15-17）

[^101]: 劇＝遽【宋】【元】【明】【宮】。（大正25，119d，n.3）

[^102]: 劇務：1.繁劇的事務。（《漢語大詞典》（二），p.748）

[^103]: （1）怱：匆忙。（《漢語大字典》（四），p.2281）

    > （2）匆匆：1.急急忙忙的樣子。2.心不定貌，恍忽貌。（《漢語大詞典》（二），p.180）

[^104]: 將護：2.衛護。（《漢語大詞典》（七），p.812）

[^105]: 向：12.剛才。《莊子‧庚桑楚》："向吾見若眉睫之間，吾因以得汝矣，今汝又言而信之。"（《漢語大詞典》（三），p.136）

[^106]: 參見《中阿含經》卷4（18經）《師子經》（大正1，441c14-442a13）。

[^107]: 祠（\^ㄘˊ\^\^）：2.祭祀。4.祠堂，廟。（《漢語大詞典》（七），p.904）

    > 天祠：祭祀天神之所。

[^108]: 吉河：即恆河。吉藏撰，《百論疏》卷上：「\^外道謂恒河是吉河，入中洗者便得罪滅，彼見上古聖人入中洗浴便成聖道故，就朝瞑及日中三時洗也。《智度論》破云：河水既洗罪，亦應洗福也。\^\^」（大正42，247b3-6）

[^109]: 如＋（是）【宋】【元】【明】【宮】。（大正25，119d，n.6）

[^110]: 藍＝繿【宋】【元】【明】【宮】。（大正25，119d，n.7）

[^111]: 藍縷：1.破舊的衣服，亦形容衣服破舊。藍，通"襤"。《左傳‧宣公十二年》："篳路藍縷，以啟山林。"杜預注："篳路，柴車。藍縷，敝衣。"（《漢語大詞典》（九），p.590）

[^112]: 感結：謂心情鬱結。（《漢語大詞典》（七），p.614）

[^113]: 參見Lamotte（1944, p.493,
    n.1）：比丘道略集《雜譬喻經》（3）（大正4，523a7-27）。

[^114]: 藏＝臟【明】。（大正25，119d，n.11）

[^115]: 疹＝疾【宋】【元】【明】【宮】。（大正25，119d，n.12）

    > 宿疹：舊病。疹，通"疢"。（《漢語大詞典》（三），p.1524）

[^116]: 逸馬：奔逃的馬。（《漢語大詞典》（十），p.1006）

[^117]: 將：1.扶助，扶持。（《漢語大詞典》（七），p.805）

    > 持：5.扶持，護持。（《漢語大詞典》（六），p.547）
    >
    > 將身：護持身體，調理保養身體，即調身。

[^118]: 《修行本起經》卷下：「\^人有四大：地水火風。大有百一病，展轉相鑽，四百四病。\^\^」（大正3，466c20-21）

[^119]: 愈（\^ㄩˋ\^\^）：2.病情痊愈。3.指治好病。（《漢語大詞典》（七），p.630）

[^120]: 參見《十誦律》卷28〈七法中衣法第7之下〉（大正23，205a18-b25）。

[^121]: 婆提＝衛【石】。（大正25，119d，n.15）

[^122]: 參見Lamotte（1944, p.495,
    n.1）：有關佛「看諸病比丘」事緣。另參見：

    > 1、《增壹阿含經》卷40（3經）〈44
    > 九眾生居品〉（大正2，766b21-767b5）。
    >
    > 2、《生經》卷3〈26 佛說比丘疾病經〉（大正3，89b14-90a13）。
    >
    > 3、《菩薩本生鬘論》卷4〈11
    > 佛為病比丘灌頂獲安緣起〉（大正3，342b10-c19）。
    >
    > 4、《法句譬喻經》卷2〈18 刀仗品〉（大正4，591b8-c16）。
    >
    > 5、《彌沙塞部和醯五分律》卷20〈第三分之五衣法上〉（大正22，139c8-25）。
    >
    > 6、《摩訶僧祇律》卷28〈明雜誦跋渠法之六〉（大正22，455a25-460a28）。
    >
    > 7、《四分律》卷41〈衣揵度之三〉（大正22，861b3-862b1）。
    >
    > 8、《十誦律》卷28〈七法中衣法第七之下〉（大正23，205a18-206a3）。
    >
    > 9、《大唐西域記》卷6（大正51，899b23-c1）。

[^123]: 《一切經音義》卷58：「\^戶排（蒲皆反，謂木鑰開戶者也，如戶鈎等）。\^\^」（大正54，695b7）

[^124]: 盥＝與【石】。（大正25，119d，n.19）

    > 盥（\^ㄍㄨㄢˋ\^\^）：6.泛指澆灌。（《漢語大詞典》（七），p.1472）

[^125]: 安徐：安詳從容。（《漢語大詞典》（三），p.1322）

[^126]: 《大正藏》原作「時」，今依《高麗藏》作「事」（第14冊，455b12）。

[^127]: 方當：猶將要，會當。（《漢語大詞典》（六），p.1568）

[^128]: 秦＝此【明】。（大正25，120d，n.10）

[^129]: 被：後作"披"。（《漢語大詞典》（九），p.55）

    > 披：10.披露，陳述。（《漢語大詞典》（六），p.521）
    >
    > 「反被其罪」：猶言反譖其罪。譖（\^ㄗㄣˋ\^\^）：讒毀，誣陷。（《漢語大詞典》（十一），p.419）

[^130]: 三道：三果。

[^131]: 洹＝桓【石】。（大正25，120d，n.15）

[^132]: 類似內容參見《根本說一切有部毘奈耶雜事》卷26（大正24，330b-c）。

[^133]: 參見Lamotte（1944, p.497,
    n.1）：形殘不具足者，蒙佛即時平復。參見《根本說一切有部毘奈耶雜事》卷26（大正24，330b14-c12）。

[^134]: 親親：2.親屬，親戚。（《漢語大詞典》（十），p.350）

[^135]: 惔（\^ㄉㄢˋ\^\^）：通"憺"。恬靜，淡泊。（《漢語大詞典》（七），p.604）

[^136]: 無量心＝等【石】。（大正25，120d，n.18）

    > 《大智度論》卷20：「\^四無量心：慈觀眾生皆樂，悲觀眾生皆苦，喜觀眾生皆喜，捨是三心但觀眾生無有憎愛。\^\^」（大正25，206a22-24）

[^137]: 法相＝相法【宋】【元】【明】【宮】。（大正25，120d，n.21）

[^138]: 黜（\^ㄔㄨˋ\^\^）：3.擯棄。（《漢語大詞典》（十二），p.1359）

[^139]: **十善業道**：身三、口四、意三，不自、不他、稱讚、歡喜。

    > **業道分別**：後三少從多，能起業，為業生。（印順法師，《大智度論筆記》〔A052〕p.89）

[^140]: 參見《雜阿含經》卷37（1059經）（大正2，275c）。

[^141]: 參見釋厚觀、郭忠生合編，〈《大智度論》之本文相互索引〉，《正觀》（6），p.28：《大智度論》卷8（大正25，120b25-c4）。

[^142]: **受**：內樂（欲界繫），涅槃樂（不繫）。

    > 受樂（心中歡喜），受盡樂（涅槃樂五陰盡不生）。
    >
    > 約三禪六識分別喜樂。
    >
    > 五識相應樂不滿足。（印順法師，《大智度論筆記》〔A059〕p.99）

[^143]: 蘇：15.同" 酥 "。酥油。（《漢語大詞典》（九），p.618）

[^144]: 漬（\^ㄗˋ\^\^）：1.腌漬，浸泡。（《漢語大詞典》（六），p.46）

[^145]: 不繫樂：觀法不生不滅，得實智慧，心無所著，無相之樂。（印順法師，《大智度論筆記》〔C019〕p.219）

[^146]: ┌── 喜根：意識相應。

    ┌ 下：初禪 ┴── 樂根：五識相應 ── 不能分別，意識即生，不能滿足。

    > 樂受 ┤ 中：二禪 ─── 喜根：意識相應。

    └ 上：三禪 ─── 樂根：意識相應。
    （印順法師，《大智度論筆記》〔A025〕p.47）

    > 《大毘婆沙論》卷189：「\^當言**樂根相應，謂依第三靜慮**；當言喜根相應，謂依初及第二靜慮；當言捨根相應，謂依未至、靜慮中間、第四靜慮及四無色。\^\^」（大正27，948a5-8）

[^147]: **識**：五識不能分別，不知名字，生如彈指頃，意識已生。（印順法師，《大智度論筆記》〔A059〕p.99）

[^148]: 參見智者大師，《釋禪波羅蜜次第法門》卷5（大正46，514b28-c17）。

[^149]: **第三禪**：功德少，樂多，無背捨勝處一切入。（印順法師，《大智度論筆記》〔A057〕p.97）

    > 參見《大毘婆沙論》卷85（大正27，441b18-c10），《阿毘曇毘婆沙論》卷45（大正28，342a8-23）。

[^150]: 嬈（\^ㄖㄠˇ\^\^）：煩擾，擾亂。（《漢語大詞典》（四），p.407）

[^151]: 撿（\^ㄐㄧㄢˇ\^\^）：1.約束。（《漢語大詞典》（六），p.920）

[^152]: 就：1.趨，趨向。（《漢語大詞典》（二），p.1575）

[^153]: 禪中慈等功德，是慧攝。（印順法師，《大智度論筆記》〔A057〕p.97）

[^154]: 繫＝擊【元】【明】。（大正25，121d，n.6）

[^155]: 肅：12.清除，平靖。（《漢語大詞典》（九），p.252）

[^156]: 說＋（偈）【元】【明】。（大正25，121d，n.7）
