\`1354\`慧日佛學班第07期

**《大智度論》卷48**

**〈釋四念處品第十九〉**[^1]

**（大正25，402c14-409c16）**

釋厚觀（2009.12.19）

【**經**】

\^**\$\$（一）六度是摩訶衍**\^\^（承上卷46〈18 釋摩訶衍品〉）

\^**\$\$（二）十八空、四空是摩訶衍**\^\^（承上卷46〈18 釋摩訶衍品〉）

\^**\$\$（三）百八三昧是摩訶衍**\^\^（承上卷47）

\^\$**（四）三十七道品是摩訶衍**\^\^

> \^\$**1、四念處**\^\^[^2]（印順法師，《大智度論筆記》［E006］p.296）
>
> \$**（1）總標**
>
> 佛告須菩提：「菩薩摩訶薩摩訶衍，所謂四念處。何等四？
>
> **\$A、明循身觀不可得**
>
> 須菩提！菩薩摩訶薩，內身中循[^3]身觀，亦無身覺，以不可得故；外身中、內外身中循身觀，亦無身覺，以不可得故。勤精進一心，除世間貪憂。
>
> **\$B、循受、心、法觀不可得**
>
> 內受、內心、內法，外受、外心、外法，內外受、內外心、內外法，循法觀，亦無法覺，以不可得故。勤精進一心，除世間貪憂。
>
> **\$（2）別釋**
>
> **\$A、明身念處**
>
> **\$（A）依內身說**
>
> 須菩提！菩薩摩訶薩，云何內身中循身觀？
>
> **\$a、行住坐臥正知而住**
>
> 須菩提！若菩薩摩訶薩行時知行、住時知住、坐時知坐、臥時知臥──如身所行如是知。
>
> 須菩提！菩薩摩訶薩如是內身中循身觀，勤精進一心，除世間貪憂，以不可得故。[^4]
>
> **\$\`1355\`b、來去、衣食、臥覺、語默、坐禪，常一心**
>
> 復次，須菩提！（403a）菩薩摩訶薩若來若去，視瞻[^5]一心，屈申[^6]俯仰[^7]、服僧伽梨[^8]、執持衣鉢、飲食、臥息、坐立、睡覺、語默，入禪、出禪，亦常一心。
>
> 如是，須菩提！菩薩摩訶薩行般若波羅蜜，內身中循身觀，以不可得故。
>
> **\$c、繫心觀息**
>
> 復次，須菩提！菩薩摩訶薩內身中循身觀時，一心念：『入息時知入息，出息時知出息；入息長時知入息長，出息長時知出息長；入息短時知入息短，出息短時知出息短。譬如旋[^9]師、若旋師弟子，繩長知長，繩短知短。』[^10]
>
> 菩薩摩訶薩，亦如是一心念：『入息時知入息，出息時知出息；入息長時知入息長，出息長時知出息長；入息短時知入息短，出息短時知出息短。』
>
> 如是，須菩提！菩薩摩訶薩內身中循身觀，勤精進一心，除世間貪憂，以不可得故。
>
> **\$d、觀身四大**
>
> 復次，須菩提！菩薩摩訶薩觀身四大，作是念：『身中有地大、水大、火大、風大。』譬如屠牛師、若屠牛弟子，以刀殺牛，分作四分，作四分已，若立若坐，觀此四分。[^11]
>
> 菩薩摩訶薩亦如是，行般若波羅蜜時，種種觀身四大──地大、水大、火大、風大。
>
> 如是，須菩提！菩薩摩訶薩內身中循身觀，以不可得故。
>
> **\$e、觀內身不淨：身三十六種不淨**[^12]
>
> 復次，須菩提！菩薩摩訶薩觀內身，從足至頂，周匝[^13]薄皮[^14]，種種不淨充滿身中；作是念：『身中有髮、毛、爪、齒、薄皮、厚皮、筋、肉、骨、髓、脾、腎、心、肝、肺、小腸、大腸、胃、**胞**、𡱁、尿[^15]、垢、汗、目、淚、涕、[^16]唾、\`1356\`膿、血、黃、白痰、陰、肪、𦙽[^17]、腦、膜[^18]。』
>
> 譬如田夫[^19]倉[^20]中，隔盛雜穀，種種充滿，稻、麻、黍、粟、豆、麥；明眼之人，開倉即知是麻、是黍、是稻、是粟、是麥、是豆，分別悉知。
>
> 菩薩摩訶薩亦如是觀是身，從足至頂，周匝薄皮，種種不（403b）淨充滿身中──髮毛、爪齒，乃至腦膜。
>
> 如是，須菩提！菩薩摩訶薩觀內身，勤精進一心，除世間貪憂，以不可得故。
>
> **\$f、觀外身敗壞：九相觀**[^21]
>
> **\$（a）青瘀膨脹壞相**
>
> 復次，須菩提！菩薩摩訶薩若見棄死人身，一日、二日，至于五日，膖脹、青瘀，膿汁流出；自念：『我身亦如是相、如是法，未脫此法。』
>
> 如是，須菩提！菩薩摩訶薩內身中循身觀，勤精進一心，除世間貪憂，以不可得故。
>
> **\$（b）噉相**
>
> 復次，須菩提！菩薩摩訶薩若見棄死人身，若六日、若七日，烏、鵄[^22]、雕[^23]、鷲[^24]、犲豺狼、狐、狗如是等種種禽獸爴[^25]裂食之；自念：『我身[^26]如是相、如是法，未脫此法。』
>
> 如是，須菩提！菩薩摩訶薩內身中循身觀，勤精進一心，除世間貪憂，以不可得故。
>
> **\$\`1357\`（c）膿爛相**
>
> 復次，須菩提！菩薩摩訶薩若見棄死人身，禽獸食已，不淨爛臭；自念：『我身如是相、如是法，未脫此法。』乃至除世間貪憂。
>
> **\$（d）血塗相**
>
> 復次，須菩提！菩薩摩訶薩若見棄死人身，骨鎖[^27]血肉塗染，筋骨相連；自念：『我身如是相、如是法，未脫此法。』乃至除世間貪憂。
>
> **\$（e）異赤相**
>
> 復次，須菩提！菩薩摩訶薩若見棄死人身，骨瑣[^28]血肉已離，筋骨相連；自念：『我身如是相、如是法，未脫此法。』乃至除世間貪憂。
>
> **\$（f）分散相**
>
> 復次，須菩提！菩薩摩訶薩若見棄死人身，骨瑣已散在地；自念：『我身如是相、如是法，未脫此法。』如是，須菩提！菩薩摩訶薩觀內身，乃至除世間貪憂。
>
> **\$（g）骨相**
>
> 復次，須菩提！菩薩摩訶薩若見棄死人身，骨散在地，腳骨異處，膞[^29]骨、髀[^30]骨，腰骨、肋[^31]骨，脊骨、手骨，項骨、髑髏，各各異處；自念：『我身如是相、如是法，未脫此法。』如是，須菩提！菩薩摩訶薩觀內身，乃至除世間貪憂。
>
> **\$（h）白骨相**
>
> 復次，須菩提！菩薩摩訶薩見是棄（403c）死人骨在地，歲久風吹日曝，色白如貝；自念：『我身如是相、如是法，未脫此法。』如是，須菩提！菩薩摩訶薩觀內身，乃至除世間貪憂，以不可得故。[^32]▼
>
> **\$（i）散壞相**[^33]
>
> \`1358\`復次，須菩提！菩薩摩訶薩見是棄死人骨在地，歲久[^34]，其色如鴿，腐朽爛壞，與土共合，自念：『我身如是法、如是相，未脫此法。』
>
> **\$g、結［於內身中循身觀］**
>
> 如是，須菩提！菩薩摩訶薩內身中循身觀，勤精進一心，除世間貪憂，以不可得故。
>
> **\$（B）例同外身、內外身**
>
> 外身、內外身亦如是。
>
> **\$B、例同受、心、法念處**
>
> 受念處、心念處、法念處亦應如是廣說。
>
> 須菩提！是名菩薩摩訶薩摩訶衍。
>
> **\$2、四正勤**（印順法師，《大智度論筆記》［E006］p.296）
>
> 復次，須菩提！菩薩摩訶薩摩訶衍，所謂四正勤。
>
> 何等四？須菩提！菩薩摩訶薩未生諸惡不善法為不生故，欲生勤精進攝心行道；已生諸惡不善法為斷故，欲生勤精進攝心行道；未生諸善法為生故，欲生勤精進攝心行道；已生諸善法為住不失修滿增廣故，欲生勤精進攝心行道。
>
> 以不可得故。須菩提！是名菩薩摩訶薩摩訶衍。
>
> **\$3、四如意分**（印順法師，《大智度論筆記》［E006］p.296）
>
> 復次，須菩提！菩薩摩訶薩摩訶（406b）衍，所謂四如意分。
>
> 何等四？欲定斷行成就修如意分，心定斷行成就修如意分，精進定斷行成就修如意分，思惟定斷行成就修如意分。
>
> 以不可得故。須菩提！是名菩薩摩訶薩摩訶衍。
>
> **\$4、五根**
>
> 復次，須菩提！菩薩摩訶薩摩訶衍，所謂五根。
>
> 何等五？信根、精進根、念根、定根、慧根。
>
> 是名菩薩摩訶薩摩訶衍，以不可得故。
>
> **\$5、五力**
>
> 復次，須菩提！菩薩摩訶薩摩訶衍，所謂五力。
>
> 何等五？信力、精進力、念力、定力、慧力。
>
> 是名菩薩摩訶薩摩訶衍，以不可得故。
>
> **\$6、七覺分**
>
> 復次，須菩提！菩薩摩訶薩摩訶衍，所謂七覺分。
>
> 何等七？菩薩摩訶薩修念覺分，依離、依無染、向涅槃；擇法覺分、精進覺分、喜\`1359\`覺分、除覺分、定覺分、捨覺分，依離、依無染、向涅槃。以不可得故，是名菩薩摩訶薩摩訶衍。
>
> **\$7、八聖道分**
>
> 復次，須菩提！菩薩摩訶薩摩訶衍，所謂八聖道分。
>
> 何等八？正見、正思惟、正語、正業、正命、正精進、正念、正定。
>
> 是名菩薩摩訶薩摩訶衍，以不可得故。
>
> **\$（五）三三昧是摩訶衍**
>
> 復次，須菩提！菩薩摩訶薩摩訶衍，所謂三三昧。
>
> 何等三？空、無相、無作三昧。
>
> **\$1、空三昧**
>
> 「空三昧」名諸法自相空，是為空解脫門。
>
> **\$2、無相三昧**
>
> 「無相」名壞諸法相，不憶不念，是為無相解脫門。
>
> **\$3、無作三昧**
>
> 「無作」名諸法中不作願，是為無作解脫門。[^35]
>
> 是名菩薩摩訶薩摩訶衍，以不可得故。
>
> **\$（六）十一智是摩訶衍**
>
> 復次，須菩提！菩薩摩訶薩摩訶衍，所謂苦智、集智、滅智、道智、盡智、無生智、法智、比智、世智、他心智、如實智。
>
> **\$1、苦智**
>
> 云何名苦智？知苦不生，是名苦智。
>
> **\$2、集智**
>
> 云何名集智？知集應斷，是名集智。
>
> **\$3、滅智**
>
> 云何名滅智？知苦滅，是名滅智。
>
> **\$4、道智**
>
> 云何名道智？知八聖道分，是名道智。
>
> **\$5、盡智**
>
> 云何名盡智？知諸（406c）婬怒癡盡，是名盡智。
>
> **\$6、無生智**
>
> 云何名無生智？知諸有中無生，是名無生智。[^36]
>
> **\$7、法智**
>
> 云何名法智？知五眾本事分別知無，是名法智。[^37]
>
> **\$\`1360\`8、比智**
>
> 云何名比智？知眼無常乃至意觸因緣生受無常，是名比智。
>
> **\$9、世智**
>
> 云何名世智？知因緣、名字，是名世智。
>
> **\$10、他心智**
>
> 云何名他心智？知他眾生心，是名他心智。
>
> **\$11、如實智**
>
> 云何名如實智？知諸佛一切種智，是名如實智。
>
> 須菩提！是名菩薩摩訶薩摩訶衍，以不可得故。
>
> **\$（七）三根是摩訶衍**
>
> 復次，須菩提！菩薩摩訶薩摩訶衍，所謂三根：未知欲知根、知根、知者根。
>
> **\$1、未知欲知根**
>
> 云何名未知欲知根？諸學人未得果信根、精進根、念根、定根、慧根，是名未知欲知根。[^38]
>
> **\$2、知根**
>
> 云何名知根？諸學人得果信根乃至慧根，是名知根。[^39]
>
> **\$3、知者根**
>
> 云何名知者根？諸無學人──若阿羅漢、若辟支佛、諸佛信根乃至慧根，是名知者根。
>
> 須菩提！是名菩薩摩訶薩摩訶衍，以不可得故。
>
> **\$（八）覺觀等三三昧是摩訶衍**
>
> 復次，須菩提！菩薩摩訶薩摩訶衍，所謂三三昧。
>
> 何等三？有覺有觀三昧，無覺有觀三昧，無覺無觀三昧。
>
> **\$1、有覺有觀三昧**
>
> 云何名有覺有觀三昧？離諸欲、離惡不善法，有覺有觀，離生喜樂入初禪，是名有覺有觀三昧。
>
> **\$2、無覺有觀三昧**
>
> 云何名無覺有觀三昧？初禪二禪中間，是名無覺有觀三昧。
>
> **\$3、無覺無觀三昧**
>
> 云何名無覺無觀三昧？從二禪乃至非有想非無想定，是名無覺無觀三昧。
>
> 是名菩薩摩訶薩摩訶衍，以不可得故。
>
> **\$\`1361\`（九）十念是摩訶衍**
>
> 復次，須菩提！菩薩摩訶薩摩訶衍，所謂十念。
>
> 何等十？^（1）^念佛、^（2）^念法、^（3）^念僧、^（4）^念戒、^（5）^念捨、^（6）^念天、^（7）^念滅[^40]、^（8）^念出入息、^（9）^念身、^（10）^念死。
>
> 須菩提！是名菩薩摩訶薩摩訶衍，以不可得故。
>
> **\$（十）四禪、四無量心、四無色定、八背捨、九次第定等諸禪定是摩訶衍**
>
> 復次，須菩提！菩薩摩訶薩摩訶衍，所謂四禪、四無量心、（407a）四無色定、八背捨、九次第定。須菩提！是名菩薩摩訶薩摩訶衍，以不可得故。
>
> **\$（十一）佛十力是摩訶衍**
>
> 復次，須菩提！菩薩摩訶薩摩訶衍，所謂佛十力。
>
> 何等十？^（1）^佛如實知一切法是處不是處相，一力也；^（2）^如實知他眾生過去、未來、現在諸業諸受法，知造業處、知因緣、知報，二力也；^（3）^如實知諸禪、解脫、三昧、定垢淨分別相，三力也；^（4）^如實知他眾生諸根上下相，四力也；^（5）^如實知他眾生種種欲解，五力也；^（6）^如實知世間種種無數性，六力也；^（7）^如實知一切至處道，七力也；^（8）^知種種宿命，有相、有因緣，一世、二世乃至百千世，劫初劫盡，我在彼眾生中生──如是姓，如是名，如是飲食、苦樂、壽命長短；彼中死、是間生，是間死、還生是間，此間生姓名、飲食、苦樂、壽命長短亦如是，八力也；^（9）^佛天眼淨，過諸天眼[^41]，見眾生死時生時、端正醜陋、若大若小、若墮惡道若墮善道；如是業因緣受報──是諸眾生惡身業成就、惡口業成就、惡意業成就，謗毀聖人，受邪見業因緣故，身壞死時入惡道，生地獄中；是諸眾生善身業成就，善口業成就，善意業成就，不謗毀聖人，受正見業因緣故，身就壞[^42]時入善道，生天上，九力也；^（10）^佛如實知諸漏盡故，無漏心解脫，無漏慧解脫；現在法中自證知入是法，所謂我生已盡，梵行已作，從今世不復見後世，十力也。
>
> 須菩提！是名菩薩摩訶薩摩訶衍，以不可得故。
>
> **\$（十二）四無所畏是摩訶衍**
>
> 復次，須菩提！菩薩摩訶薩摩訶衍，所謂四無所畏。
>
> 何等四？
>
> **\$1、正知一切法無所畏**
>
> 佛作誠言：『我是一切正智人。』若有沙門、婆羅門，若天、若魔、若梵、若復餘眾，如實難言：『是法（407b）不知。』乃至不見是微畏相[^43]。以是故，我得安隱，得無所畏，安住聖主處，在大眾中師子吼，能轉梵輪；諸沙門、婆羅門，若天、若魔、若梵、若復餘眾，實不能轉。一無畏也。
>
> **\$2、盡一切漏習無所畏**
>
> 佛作誠言：『我一切漏盡。』若有沙門、婆羅門，若天、若魔、若梵、若復餘眾，\`1362\`如實難言：『是漏不盡。』乃至不見是微畏相。以是故，我得安隱，得無所畏，安住聖主處，在大眾中師子吼，能轉梵輪；諸沙門、婆羅門，若天、若魔、若梵、若復餘眾，實不能轉。二無畏也。
>
> **\$3、說一切障道法無所畏**
>
> 佛作誠言：『我說障法。』若有沙門、婆羅門，若天、若魔、若梵、若復餘眾，如實難言：『受是法不障道。』乃至不見是微畏相。以是故，我得安隱，得無所畏，安住聖主處，在大眾中師子吼，能轉梵輪；諸沙門、婆羅門，若天、若魔、若梵、若復餘眾，實不能轉。三無畏也。
>
> **\$4、說盡苦聖道無所畏**
>
> 佛作誠言：『我所說聖道，能出世間，隨是行能盡苦。』若有沙門、婆羅門，若天、若魔、若梵、若復餘眾，如實難言：『行是道不能出世間，不能盡苦。』乃至不見是微畏相。以是故，我得安隱，得無所畏，安住聖主處，在大眾中師子吼，能轉梵輪；諸沙門、婆羅門，若天、若魔、若梵、若復餘眾，實不能轉。四無畏也。
>
> 須菩提！是名菩薩摩訶薩摩訶衍，以不可得故。
>
> **\$（十三）四無礙智是摩訶衍**
>
> 復次，須菩提！菩薩摩訶薩摩訶衍，所謂四無礙智。
>
> 何等四？義無礙、法無礙、辭無礙、樂說無礙。
>
> **\$1、義無礙智**
>
> 義無礙者，知諸法實相義。
>
> **\$2、法無礙智**
>
> 法無礙者，知諸法名。
>
> **\$3、辭無礙智**
>
> 辭無礙者，言辭中無礙。
>
> **\$4、樂說無礙智**
>
> 樂說無礙者，審諦[^44]言無盡。[^45]
>
> 須菩提！是名菩薩摩訶薩摩訶衍，以不可得故。
>
> **\$（十四）十八不共法是摩訶衍**
>
> 復次，須菩提！菩薩摩訶薩摩訶衍，所謂十八不共法。
>
> 何等十八？（407c）一、諸佛身無失，二、口無失，三、念無失；四、無異想；五、無不定心；六、無不知已捨心；七、欲無減，八、精進無減，九、念無減，十、慧無減，十一、解脫無減，十二、解脫知見無減；十三、一切身業隨智慧行，十四、一切口業隨智慧行，十五、一切意業隨智慧行；十六、智慧知見過去世無礙無障，十七、智慧知見未來世無礙無障，十八、智慧知見現在世無礙無障。
>
> 須菩提！是名菩薩摩訶薩摩訶衍，以不可得故。[^46]

\`1363\`【**論**】

> **\$（四）三十七道品是摩訶衍**
>
> **\$1、別釋四念處**
>
> **\$（1）設九問並答**
>
> **\$A、設九問**
>
> 問曰：
>
> ^（1）^四念處中有種種觀，何以但說十二種觀──所謂若內，若外，若內外？[^47]
>
> ^（2）^復次，何等是內？何等是外？內外觀已，何以復別說「內外」？
>
> ^（3）^復次，四念處中，一念處是內，內法中攝，所謂「心」；二念處是外，外法中攝，所謂「受」與「法」；一念處是內外，內外法中攝，所謂「身」。何以說四法都是內、都是外、都是內外？
>
> ^（4）^何以不但言「觀身」，而言「循身觀」？
>
> ^（5）^云何觀身而不生身覺？
>
> ^（6）^何以言「勤精進一心」？三十七品皆應言「一心」，何以但此中言「一心」？
>
> ^（7）^此中若修行四念處時，一切五蓋應除，何以獨言「除貪」？世間喜亦能妨道，何以但言「除憂」？
>
> ^（8）^觀身法種種門──無常、苦、空、無我等，今何以但言「不淨」？
>
> ^（9）^若但觀不淨，何以復念身四威儀等？此[^48]事易知，何足問！
>
> **\$B、答九問**
>
> 答曰：
>
> **\$※ 舉身念處說**
>
> **\$（A）答第1問：但說十二種觀之理由**
>
> 是十二種觀，行者從此得定心。先來三種邪行，若內、若外、若內外；破三種邪行，是故有三種正行。
>
> 有人著內情多，著外情少；如人為身故，能捨妻子、親屬、寶物。
>
> 有人著外情多，著內情少；如人貪財喪身，為欲沒命。
>
> \`1364\`有人著內外情多。
>
> 是故說三種正行。
>
> **\$（B）答第2問：明內觀、外觀已，復別說內外觀之理由**
>
> **\$a、明內身、外身**
>
> 復次，^（1）^自身名內身，他身名外身；^（2）^九受入[^49]名為內身，九不受入名為外身；^（3）^眼等五情名為內身，色等五塵名為外身──如是等，分別內、外。[^50]
>
> **\$b、觀法次第：內觀、外觀、內外觀**
>
> **\$（a）內觀**
>
> 行者先以不淨、無常、苦、空、無我等智慧**觀內身**，不得是身好相──若淨相，若常相，若樂，若我，若實。
>
> **\$（b）外觀**
>
> 內既不得，復（404a）**觀外身**，求淨、常、我、樂、實亦不可得。
>
> **\$（c）內外觀**
>
> 若不得，便生疑：「我觀內時，於外或錯；觀外時，於內或錯。」
>
> 今內外一時俱觀，亦不可得。是時心得正定，知是身不淨、無常、苦、空、無我，如病、如癰、如瘡，九孔流穢，是為行廁；不久破壞、離散、盡滅、死相；常有飢渴、寒熱、鞭杖、繫[^51]閉，罵詈、毀呰[^52]、老病等諸苦常圍遶，不得自在。內空無主[^53]，亦無知者、見者，作者、受者，但空諸法因緣和合而有，自生自滅，無所繫屬，猶如草木，是故**內外俱觀**。
>
> **\$（C）答第3問：身、受、心、法皆有內、外、內外**
>
> 餘內、外義，如十八空中說。[^54]
>
> **\$\`1365\`（D）答第4問：「循身觀」**
>
> 「循身觀」者，尋隨觀察，知其不淨，衰老病死，爛壞臭處，骨節腐敗，摩滅歸土。「如我此身，覆以薄皮，令人狂惑，憂畏萬端。」以是故，如身相內外隨逐，本末觀察。
>
> 又如佛說循身觀法。
>
> **\$（E）答第5問：「觀身而不生身覺」**
>
> **\$a、不取身一異相而生戲論**
>
> 「不生身覺」者，不取身一異相而生戲論。眾生於是身中起種種覺──有生淨覺，有生不淨覺；有生瞋覺，念他過罪；有人觀此身：「身為何法？諸身分邊為一？為異？」不生如是種種覺。所以者何？無所利益，妨涅槃道故。
>
> **\$b、菩薩不取身相而能觀身**
>
> 復次，餘凡夫、聲聞人取身相能觀身，菩薩不取身相而能觀身。
>
> **\$（F）答第6問：「勤精進一心」**
>
> 「\^勤精進一心\^\^」者，餘世事巧便，從無始世界來，常習常作，如離別常人易，離別知識難；離別知識易，離別父子難；離別父子易，自離其身難；自離其身易，離其心者難。
>
> 自不一心勤精進，此不可得！譬如攢[^55]燧[^56]求火，一心勤著，不休不息，乃可得火，是故說「一心勤精進」。
>
> **\$（G）答第7問：但言「除貪憂」之理由**
>
> **\$a、貪除則五蓋盡去故**
>
> 「\^除世間貪、憂\^\^」者，貪除則五蓋盡去；猶如破竹，初節既破，餘節皆去。
>
> **\$b、行者多生貪憂二心故**
>
> 復次，行者遠（404b）離五欲，出家學道，既捨世樂，未得定樂，或時心生憂念，如魚樂水[^57]。心相如是，常求樂事，還念本所欲。行者多生是二心，是故佛說「當除貪、憂」。
>
> 說「貪」，即是[^58]說世間喜，以相應故。
>
> **\$（H）答第8問：但言「觀身不淨」之理由**
>
> **\$a、先生淨倒後生餘倒，故初說不淨觀**
>
> 初觀不淨者，人身不淨，薄皮覆故，先生淨相，後生餘倒。以是故，初說不淨觀。
>
> **\$b、眾生多著貪欲取淨相故先說觀身不淨**
>
> 復次，眾生多著貪欲，取淨相；瞋恚、邪見不爾故。是以先治貪欲，觀不淨。
>
> **\$\`1366\`（I）答第9問：但應觀身不淨，何以復念身四威儀**
>
> **\$a、行住坐臥正知而住，b、來去、衣食、臥覺、語默、坐禪，常一心**
>
> 念身四威儀等者，先欲破身賊；得一心人，所為之事皆能成辦，以是故先尋繹[^59]其身所為、所行、來去、臥覺、坐禪[^60]──觀身所作，常一心安詳，不錯不亂。作如是觀察，以不淨，三昧易得。
>
> **\$c、繫心觀息［十六勝行］**
>
> 身雖安詳，內有種種惡覺觀，破亂其心；以是故，說安那波那十六分以防覺觀。
>
> 安那般那義，如先說[^61]。
>
> 身既安詳，心無錯亂，然後行不淨觀，安隱牢固。若先行不淨觀，狂心錯亂故，不淨反作淨相。
>
> 佛法中，此二法名甘露初門。[^62]
>
> 不淨觀者，所謂菩薩摩訶薩觀身如草木瓦石無異。
>
> **\$d、觀身為四大假合**
>
> 是身外四大變為飲食，充實內身──堅者是地，濕者是水，熱者是火，動者是風；是四事入內即是身。是四分中，各各**無我、無我所**，隨逐自相，不隨人意。
>
> **苦、空等**亦如是說。
>
> 「\^若坐、若立\^\^」者，臥則懈怠──身不動故，心亦不動；行則心亂──身不靜故，心亦不靜。
>
> 欲以眼見事況所不見，故說譬喻：「牛」即是行者身，「屠兒」即是行者，「刀」是利智慧，「奪牛命」即是破身一相，「四分」即是四大。屠者觀牛四分，更無別牛，亦非是牛；行者觀身四大亦如是。
>
> 是四大不名為身。所以者何？此（404c）四，身一故；又四大是總相，身是別相；若外四大不名為身，入身中假名為身。我不在四大中，四大不在我中；我去[^63]四大遠，但以顛倒妄計為身。
>
> 用是散空智慧分別四大及造色，然後入**三念處**，得入道。
>
> **\$\`1367\`e、觀內身不淨：身三十六種不淨**
>
> 又此身從足至髮、從髮至足，周匝薄皮；反覆思惟，無一淨處。髮毛等乃至腦膜，略說則三十六，廣說則眾多。
>
> 「\^穀倉\^\^」是身，「\^農夫\^\^」是行者，「\^田種穀\^\^」是行者身業因緣。
>
> 「\^結實入倉\^\^」是行者因緣熟得身。「\^稻、麻、黍、粟等\^\^」是身中種種不淨。
>
> 「\^農夫開倉，即知麻、黍、麥、豆種種別異\^\^」是行者不淨觀，以慧眼開見是身倉，知此身中不淨充滿，必當敗壞──若他來害，若當自死。此身中但有屎尿不淨、種種惡露等。
>
> **\$f、觀外身敗壞**
>
> **\$（a）先觀己未壞身，利根人即生患厭，鈍根人觀死人已壞身乃生患厭**
>
> 已觀內身不淨，今觀外身敗壞；是故說二種不淨：一者、已壞，二者、未壞。先觀己身未壞有識，若結使薄、利根人即生患厭；鈍根結厚者，觀死人已壞，可畏可惡。
>
> **\$（b）觀死屍［九相觀］**
>
> **\$Ⅰ、觀死屍一至五日：青瘀膨脹，膿血流出，腹脹破裂，五臟爛壞**
>
> 若死一日至五日，親里猶尚守護；是時禽獸未食，青瘀、膖脹、膿血流出、腹脹破裂、五藏爛壞，屎尿臭處，甚可惡厭。行者心念：「此色先好，行來、言語，妖蠱[^64]姿[^65]則[^66]，惑亂人情，淫者愛著；今者觀之，好色安在？如佛所說，真是幻法，但誑無智之眼！」今此實事露現，行者即念：「我身與彼，等無有異；未脫此法，云何自著、著彼？又亦何為自重輕他？」如是觀已，心則調伏，可以求道，能除世間貪憂。
>
> **\$Ⅱ、觀死屍過六、七日：鳥獸競食，皮肉皆盡，但有白骨，分散異處**
>
> 又復思惟：此屍初死之時，鳥獸見之，謂非死人，不敢來近；以是故說「過六七日，親戚既去，烏[^67]鷲、野干[^68]之（405a）屬競來食之。」皮肉既盡，日日變異，以是故說「但有骨人」。見其如此，更生厭心，念言：「是心肝皮肉，實無有我，但因是身合集罪福因緣，受苦無量！」即復自念：「我身不久，會當如是，未離此法。」
>
> 或時行者見骨人在地，雨水澆浸，日曝風吹，但有白骨；或見久骨筋斷節解，分散異處，其色如鴿；或腐朽爛壞，與土同色。
>
> **\$\`1368\`（2）依四念處修四聖行、破四顛倒、觀四諦**
>
> **\$A、修四聖行**
>
> **\$（A）身念處**
>
> 初觀三十六物，死屍膖脹，一日至五日，是**不淨觀**。
>
> 鳥獸來食，乃至與土同色，是**無常觀**。
>
> 是中求我、我所不可得，如先說「因緣生，不自在故」，[^69]是**非我觀**。
>
> 觀身相如此，無一可樂；若有著者，則生憂苦，是名**苦觀**。
>
> 以四聖行觀**外身**，自知**己身**亦復如是，然後**內外俱觀**。
>
> 若心散亂，當念老病死、三惡道苦，身命無常，佛法欲滅──如是等，鞭心令伏，還繫**不淨觀**中，是名「勤精進」。一心勤精進故，能除貪、憂。
>
> **\$（B）受念處**
>
> 貪、憂二賊，劫我法寶；行者作是念：「是身無常，不淨可惡；如此眾生，何故貪著此身，起種種罪因緣？」如是思惟已，知是身中有五情、外有五欲，和合故生世間顛倒樂！人心求樂，初無住時。當觀此樂為實為虛？身為堅固，猶尚散滅，何況此樂！此樂亦無住處──未來未有，過去已滅，現在不住，念念皆滅；以遮[^70]苦故名樂，無有實樂！譬如飲食，除飢渴苦故，暫以為樂，過度則復生苦，如先破樂中說。[^71]則**知世間樂皆從苦因緣生，亦能生苦果**；誑人須臾，後苦無量。譬如美食[^72]雜毒，食雖香美，毒則害人；世間樂亦如是。
>
> **\$（C）心念處**
>
> 婬欲煩惱等毒故奪[^73]智（405b）慧命，心則狂惑，捨利取衰。
>
> 誰受此樂？唯有心識。諦觀此心念念生滅，相續有故，可得取相；譬如水波、燈焰。[^74]受苦心非樂心，受樂心非苦心，受不苦不樂心非苦樂心──時相各異，以是故**心無常**。
>
> **\$（D）法念處**
>
> 無常故不自在，不自在故**無我**。[^75]想、思、憶念等亦如是。
>
> 餘三念處內外相如先說。[^76]
>
> **\$\`1369\`B、破四顛倒**
>
> 行是四聖行，**破四顛倒**；破四顛倒故，開實相門；開實相門已，愧本所習──譬人夜食不淨，他[^77]了知非，羞愧其事。
>
> **\$C、觀四諦**
>
> 觀是四法不淨、無常等，是名**苦諦**；是苦因愛等諸煩惱，是**集諦**；愛等諸煩惱斷，是**滅諦**；斷愛等諸煩惱方便，是**道諦**。

**\$（3）觀四念處所得果報**

> **\$A、約聲聞法說**
>
> **\$（A）煖法**
>
> 如是觀四諦，信涅槃道，心住快樂，似如無漏，是名「煖法」；如人攢火，並有煖氣，必望得火。
>
> **\$（B）頂法**
>
> 信[^78]此法已，心愛樂佛，是法如佛所說，如服好藥差[^79]病，知師為妙；諸服藥病差者，人中第一，是則信僧──如是信三寶。煖法增進，罪福停等故，名為「頂法」。
>
> 如人上山至頂，兩邊道里俱等。從頂至忍，乃至阿羅漢，是一邊道；從煖至[^80]頂是一邊道。
>
> **\$（C）結**
>
> 聲聞法中觀四念處，所得果報如是。
>
> **\$B、約菩薩法說**
>
> 菩薩法者，於是觀中不忘本願、不捨大悲，先用不可得空調伏心地，住是地中，雖有煩惱，心常不墮[^81]；如人雖未殺賊，繫閉一處。
>
> 菩薩頂法，如先法位中說。[^82]
>
> 忍法、世間第一法，則是菩薩柔順法忍。[^83]
>
> 須陀洹道，乃至阿羅漢、辟支佛道，即[^84]是菩薩無生法忍。[^85]如佛後品自說：「須陀洹若智、若果，皆是菩薩無生法忍。」[^86]
>
> **\$\`1370\`（4）因論生論：四念處與四正勤、四如意足之關係**
>
> 四正勤、四如意足，雖各各別位，皆在四念處中。
>
> **慧多故**，名「四（405c）念處」；**精進多故**，名「四正勤」；**定多故**，名「四如意足」。
>
> **\$※ 因論生論：何以不說「智處」而說「念處」**
>
> 問曰：若爾者，何以不說「智處」而說「念處」？
>
> 答曰：初習行時，未及有智；念為初門，常念其事，是智慧隨念故，以「念」為名。四念處實體是智慧。所以者何？觀內外身，即是智慧；念持智慧在緣中，不令散亂，故名「念處」。
>
> **\$2、釋四正勤**
>
> 與九十六種邪行求道相違，故名「正勤」。
>
> 諸外道等捨五欲自苦身，不能捨惡不善，不能集諸善法。
>
> 佛有兩種斷惡不善法：已來者除却，未來者防使不生；善法亦有二種：未生善法令生，已生善法令增長，是名「正勤」。
>
> **\$3、釋四如意足**
>
> 智慧火得正勤風，無所不燒。正勤若過，心則散亂，智火微弱；如火得風，過者或滅、或微，不能燒照。是故須定以制過精進風，則可得定。
>
> 定有四種：欲定、精進定、心定、思惟定。
>
> 制四念處中過智慧，是時定慧道得精進故，所欲如意；後得如意事辦故名「如意足」。
>
> 「\^足\^\^」者，名如意因緣，亦名分。
>
> **\$4、釋五根、五力、七覺支、八正道**
>
> 是十二法[^87]，鈍根人中名為「根」，如樹有根未有力；若利根人中名為「力」，是事了了，能疾有所辦，如利刀截物故名有力。事未辦故名為「道」；事辦，思惟修行故名為「覺」。
>
> 三十七品論議，如先說。[^88]
>
> **\$※ 因論生論：修三十七道品，云何不取涅槃**
>
> 問曰：若菩薩修此[^89]三十七品，云何不取涅槃？
>
> 答曰：本願牢故，大悲心深入故，了了知諸法實相故，十方諸佛護念故。[^90]如《經》[^91]說：「\^菩薩到七住地，外觀諸法空，內觀無我；如人夢中縛栰渡河，中流而覺。作是念：『我空自疲苦！無河無栰，我何所渡？』菩薩爾時亦如是，心\`1371\`則悔厭：『我何所度？何所（406a）滅？』且欲自滅倒心。是時，十方佛伸手摩頭：『善哉！佛子！莫生悔心！念汝本願！汝雖知此，眾生未悟，汝當以此空法教化眾生。汝所得者，始是一門；諸佛無量身、無量音聲、無量法門、一切智慧等，汝皆未得。汝觀諸法空故，著是涅槃；諸法空中無有滅處，無有著處；若實有滅，汝先來已滅。汝未具足六波羅蜜乃至十八不共[^92]法；汝當具足此法，坐於道場，如諸佛法。』\^\^」[^93]
>
> **\$（五）～（十）明三三昧乃至九次第定**
>
> 復次，三三昧，十一智，三無漏根，覺觀三昧，十念，四禪、四無量心、四無色定、八背捨、九次第定，如先說。[^94]
>
> **\$（十一）～（十四）明佛十力乃至十八不共法**
>
> 復次，佛十力、四無所畏、四無礙智、十八不共法，如初品中說。[^95]
>
> 是諸法後皆**用無所得故**。
>
> 以般若波羅蜜畢竟空和合故名「除世間貪憂，以不可得故」。
>
> \^【**經**】▲
>
> **\$（十五）四十二字門是摩訶衍**
>
> **\$1、字等、語等諸字入門是摩訶衍**
>
> 復次，須菩提！菩薩摩訶薩摩訶衍，所謂字等、語等諸字入門。[^96]
>
> **\$2、別釋四十二字門**
>
> 何等為字等、語等諸字入門？
>
> ^\`1372\`（1）^阿（a）[^97]字門，一切法初（ādi）不生故。[^98]
>
> ^（2）^羅（ra）字門，一切法離垢（rajas）故。[^99]
>
> ^（3）^波（pa）字門，一切法第一義（paramārtha）故。[^100]
>
> ^（4）^遮（ca）字門，一切法終不可得故，諸法不終（cyavana）不生故。[^101]
>
> ^（5）^那（na）字門，諸法離名（nāma），性相不得不失故。[^102]
>
> ^（6）^邏（la）字門，諸法度世間（loka）故，亦愛枝（latā）因緣[^103]滅故。[^104]
>
> ^（7）^陀（da）字門，諸法善心生故，亦施相故。[^105]
>
> ^（8）^婆（ba）字門，諸法婆字離故。[^106]
>
> ^（9）^荼（ḍa）字門，諸法荼字淨故。[^107]
>
> ^（10）^沙（ṣa）字門，諸法六自在王性清淨故。[^108]
>
> ^\`1373\`（11）^和（va）字門，入諸法語言道（vāk-patha）斷故。[^109]
>
> ^（12）^多（ta）字門，入諸法如相（tathātā）不動故。[^110]
>
> ^（13）^夜（ya）字門，入諸法如實（yathāvat）不生故。[^111]
>
> ^（14）^吒（ṣṭa或sta？）字門，入諸法制伏（stambha）不可得故。[^112]
>
> ^（15）^迦（ka）字門，入諸法作者（kāraka）不可得故。[^113]
>
> ^（16）^娑[^114]（sa）字門，入諸法時不可得故，諸法時來[^115]轉故。[^116]
>
> ^（17）^磨（ma）字門，入諸法我所（mama-kāra）不可得故。[^117]
>
> ^（18）^伽（ga）字門，入諸法去者不可得故。[^118]
>
> ^\`1374\`（19）^他（tha或stha？）字門，入諸法處不可得故。[^119]
>
> ^（20）^闍（ja）字門，入諸法生（jāti）不可得故。[^120]
>
> ^（21）^簸[^121]（śva）字門，入諸法簸字（śvāsa）不可得故。[^122]
>
> ^（22）^䭾（dha）字門，入諸法性（dharmadhātu）不可得故。[^123]
>
> ^（23）^賒[^124]（śa）字門，入諸法定（śamatha）不可得故。[^125]
>
> ^（24）^呿[^126]（kha）字門，入諸法虛空（kha）不可得故。[^127]
>
> ^（25）^叉（kṣa）字門，入諸法盡（kṣaya）不可得故。[^128]
>
> ^（26）^哆（sta）字門，入諸法有不可得故。[^129]（408a）
>
> ^\`1375\`（27）^若（jña）字門，入諸法智（jñāna）不可得故。[^130]
>
> ^（28）^拖[^131]（rta或tha？）字門，入諸法拖字不可得故。[^132]
>
> ^（29）^婆（bha）字門，入諸法破壞（bhaṅga）不可得故。[^133]
>
> ^（30）^車（cha）字門，入諸法欲（chanda）不可得故，如影（chāyā）五眾亦不可得故。[^134]
>
> ^\`1376\`（31）^魔（sma或śma？）字門，入諸法魔字不可得故。[^135]
>
> ^（32）^火（hva）字門，入諸法喚（āhvāna）不可得故。[^136]
>
> ^（33）^蹉[^137]（tsa）字門，入諸法蹉字不可得故。[^138]
>
> ^（34）^伽（gha）字門，入諸法厚（ghana）不可得故。[^139]
>
> ^（35）^咃（ṭha）字門，入諸法處不可得故。[^140]
>
> ^（36）^拏（ṇa）字門，入諸法不來不去，不立不坐不臥故。[^141]
>
> ^（37）^頗（pha）字門，入諸法邊[^142]不可得故。[^143]
>
> ^\`1377\`（38）^歌（ska）字門，入諸法聚（skandha）不可得故。[^144]
>
> ^（39）^醝（ysa）字門，入諸法醝字不可得故。[^145]
>
> ^（40）^遮（śca或ca？）字門，入諸法行（caraṇa）不可得故。[^146]
>
> ^（41）^咤[^147]（ṭa）字門，入諸法軀[^148]不可得故。[^149]
>
> ^\`1378\`（42）^荼（ḍha）字門，入諸法邊竟[^150]處不可得故，不終不生故。[^151]
>
> 過荼無字可得。何以故？更無字故。
>
> **\$3、諸字無礙、無名、不可說示，如虛空**
>
> 諸字無礙、無名，亦不[^152]滅，亦不可說、不可示、不可見、不可書。須菩提！當知一切諸法如虛空！須菩提！是名陀羅尼門，所謂阿字義。[^153]
>
> **\$4、受持讀誦諸字門，當得二十功德**
>
> 若菩薩摩訶薩，是諸字門印阿字印，若聞、若受、若誦、若讀、若持、若為他說，如是知當得二十功德。何等二十？
>
> ^（1）^得強識念，^（2）^得慚愧，^（3）^得堅固心，^（4）^得經旨趣，^（5）^得智慧，^（6）^得樂說無礙，^（7）^易得諸[^154]陀羅尼門，^（8）^得無疑悔心，^（9）^得聞善不憙、聞惡不怒，^（10）^得不高不下住心得[^155]無增減，^（11）^得善巧知眾生語，^（12）^得巧分別五眾、十二入、十八界、十二因緣、四緣、四諦，^（13）^得巧分別眾生諸根利鈍，^（14）^得巧知他心，^（15）^得巧分別日月歲節，^（16）^得巧分別天耳通，^（17）^得巧分別宿命通，^（18）^得巧分別生死通，[^156]^（19）^得能巧說是處非處，^（20）^得巧知往來坐起等身威儀。
>
> **\$5、結**
>
> 須菩提！是陀羅尼門[^157]、阿字門等，是名菩薩摩訶薩摩訶衍[^158]。」\^\^（408b）
>
> \`1379\`【**論**】釋曰：
>
> **\$（十五）四十二字門是摩訶衍**
>
> **\$1、釋「字等、語等」**
>
> 「\^字等、語等\^\^」者，是陀羅尼，於諸字平等，無有愛憎。
>
> 又此諸字，因緣未會時亦無，終歸亦無，現在亦無所有，但住吾我心中，憶想分別覺觀心說；是散亂心說[^159]，不見實事，如風動水則無所見。
>
> 「\^等\^\^」者，與畢竟空、涅槃同等。菩薩以此陀羅尼於一切諸法通達無礙，是名「\^字等、語等\^\^」。
>
> **\$※ 因論生論：何故以四十二字為諸陀羅尼門**
>
> 問曰：若略說則五百陀羅尼門，若廣說則無量陀羅尼門，今何以說是字等陀羅尼名為諸陀羅尼門？
>
> 答曰：
>
> **\$（1）四十二字為諸陀羅尼初門故**
>
> 先說一大者，則知餘者皆說；此是諸陀羅尼初門，說初，餘亦說。
>
> **\$（2）諸陀羅尼法皆從分別字語生故**
>
> 復次，諸陀羅尼法皆從分別字語生，四十二字是一切字根本。[^160]因字有語，因語有名，因名有義；菩薩若聞字，因字乃至能了其義。
>
> **\$2、別釋四十二字門**
>
> 是字，初阿、後荼，中有四十。得是字陀羅尼菩薩，若一切語中，
>
> ^（1）^聞阿（a）字，即時隨義，所謂一切法從初來不生相。（阿提（ādi），秦言初；阿耨波陀（anutpāda）[^161]，秦言不生）
>
> ^（2）^若聞羅（ra）字，即隨義知一切法離垢相。（羅闍（rajas），秦言垢）
>
> ^（3）^若聞波（pa）字，即時知一切法入第一義中。（波羅木[^162]陀（paramārtha），秦言第一義）
>
> ^（4）^若聞遮（ca）字，即時知一切諸行皆非行。（遮梨夜（caryā），秦言行）[^163]
>
> ^（5）^若聞那（na）字，即知一切法不得不失、不來不去。（那（na），秦言不）
>
> ^（6）^若聞邏（la）字，即知一切法離輕重相。（邏求[^164]（laghu），秦言輕）[^165]
>
> ^\`1380\`（7）^若聞陀（da）字，即知一切法善相。（陀摩（dama？）[^166]，秦言善）
>
> ^（8）^若聞婆（ba）字，即知一切法無縛無解。（婆陀（baddha），秦言縛）
>
> ^（9）^若聞荼（ḍa）字，即知諸法不熱相。（南天竺荼闍他，秦言不熱）[^167]
>
> ^（10）^若聞沙（ṣa）字，即知人身六種相[^168]。（沙（ṣaṣ），秦言六）[^169]
>
> ^（11）^若聞和（va）字，即知一切諸法離語言相。（和（于波反[^170]）波他（vāk-patha），秦言語言）
>
> ^（12）^若（408c）聞多（ta）字，即知諸法在如中不動。（多他（tathātā），秦言如）
>
> ^（13）^若聞夜（ya）字，即知諸法入實相中，不生不滅。（夜他跋（yathāvat），秦言實）
>
> ^（14）^若聞吒（ṣṭa或sta）字，即知一切法無障礙相。（吒婆（stambha），秦言障礙）
>
> ^（15）^若聞迦（ka）字，即知諸法中無有作者。（迦羅[^171]迦（kāraka），秦言作者）[^172]
>
> ^（16）^若聞娑[^173]（sa）字，即知一切法一切種不可得。（娑[^174]婆（sarva），秦言一切）
>
> ^（17）^若聞摩（ma）字，即知一切法離我所。（魔[^175]迦羅（mama-kāra），秦言我所）
>
> ^（18）^若聞伽（ga）字，即知一切法底不可得。（伽陀（gaḍa？）[^176]，秦言底）
>
> ^（19）^若聞陀（tha）[^177]字，即知四句如去[^178]不可得。（多陀阿伽陀（tathāgata），秦言如去）
>
> ^（20）^若聞闍（ja）（社音[^179]）字，即知諸法生老不可得。（闍提闍羅（jāti-jāra），秦言生、老）
>
> ^\`1381\`（21）^若聞濕波（śva）字，即知一切法不可得，如濕波字不可得。（濕簸[^180]字無義，故不釋）
>
> ^（22）^若聞䭾（dha）字，即知一切法中法性不可得。（䭾摩（dharma），秦言法）
>
> ^（23）^若聞賒（śa）字，即知諸法寂滅相。（賒多（śānta）（都餓反^＊^[^181]），秦言寂滅）[^182]
>
> ^（24）^若聞呿（kha）字，即知一切法虛空不可得。（呿伽（kha），秦言虛空）
>
> ^（25）^若聞叉（kṣa）字，即知一切法盡不可得。（叉耶（kṣaya），秦言盡）
>
> ^（26）^若聞哆（sta）字，即知諸法邊不可得。（阿利迦哆度**求那**（guṇa），秦言是事邊得何利）
>
> ^（27）^若聞若（jña）字，即知一切法中無智相。（若那（jñāna），秦言智）
>
> ^（28）^若聞他（tha）字，即知一切法義不可得。（阿他[^183]（artha），秦言義）
>
> ^（29）^若聞婆（bha）字，即知一切法不可[^184]破相。（婆伽（bhaṅga），秦言破）
>
> ^（30）^若聞車（cha）字，即知一切法無所去。（伽車提（gacchati），秦言去）
>
> ^（31）^若聞濕尛[^185]（sma或śma）字，即知諸法牢堅如金（409a）剛石。（阿濕尛（aśman），秦言石）
>
> ^（32）^若聞火（hva）字，即知一切法無音聲相。（火夜[^186]（hvaya），秦言喚來）
>
> ^（33）^若聞蹉（tsa）字，即知一切法無慳無施相。（末蹉羅（mātsarya），秦言慳）
>
> ^（34）^若聞伽（gha）字，即知諸法不厚不薄。（伽那（ghana），秦言厚）
>
> ^（35）^若聞他（ṭha）（土[^187]荼反^＊^[^188]）字，即知諸法無住處。（南天竺「他那（ṭhāna）」，秦言處）[^189]
>
> ^（36）^若聞拏（ṇa）字，即知一切法及眾生不來不去、不坐不臥、不立不起，眾生空、法空故。（南天竺「拏（ṇa）」，秦言不）[^190]
>
> ^（37）^若聞頗（pha）字，即知一切法因果空故。（頗羅（phala），秦言果）[^191]
>
> ^（38）^若聞歌（ska）字，即知一切法[^192]五眾不可得。（歌大（skandha），秦言眾）
>
> ^\`1382\`（39）^若聞醝（ysa）字，即知醝字空，諸法亦爾。[^193]
>
> ^（40）^若聞遮（śca或ca？）字，即知一切法不動相。（遮羅地（carati），秦言動）[^194]
>
> ^（41）^若聞吒（ṭa）字，即知一切法此彼岸不可得。（吒[^195]羅（tāra），秦言岸）
>
> ^（42）^若聞荼**\***[^196]（ḍha）字，即知一切法必不可得。（波荼**\***，秦言必）[^197]
>
> 荼**\***外更無字，若更[^198]有者，是四十二字枝派。
>
> **\$3、釋諸字無礙、無名、不可說示，如虛空**
>
> 是字常在世間，相似相續故、入一切語故「\^無礙\^\^」。
>
> 如國國不同，無一定名，故言「\^無名\^\^」。
>
> 聞已便盡，故言「\^滅\^\^」。
>
> 諸法入法性，皆不可得，而況字可說！
>
> 諸法無憶想分別故「\^不可示\^\^」。
>
> 先意業分別故有口業；口業因緣故，身業作字；字是色法，或眼見、或耳聞，眾生強作名字。無因緣，以是故「\^不可見\^\^」、「\^不可書\^\^」。
>
> 諸法常空，如虛空相，何況字說已便滅！是文字陀羅尼，是諸陀羅尼門。
>
> **\$4、受持讀誦諸字門，當得二十功德**
>
> **\$※ 何以但說二十功德**
>
> 問曰：知是陀羅尼門因緣者，應得無量無邊功德，何以但說二十？
>
> 答曰：佛亦能說諸餘無量無邊功德，但以廢說般若波羅蜜故，但略說二十。
>
> **\$※ 釋二十功德**
>
> ^（1）^「\^得強識念\^\^」者，菩薩得是陀羅尼，常觀諸字相，修習憶念故，得強識念。
>
> ^（2）^「\^得慚愧\^\^」者，集（409b）諸善法，厭諸惡法故，生大慚愧。
>
> ^（3）^「\^心得堅固\^\^」者，集諸福德、智慧故，心得堅固如金剛；乃至阿鼻地獄事，尚不退阿耨多羅三藐三菩提，何況餘苦！
>
> ^（4）^「\^得經旨趣\^\^」[^199]者，知佛五種方便說法故，名為「得經旨趣」：一者、知作種種門說法，二者、知為何事故說，三者、知以方便故說，四者、知示理趣故說，\`1383\`五者、知以大悲心故說。[^200]
>
> ^（5）^「\^得智慧\^\^」者，菩薩因是陀羅尼，分別破散諸字，言語亦空，言語空故名亦空，名空故義亦空；[^201]得畢竟空，即是般若波羅蜜。
>
> ^（6）^「\^智慧樂說\^\^」者，既得如是畢竟清淨無礙智慧，以本願、大悲心度眾生故樂說易。
>
> ^（7）^「\^得陀羅尼\^\^」者，譬如破竹，初節既破，餘者皆易；菩薩亦如是，得是文字陀羅尼，諸陀羅尼自然而得。
>
> ^（8）^「\^無疑悔心\^\^」者，入諸法實相中，雖未得一切智慧，於一切深法中無疑無悔。
>
> ^（9）^「\^聞善不喜、聞惡不瞋\^\^」者，各各分別諸字，無讚歎、無毀呰故，聞善不喜、聞惡不瞋。
>
> ^（10）^「\^不高不下\^\^」者，憎愛斷故。
>
> ^（11）^「\^善巧知眾生語\^\^」者，得解一切眾生言語三昧故。
>
> ^（12）^「\^巧分別五眾、十二入、十八界，十二因緣、四緣、四諦\^\^」者，五眾等義如先說。[^202]
>
> ^（13）^「\^巧分別眾生諸根利鈍」[^203]、^（14）^「知他心」[^204]、^（16）^「天耳」[^205]、^（17）^「宿命」[^206]、^（19）^「巧說是處非處」\^\^[^207]者，如十力中說。[^208]
>
> ^（20）^「\^巧知往來坐起等\^\^」者，如〈阿鞞[^209]跋致品〉中所說。[^210]
>
> ^（15）^「\^日月歲節\^\^」者，
>
> **\$A、釋「日」**
>
> 「日」名從旦至旦，初分、中分、後分；夜亦三分。
>
> 一日一夜有三十時：春、秋分時，十五時屬晝，十五時屬夜；餘時增減──五月至，晝十八時，夜十二時；十一月至，夜十八時，晝十二時。
>
> **\$\`1384\`B、釋「月」**
>
> 一月，或三十日、或三十日半、或（409c）二十九日、或二十七[^211]日半。
>
> 有四種月[^212]：一者、日月[^213]，二者、世間月，三者、月月，四者、星宿月。
>
> 「日月」者，三十日半；
>
> 「世間月」者，三十日；
>
> 「月月」者，二十九日加六十二分之三十；
>
> 「星宿月」者，二十七日加六十七分之二十一。
>
> 閏月[^214]者，從日月、世間月二事中出，是名十三月。
>
> **\$C、釋「歲」**
>
> 或十二月、或十三月，名一歲。
>
> 是歲三百六十六日，周而復始。
>
> 菩薩知日中分時，前分已過，後分未生，中分中無住處，無相可取，日分空無所有。到三十日時，二十九日已滅，云何和合成月？月無故，云何和合而為歲？
>
> 以是故，佛言：「世間法如幻、如夢，但是誑心法。」
>
> 菩薩能知世間日、月、歲和合，能知破散無所有，是名「\^巧分別\^\^」。
>
> **\$5、結**
>
> 如是等種種分別，是名「菩薩摩訶薩摩訶衍」。

[^1]: （大智......八）十六字＝（大智度論卷第四十八第十九品釋四念處）十七字【宋】【元】，（大智度論卷第四十八釋四念處品第十九經作廣乘品）二十二字【明】，（大智度論卷第四十八第十九品釋廣乘品）十七字【宮】，（大智度經論卷第四十八釋第十八品）十五字【聖】，（摩訶般若波羅蜜品第十八四念處品卷五十）十八字【石】。（大正25，402d，n.20）

[^2]: 參見《大智度論》卷19（大正25，198c10-202b22）。

[^3]: 循＝修【聖】【石】下同。（大正25，402d，n.22）

[^4]: 〔以不可得故〕－【宋】【元】【明】【宮】【聖】。（大正25，402d，n.23）

[^5]: 視瞻：1.觀看瞻望。2.形容顧盼的神態。（《漢語大詞典》（十），p.336）

[^6]: 屈伸：亦作"屈申"。1.屈曲與伸舒。2.進退。（《漢語大詞典》（四），p.29）

[^7]: 俯仰：1.低頭和抬頭。2.指前俯後仰。3.一舉一動。4.舉動，舉止。（《漢語大詞典》（一），p.1512）

[^8]: 參見《一切經音義》卷12：「\^僧伽胝（音知。舊曰**僧伽梨**，此云複衣，即今僧之大衣是也。下從九條上至二十五條，但取奇數，九種差別具如律文所說。佛制入王宮時、入聚落時、摧伏外道時、見猛獸時應着此衣）。\^\^」（大正54，380c2-3）

[^9]: 旋＝鏇【元】【明】＊。（大正25，403d，n.3）

[^10]: 參見《大般若波羅蜜多經》卷414〈17
    念住等品〉：「\^如轉輪師或彼弟子，輪勢長時知輪勢長，輪勢短時知輪勢短。\^\^」（大正7，78a19-20）

[^11]: 參見《中阿含經》卷24（98經）《念處經》（大正1，583b4-23），《增壹阿含經》卷5〈12
    壹入道品〉（大正2，568a23-b1）。

[^12]: 三十六物。（印順法師，《大智度論筆記》〔E006〕p.296）

[^13]: 匝（\^ㄗㄚ\^\^）：1.周；圈。2.環繞，圍繞。（《漢語大詞典》（一），p.958）

[^14]: 皮＝彼【聖】。（大正25，403d，n.5）

[^15]: （1）胞𡱁尿＝胞屎尿【宋】【宮】【聖】【石】，＝脬尿屎【元】【明】。（大正25，403d，n.7）

    > （2）𡱁：同"屎"。《玉篇‧尸部》："𡱁，糞也，與矢同，俗又做屎。"（《漢語大字典》（二），p.970）
    >
    > （3）脬（\^ㄆㄠ\^\^）：膀胱。（《漢語大詞典》（六），p.1282）

[^16]: 目淚涕＝淚涕涎【宋】【宮】，＝淚洟涎【元】【明】，＝淚涕【聖】【石】。（大正25，403d，n.8）

[^17]: 𦙽（\^ㄕㄢ\^\^）：脂肪。《太平御覽》卷八百六十四引《通俗文》："脂在脊曰肪，在骨曰𦙽"。（《漢語大字典》（三），p.2060）

[^18]: 膜（\^ㄇㄛˊ\^\^）：1.人或動植物體內的薄皮形組織，具有保護作用。《素問‧痹論》："故循皮膚之中，分肉之間，熏於肓膜，散於胸腹。"（《漢語大詞典》（六），p.1360）

[^19]: 田夫：農夫。（《漢語大詞典》（七），p.1270）

[^20]: 倉（\^ㄘㄤ\^\^）：1.貯藏糧食的場所。（《漢語大詞典》（一），p.1438）

[^21]: 九相，參見《大智度論》卷21（大正25，217a-218c）。然此處經說與論卷21略異；而其次第與《中阿含經》卷24（98經）《念處經》（大正1，583b23-c24）、《增壹阿含經》卷5〈12
    壹入道品〉（大正2，568b3-27）相近。另參見《瑜伽師地論》卷30（大正30，452a-c）。

[^22]: （1）鵄：同"鴟"。《玉篇‧鳥部》："鴟，鳶屬。鵄，同鴟。"（《漢語大字典》（七），p.4629）

    > （2）鴟（ㄔ）：1.鳶屬。鷂鷹。唐韓愈《祭馬僕射文》："鳩鳴雀乳，不見梟鴟。"明李時珍《本草綱目‧禽四‧鴟》："鴟似鷹而稍小，其尾如舵。極善高翔，專捉雞雀。"2.貓頭鷹的一種。（《漢語大詞典》（十二），p.1081）

[^23]: 雕（\^ㄉㄧㄠ\^\^）：1.同" 鵰
    "。一種大型猛禽。嘴呈鉤狀，視力很強，腿部羽毛直達趾間，雌雄同色。也叫鷲。（《漢語大詞典》（十一），p.841）

[^24]: 鷲：1.雕的別名。（《漢語大詞典》（十二），p.1161）

[^25]: 爴（\^ㄐㄩㄝˊ\^\^）：同"攫"。唐玄應《一切經音義》卷一："爴裂，（爴）宜作攫，九縛，居碧二反。《說文》：攫，爪持也。《淮南子》云：獸窮則攫，是也。"《龍龕手鑑‧爪部》："爴，俗，正合作'攫'字。"（《漢語大字典》（三），p.2036）

[^26]: 是＝身【聖】。（大正25，403d，n.12）

[^27]: 鎖＝瑣【聖】【石】＊。（大正25，403d，n.16）

[^28]: 瑣＝鎖【宋】＊【元】＊【明】＊。（大正25，403d，n.17）

[^29]: （1）膞＝𨄔【宋】【宮】【聖】，＝踹【元】，＝腨【明】。（大正25，403d，n.18）

    > （2）膞（\^ㄔㄨㄣˊ\^\^）：股骨，祭祀用牲後體的一部分。《儀禮‧少牢饋食禮》："司馬升羊右胖，髀不升，肩、臂、臑、膞、骼......實于一鼎。"鄭玄注："膞、骼，股骨。"（《漢語大詞典》（六），p.1369）
    >
    > （3）踹（\^ㄔㄨㄢˇ\^\^）：小腿肚。《靈樞經‧經脈》："脾足太陰之脈，起于大指之端，循指內側白肉際，過核骨後，上內踝前廉，上踹內，循脛骨後，交出厥陰之前。"張隱庵集注："踹，足肚也，亦名腓腸。"（《漢語大詞典》（十），p.518）

[^30]: 髀（\^ㄅㄧˋ\^\^）：1.大腿骨。2.指股部，大腿。（《漢語大詞典》（十二），p.408）

[^31]: 肋＝勒【宋】【宮】【聖】【石】。（大正25，403d，n.19）

[^32]: 印順法師，《大智度論》（標點本），p.1815：「\^下有大段經文，應移回於此。\^\^」

[^33]: （1）印順法師，《大智度論》（標點本），p.1828：「\^此下共二千三百零八字，應與前段經文啣接。\^\^」

    > （2）案：依據印順法師，《大智度論》（標點本），p.1815、p.1828、p.1836校勘之說明，以及配合論釋，從「\^復次，須菩提！菩薩摩訶薩見是棄死人骨在地，歲久，其色如鴿\^\^」以下，至「\^十八、智慧知見現在世無礙無障。須菩提！是名菩薩摩訶薩摩訶衍，以不可得故\^\^」，共二千三百零八字之經文，從《大智度論》卷48（大正25，406a15-407c9），前移至此。

[^34]: 〔歲久〕－【宋】【元】【明】【宮】。（大正25，406d，n.4）

[^35]: 三三昧：法自相空，法無異相，法中不作。（印順法師，《大智度論筆記》〔E003〕p.289）

[^36]: 參見《大般若波羅蜜多經》卷415〈17
    念住等品〉：「\^云何無生智？善現！若智以無所得而為方便，知諸有趣永不復生，是為無生智。\^\^」（大正7，80b18-20）

[^37]: 參見《大般若波羅蜜多經》卷415〈17
    念住等品〉：「\^云何法智？善現！若智以無所得而為方便，知五蘊差別相，是為法智。\^\^」（大正7，80b3-4）

[^38]: 參見《大般若波羅蜜多經》卷415〈17
    念住等品〉：「\^云何未知當知根？善現！若諸有學補特伽羅，於諸聖諦未已現觀，所有信根、精進根、念根、定根、慧根，是為未知當知根。\^\^」（大正7，80b24-26）

[^39]: 參見《大般若波羅蜜多經》卷415〈17
    念住等品〉：「\^云何已知根？善現！若諸有學補特伽羅，於諸聖諦已得現觀，所有信根、精進根、念根、定根、慧根，是為已知根。\^\^」（大正7，80b26-29）

[^40]: 滅＝善【宋】【元】【明】【宮】【聖】。（大正25，406d，n.26）

[^41]: 天＝人【宮】。（大正25，407d，n.8）

[^42]: 就壞＝壞死【宋】【元】【明】【宮】【聖】【石】。（大正25，407d，n.14）

[^43]: 相＝根【聖】。（大正25，407d，n.16）

[^44]: 審諦：亦作"審諟"。1.慎密。2.詳備，周備。3.精當；確當。4.仔細考察或觀察。（《漢語大詞典》（三），p.1633）

[^45]: 〔義無......盡〕三十七字－【宋】【元】【明】【宮】。（大正25，407d，n.20）

[^46]: （1）印順法師，《大智度論》（標點本），p.1836：「\^上一大段二千三百零八字至此止\^\^」。

    > （2）案：依據印順法師，《大智度論》（標點本），p.1815、p.1828、p.1836校勘之說明，以及配合論釋，從「\^復次，須菩提！菩薩摩訶薩見是棄死人骨在地，歲久，其色如鴿\^\^」以下，至「\^十八、智慧知見現在世無礙無障。須菩提！是名菩薩摩訶薩摩訶衍，以不可得故\^\^」，共二千三百零八字之經文，從《大智度論》卷48（大正25，406a15-407c9），前移至此。

[^47]: 《大智度論》卷31〈1
    序品〉：「\^修四念處十二種觀：所謂初觀內身，三十六種不淨充滿，九孔常流，甚可厭患，淨相不可得；淨相不可得故，名**內空**。行者既知內身不淨，觀外所著，亦復如是，俱實不淨；愚夫狂惑，為婬欲覆心，故謂之為淨。觀所著色，亦如我身淨相不可得，是為**外空**。行者若觀己身不淨，或謂外色為淨；若觀外不淨，或謂己身為淨。今俱觀內外：我身不淨，外亦如是；外身不淨，我亦如是，一等無異，淨不可得，是名**內外空**。行者思惟：知內外身俱實不淨，而惑者愛著，愛著深故，由以受身，身為大苦，而愚以為樂。\^\^」（大正25，285c27-286a10）

[^48]: 此＝比【聖】。（大正25，403d，n.27）

[^49]: 參見《大智度論疏》卷15：「\^現在扶根四塵及五根，此九入盡是內色，能受生於識，故名內有受色，此即是**九受入**也。**不受**者，謂過未四塵、五根等九入，雖屬內色而不能受生我識，故云不受。而內色如髮爪等，以不知痛故，雖是內色，亦不能生受，亦屬不受色，不名根也。\^\^」（卍新續藏46，849b13-18）

[^50]: ┌身（5）------ 自身、他身；五情、五塵；四大、造色；覺受、不覺受；

    │ 自身、外人事物。

    │受（6）── 身受、心受；五識相應受、意識相應受；內六入生邊、

    │ 外六入生邊；粗、細；緣內、緣外；一零八受、餘受。

    > 四念處之內外觀 ┤心（4）------
    > 緣外、緣內；五識、心意識；攝心、亂心；內五蓋七覺相應、

    │ 外五蓋七覺相應。

    └法（2）------ 緣內，緣外、無為、不相應；心所，無為、不相應。

    （印順法師，《大智度論筆記》［A032］p.60）

[^51]: 繫＝禁【宮】。（大正25，404d，n.3）

[^52]: （1）毀呰：見" 毀訾 "。（《漢語大詞典》（六），p.1497）

    > （2）毀訾（\^ㄗˇ\^\^）：毀謗，非議。（《漢語大詞典》（六），
    > p.1499）

[^53]: 主＝生【聖】。（大正25，404d，n.5）

[^54]: 參見《正觀》（6），p.130：《大智度論》卷31（大正25，285c23-287c24）。另參見卷19（大正25，202a5-b22；203b10-204a26）。

[^55]: 攢＝鑽【宋】【元】【明】【宮】＊ \[＊ 1\]。（大正25，404d，n.11）

[^56]: 燧（\^ㄙㄨㄟˋ\^\^）：1.古代取火用具。火鏡，一種青銅凹面鏡，用以向日取火。2.古代取火用具。木燧，按季節用不同的木料製成，鑽以取火。（《漢語大詞典》（七），p.264）

[^57]: 水＝外【聖】。（大正25，404d，n.13）

[^58]: 〔是〕－【宋】【元】【明】【宮】。（大正25，404d，n.14）

[^59]: 繹＝詳【石】。（大正25，404d，n.16）

[^60]: 禪觀＝立覺【石】。（大正25，404d，n.17）

[^61]: （1）參見《大智度論》卷22〈1
    序品〉：「\^念是二種天：生天、生淨天。如是等天，是名念天。念安那般那者，如禪經中說。\^\^」（大正25，228a1-3）

    > （2）參見《正觀》（6），p.129，注125：《大智度論》在解說《大品般若經》初品的八念時，其中的安那般那只在《大智度論》卷22提到「\^念安那般那者，如《禪經》中說\^\^」，但沒有詳細說明。

[^62]: 二甘露門：一、安般，二、不淨。（印順法師，《大智度論筆記》〔E006〕p.296）

[^63]: 去＝法【聖】。（大正25，404d，n.26）

[^64]: （1）蠱＝冶【元】【明】【宮】。（大正25，404d，n.34）

    > （2）妖蠱：1.艷麗。2.謂以邪術蠱惑害人。（《漢語大詞典》（四），p.308）
    >
    > （3）妖冶（\^ㄧㄝˇ\^\^）：1.艷麗。2.指艷而不正。（《漢語大詞典》（四），p.304）

[^65]: 姿：1.容貌，姿態。（《漢語大詞典》（四），p.345）

[^66]: 則：11.形跡。《敦煌變文集‧難陀出家緣起》：「唯願世尊莫形則，要甚從頭請說看。」（《漢語大詞典》（二），p.695）

[^67]: 烏＝鳥【宋】【元】【明】【宮】。（大正25，404d，n.37）

[^68]: 野干：獸名。（唐）玄應《一切經音義》卷24："野干，梵言'悉伽羅'。形色青黃，如狗群行，夜鳴，聲如狼也。字有作'射干'。（《漢語大詞典》（十），p.404）

[^69]: 參見《正觀》（6），p.129：《大智度論》卷6（大正25，104b16-29）、卷19（199b27-c2；200b26-c27；203b23-28）、卷21（218a1-2）、卷22（222a24-26；222b6-10；223b5-10）、卷23（230c4-7）、卷26（253c11-12）、卷31（293b26-29）、卷42（369a4-5）、卷6（102a27-c11）、卷15（170c10-15）。

[^70]: （除）＋苦【石】。（大正25，405d，n.4）

[^71]: 參見《正觀》（6），pp.129-130：《大智度論》卷19（大正25，199c-200b）、卷23（232a9-b28）。

[^72]: 食＝飯【宋】【宮】【聖】。（大正25，405d，n.5）

[^73]: 奪＝集【聖】。（大正25，405d，n.6）

[^74]: 參見《大智度論》卷15〈1
    序品〉：「\^行者觀心生滅，如流水、燈焰，此名入空智門。\^\^」（大正25，171b1-2）

[^75]: 參見《大智度論》卷31〈1
    序品〉：「\^如是等因緣故是名為空。無常苦空故無我，不自在故無我，無主故名為無我。諸法無不從因緣生，從因緣生故無我。無相、無作故無我，假名字故無我，身見顛倒故無我。斷我心得道故無我，以是種種名為無我。\^\^」（大正25，293b2-6c2）

[^76]: 參見《正觀》（6），p.130：《大智度論》卷19（大正25，202a5-b22；203b10-204a26）、卷31（285c23-287c25）、卷48（403c18-404a11）。

[^77]: 地＝他【元】【明】【聖】，＝諦【宮】。（大正25，405d，n.7）

    > 案：《大正藏》原作「地」，今依【元】【明】【聖】作「他」。

[^78]: 信＝住【宮】。（大正25，405d，n.12）

[^79]: （1）差＝瘥【宋】【元】【明】【宮】。（大正25，405d，n.14）

    > （2）差（\^ㄔㄞˋ\^\^）：病除。《方言》第三："差，愈也。（《漢語大詞典》（二），p.973）

[^80]: 至頂＝法至頂法【石】。（大正25，405d，n.18）

[^81]: 墮＝隨【聖】【石】。（大正25，405d，n.19）

[^82]: 參見《正觀》（6），p.130：《大智度論》卷27（大正25，262b2-15）、卷41（362a6-9）。

[^83]: 四加行：釋義。是菩薩柔順忍。（印順法師，《大智度論筆記》［E006］p.296）

[^84]: 〔即〕－【宋】【元】【明】【宮】【聖】【石】。（大正25，405d，n.20）

[^85]: 小乘五果：若智若果是無生忍。（印順法師，《大智度論筆記》［E006］p.296）

[^86]: 參見《摩訶般若波羅蜜經》卷15〈50
    成辦品〉（大正8，328b22-27）、卷22〈74
    遍學品〉（大正8，381b23-26）、卷23〈77
    六喻品〉（大正8，390c29-391a4）。

[^87]: 十二法：四念處、四正勤、四如意足。

[^88]: 參見《正觀》（6），p.131：《大智度論》卷19（大正25，197b-205c）。

[^89]: 此＝是【宋】【元】【明】【宮】【聖】。（大正25，405d，n.27）

[^90]: 菩薩不取涅槃：本願牢故、悲心深故、知實相故、佛護念故。（印順法師，《大智度論筆記》［E006］p.296）

[^91]: 參見《大方廣佛華嚴經》卷26（大正9，564b7-565a5），《大智度論》卷10（大正25，132a19-b13）。

[^92]: （1）〔不供〕－【宋】【元】【明】【宮】【聖】。（大正25，406d，n.2）

    > （2）《大正藏》原作「不供」，今依《高麗藏》作「不共」（第14冊，864b5-6）。

[^93]: 七住菩薩：欲自滅心，十方佛勸。（印順法師，《大智度論筆記》［E006］p.297）

[^94]: 參見《正觀》（6），pp.131-132：

    > 三三昧：《大智度論》卷20（大正25，206a6-208a2）。
    >
    > 十一智：《大智度論》卷23（大正25，232c18-234a14）。
    >
    > 三無漏根：《大智度論》卷23（大正25，234b26-235a18）。
    >
    > 覺觀三昧：《大智度論》卷23（大正25，234a15-b20）。
    >
    > 十念：《大智度論》卷21（大正25，218c21-228c24）中提到「八念」、卷44（381c24-26）提到「善念、身念」。
    >
    > 四禪：《大智度論》卷20（大正25，208a2-c7）、卷17（大正25，185c1-186b23）。
    >
    > 四無量心：《大智度論》卷20（大正25，208c8-211c27）。
    >
    > 四無色定：《大智度論》卷20（大正25，211c27-213c26）、卷17（186b23-c20）。
    >
    > 八背捨：《大智度論》卷21（大正25，215a5-216a15）。
    >
    > 九次第定：《大智度論》卷21（大正25，216c22-217a4）。

[^95]: 參見《正觀》（6），pp.131-132：

    > 十力：《大智度論》卷24（大正25，235c22-241b14）、卷25（245c16-20）。
    >
    > 四無所畏：《大智度論》卷25（大正25，241b24-245c15）。
    >
    > 四無礙智：《大智度論》卷25（大正25，246a22-b25）。
    >
    > 十八不共法：《大智度論》卷26（大正25，247b-256c4）。

[^96]: 參見《大般若波羅蜜多經》卷415〈17
    念住等品〉：「\^復次，善現！菩薩摩訶薩大乘相者，謂陀羅尼門。何等陀羅尼門？謂字平等性、語平等性入諸字門。\^\^」（大正7，81c8-10）

[^97]: 以下四十二字門對應之梵文，參考三枝充悳，《般若經の真理》（以下簡稱：三枝），pp.157-159，春秋社，1981年7月20日第三刷發行，及山田龍城著，〈四十二字門に就て〉（以下簡稱：山田），《日本佛教學協會年報》第3年，1931年，pp.201-267。

[^98]: 參見《大般若波羅蜜多經》卷415〈17
    念住等品〉：「\^善現！若菩薩摩訶薩修行般若波羅蜜多時，以無所得而為方便，入𧙃字門，悟一切法本不生故。\^\^」（大正7，81c11-13）

[^99]: 參見《大般若波羅蜜多經》卷415〈17
    念住等品〉：「\^入洛字門，悟一切法離塵垢故。\^\^」（大正7，81c13）

[^100]: 參見《大般若波羅蜜多經》卷415〈17
    念住等品〉：「\^入跛字門，悟一切法勝義教故。\^\^」（大正7，81c13-14）

[^101]: 參見《大般若波羅蜜多經》卷415〈17
    念住等品〉：「\^入者字門，悟一切法無死生故。\^\^」（大正7，81c14-15）

[^102]: 參見《大般若波羅蜜多經》卷415〈17
    念住等品〉：「\^入娜字門，悟一切法遠離名，相無得失故。\^\^」（大正7，81c15-16）

[^103]: 〔緣〕－【宋】【元】【明】【宮】【聖】。（大正25，407d，n.26）

[^104]: 參見《大般若波羅蜜多經》卷415〈17
    念住等品〉：「\^入砢字門，悟一切法出世間故，愛支條緣永被害故。\^\^」（大正7，81c16-17）

[^105]: （1）參見《大般若波羅蜜多經》卷415〈17
    念住等品〉：「\^入柁字門，悟一切法調伏寂靜真如平等無分別故。\^\^」（大正7，81c17-18）

    > （2）參見Takayasu Kimura（木村高尉）, *Pañcaviṃśatisāhasrikā
    > Prajñāpāramitā*, I-2, Tokyo:
    >
    > Sankibo Buddhist Book Store, 2009（以下簡稱：木村, Pañca. I-2）,
    > p.85：da-kāro mukhaḥ sarvadharmāṇāṃ dānta-damatha-paricchinnatvāt.

[^106]: （1）參見《放光般若經》卷4〈20
    陀鄰尼品〉：「\^八者波，波者諸法已離獄。\^\^」（大正8，26b21）

    > （2）《光讚經》卷7〈17
    > 觀品〉：「\^波之門，皆悉解結諸法所縛是。\^\^」（大正8，195c27）
    >
    > （3）《大般若波羅蜜多經》卷415〈17
    > 念住等品〉：「\^入婆字門，悟一切法離縛解故。\^\^」（大正7，81c18-19）
    >
    > （4）木村Pañca. I-2, p.86：ba-kāro mukhaḥ sarvadharmāṇāṃ
    > bandhana-vimuktatvāt.

[^107]: （1）《放光般若經》卷4〈20
    陀鄰尼品〉：「\^九者茶，茶者諸法垢已盡。\^\^」（大正8，26b21-22）

    > （2）《光讚經》卷7〈17
    > 觀品〉：「\^咤^※^之門，燒盡諸法逮至清淨是。\^\^」（大正8，195c27-28）
    >
    > ※咤＝跎【宋】【明】【宮】【聖】。（大正78，195d，n.17）
    >
    > （3）《大般若波羅蜜多經》卷415〈17
    > 念住等品〉：「\^入茶^※^字門，悟一切法離熱矯穢得清淨故。\^\^」（大正7，81c19-20）
    >
    > ※茶＝荼【宋】【元】【明】。（大正7，81d，n.2）
    >
    > （4）木村Pañca. I-2, p.86：ḍa-kāro mukhaḥ sarvadharmāṇāṃ
    > ḍamarāpagatvāt.

[^108]: （1）參見《大般若波羅蜜多經》卷415〈17
    念住等品〉：「\^入沙字門，悟一切法無罣礙故。\^\^」（大正7，81c20）

    > （2）Edward Conze, *The Large sutra on Perfect Wisdom*, Delhi:
    > Motilal Banarsidass, 1979（以下略稱為Conze）, p.160：SHA that no
    > attachment (shaṅga) in any dharma is apprehended; they are neither
    > attached nor bound.
    >
    > （3） 三枝（p.157）參考Dutt編之*Pañcaviṃśatisāhasrikā
    > Prajñāpāramitā*（以下簡稱Dutt, Pañca.）pp.212-213及Conze,
    > pp.160-162加註如下：「沙ṣa （Dutt,
    > Pañca.作sa），諸法六自在王性清淨（ṣaḍ, Conze作ṣaṅga）」。
    >
    > （4）木村Pañca. I-2, p.86：sa-kāro mukhaḥ sarvadharmāṇāṃ
    > saṃgānupalabdhitvāt.
    >
    > （5）案：若第10「沙」字門作「sa」的話，則與第16「娑（sa）」字門重複。

[^109]: 參見《大般若波羅蜜多經》卷415〈17
    念住等品〉：「\^入縛字門，悟一切法語音道斷故。\^\^」（大正7，81c21）

[^110]: 參見《大般若波羅蜜多經》卷415〈17
    念住等品〉：「\^入䫂字門，悟一切法真如不動故。\^\^」（大正7，81c21-22）

[^111]: 參見《大般若波羅蜜多經》卷415〈17
    念住等品〉：「\^入也字門，悟一切法如實不生故。\^\^」（大正7，81c22-23）

[^112]: （1）參見《大般若波羅蜜多經》卷415〈17
    念住等品〉：「\^入瑟吒字門，悟一切法制伏任持相不可得故。\^\^」（大正7，81c23-24）

    > （2）山田，p.7：ṣṭa 吒。
    >
    > （3）三枝，p.158：咤ṣṭa（Dutt,
    > Pañca.作sta）入諸法折伏（ṣṭambha）不可得。
    >
    > （4）木村Pañca. I-2, p.86：sta-kāro mukhaḥ sarvadharmāṇāṃ
    > stambhānupalabdhitvāt.
    >
    > （5）案：若第14「吒」字門作「sta」的話，則與第26「哆（sta）」字門重複。

[^113]: 參見《大般若波羅蜜多經》卷415〈17
    念住等品〉：「\^入迦字門，悟一切法作者不可得故。\^\^」（大正7，81c24-25）

[^114]: （1）婆＝娑【宋】【元】【明】【宮】【聖】【石】。（大正25，407d，n.28）

    > （2）《摩訶般若波羅蜜經》卷5〈19
    > 廣乘品〉：「\^**娑**字門，入諸法時不可得故，諸法時來轉故。\^\^」（大正8，256a19-20）
    >
    > （3）《大正藏》原作「婆」，今依【宋】【元】【明】【宮】【聖】【石】及《摩訶般若波羅蜜經》作「娑」。

[^115]: 來＝未【元】【明】，〔來〕－【石】。（大正25，407d，n.29）

[^116]: （1）參見《大般若波羅蜜多經》卷415〈17
    念住等品〉：「\^入娑字門，悟一切法時平等性不可得故。\^\^」（大正7，81c25-26）

    > （2）三枝，p.158：娑（sa），入諸法時不可得，諸法時來轉（samatā）。
    >
    > 案：samatā是「平等性」。
    >
    > （3）木村Pañca. I-2, p.86：sa-kāro mukhaḥ sarvadharmāṇāṃ
    > samatānupalabdhitvāt.

[^117]: 參見《大般若波羅蜜多經》卷415〈17
    念住等品〉：「\^入磨字門，悟一切法我所執性不可得故。\^\^」（大正7，81c26-27）

[^118]: （1）參見《大般若波羅蜜多經》卷415〈17
    念住等品〉：「\^入伽字門，悟一切法行動取性不可得故。\^\^」（大正7，81c27）

    > （2）三枝，p.158：伽（ga），入諸法去者（gagana：Conze作gamana）不可得。
    >
    > 案：gagana是「虛空、天空」的意思。gamana是「移動、去」的意思，近似《大般若經》的「行動取性」。
    >
    > （3）木村Pañca. I-2, p.86：ga-kāro mukhaḥ sarvadharmāṇāṃ
    > gamanānupalabdhitaḥ.

[^119]: （1）參見《大般若波羅蜜多經》卷415〈17
    念住等品〉：「\^入他字門，悟一切法所依處性不可得故。\^\^」（大正7，81c28）

    > （2）山田，p.6：tha，他，處。
    >
    > （3）三枝，p.158：他（stha），入諸法處（sthāna）不可得。
    >
    > （4）木村Pañca. I-2, p.86：stha-kāro mukhaḥ sarvadharmāṇāṃ
    > sthānānupalabdhitaḥ.
    >
    > （5）案：山田作「tha」，而三枝及木村Pañca.梵本皆作「stha」，但《大智度論》釋：「\^若聞陀字，即知四句如去不可得。多陀阿伽陀（tathāgata），秦言如去。\^\^」（大正25，408c9-10）如第19「他」字門取「tha」的話，可與「tathāgata」相合；如取「stha」作為字門，則與多陀阿伽陀（tathāgata）不合。

[^120]: 參見《大般若波羅蜜多經》卷415〈17
    念住等品〉：「\^入闍字門，悟一切法能所生起不可得故。\^\^」（大正7，81c28-29）

[^121]: 簸（\^ㄅㄛˇ\^\^）：1.揚米去糠。2.動搖，顛動。（《漢語大詞典》（八），p.1261）

[^122]: （1）參見《大般若波羅蜜多經》卷415〈17
    念住等品〉：「\^入濕縛字門，悟一切法安隱之性（āśvāsa）不可得故。\^\^」（大正7，81c29-82a1）

    > （2）木村Pañca. I-2, p.86：śva-kāro mukhaḥ sarvadharmāṇāṃ
    > śvāsānupalabdhitaḥ.
    >
    > （3）案：
    > śvāsa是「氣息、呼吸」的意思；āśvāsa則兼有有「呼吸」和「安穩」的意思。

[^123]: （1）《摩訶般若波羅蜜經》卷5〈19
    廣乘品〉：「\^**駄**字門，入諸法性不可得故。\^\^」（大正8，256a24-25）

    > ※案：《大正藏》及《高麗藏》（14冊，867a14）皆作䭾。
    >
    > （2）參見《大般若波羅蜜多經》卷415〈17
    > 念住等品〉：「\^入達字門，悟一切法能持界性不可得故。\^\^」（大正7，82a1-2）
    >
    > （3）木村Pañca. I-2, p.86：dha-kāro mukhaḥ sarvadharmāṇāṃ
    > dharma-dhātv-anupalabdhitaḥ.

[^124]: 賒（\^ㄕㄜ\^\^）。（《漢語大詞典》（十），p.211）

[^125]: 參見《大般若波羅蜜多經》卷415〈17
    念住等品〉：「\^入捨字門，悟一切法寂靜性不可得故。\^\^」（大正7，82a2-3）

[^126]: 呿（\^ㄑㄩˋ\^\^）。（《漢語大詞典》（三），p.253）

[^127]: （1）參見《大般若波羅蜜多經》卷415〈17
    念住等品〉：「\^入佉字門，悟一切法如虛空性不可得故。\^\^」（大正7，82a3-4）

    > （2）木村Pañca. I-2, p.86：kha-kāro mukhaḥ sarvadharmāṇāṃ
    > kha-samatānupalabdhitaḥ.

[^128]: 參見《大般若波羅蜜多經》卷415〈17
    念住等品〉：「\^入羼字門，悟一切法窮盡性不可得故。\^\^」（大正7，82a4-5）

[^129]: （1）參見《放光般若經》卷4〈20
    陀鄰尼品〉：「\^二十六者侈，侈者，諸法各在其所處不可動搖。\^\^」（大正8，26c5-6）

    > （2）《光讚經》卷7〈17
    > 觀品〉：「\^尸癉之門，一切諸法堅住於處而不可動，亦不可得是。\^\^」（大正8，196a13-14）
    >
    > （3）《大般若波羅蜜多經》卷415〈17
    > 念住等品〉：「\^入薩䫂字門，悟一切法任持處非處令不動轉性不可得故。\^\^」（大正7，82a5-6）
    >
    > （4）Conze, p.161：26. the syllable STA is a door to all dharmas
    > because each dharma is fixed (stabdha?) in its place, and never
    > leaves it.
    >
    > （注10：The explanation is from Mokshala（無羅叉）, who had
    > *astitva* or *stabdha*. Also Yüan-tsang（玄奘）agrees to some
    > extent with it.）
    >
    > （5）三枝，p.158：哆sta（Dutt,
    > Pañca.作ta，於註中訂正為sta），入諸法有不可得。（tac，Conze作stabdha?）
    >
    > （6）木村Pañca. I-2, p.86：sta-kāra-mukhāḥ sarvadharmās tac
    > cānupalabdhitaḥ.

[^130]: 參見《大般若波羅蜜多經》卷415〈17
    念住等品〉：「\^入若字門，悟一切法所了知性不可得故。\^\^」（大正7，82a6-7）

[^131]: 拖＝施【宮】【聖】【石】。（大正25，408d，n.1）

[^132]: （1）《放光般若經》卷4〈20
    陀鄰尼品〉：「\^二十八者伊陀，伊陀者，諸法義不可得。\^\^」（大正8，26c7-8）

    > （2）《光讚經》卷7〈17
    > 觀品〉：「\^咤呵之門，一切諸法逮得所持是。\^\^」（大正8，196a15-16）
    >
    > （3）《大般若波羅蜜多經》卷415〈17
    > 念住等品〉：「\^入剌^※^他字門，悟一切法執著義性不可得故。\^\^」（大正7，82a7-8）
    >
    > ※案：《大正藏》原作「刺」，今依《高麗藏》作「剌」（第5冊，964c11）。
    >
    > （4）Conze, p.161：RTA because mortality (mārtya) cannot be
    > apprehended.
    >
    > （5）山田，p.206：28. tha，托，托字（拖）。
    >
    > （6）三枝，p.158：拖（rta），入諸法拖字不可得。（Pañca缺，Conze作mārtya）
    >
    > （7）案：Dutt Pañca. 及木村Pañca.
    > 缺，山田作「tha」。Conze及三枝作「rta」與玄奘譯《大般若經》「\^剌他\^\^」相合。《大智度論》論釋：「\^若聞他字，即知一切法義不可得。阿他（artha），秦言義。\^\^」（大正25，408c21-22）從「artha」來看，雖與「rta」字門相近，但末尾的「tha」與「ta」不同，若取「tha」為字門，雖與「artha」相合，但可能與第19他字門「tha」重複。

[^133]: （1）參見《大般若波羅蜜多經》卷415〈17
    念住等品〉：「\^入薄字門，悟一切法可破壞性不可得故。\^\^」（大正7，82a9-10）

    > （2）Conze, p.161：BHA because breaking-up (bhaṅga) cannot be
    > apprehended.
    >
    > （3）案：Dutt Pañca. 及木村Pañca. 缺。

[^134]: （1）參見《放光般若經》卷4〈20
    陀鄰尼品〉：「\^三十者車，車者諸法無可棄者。\^\^」（大正8，26c9）

    > （2）《光讚經》卷7〈17
    > 觀品〉：「\^車之門，一切諸法皆已焚燒是。\^\^」（大正8，196a16-17）
    >
    > （3）《大般若波羅蜜多經》卷415〈17
    > 念住等品〉：「\^入縛^※^字門，悟一切法欲樂覆性不可得故。\^\^」（大正7，82a10-11）
    >
    > ※縛＝綽【宋】【元】【明】。（大正7，82d，n.1）
    >
    > （4）Conze, p.161：The syallable CHA is a door to all dharmas
    > because glamour (chaver apy).
    >
    > （5）三枝，p.158：車（cha），入諸法欲不可得，如影五眾亦不可得。（chaver
    > apy）
    >
    > （6）木村Pañca. I-2, p.86：ccha-kāra-mukhāḥ sarvadharmāś cchaver
    > apy anupalabdhitaḥ.
    >
    > （7）案：chavi有「美麗」的意思。

[^135]: （1）《放光般若經》卷4〈20
    陀鄰尼品〉：「\^三十一者魔，魔者諸法無有丘墓。\^\^」（大正8，26c9-10）

    > （2）《光讚經》卷7〈17
    > 觀品〉：「\^那之門，一切諸法而無所作是。\^\^」大正8，196a17-18）
    >
    > （3）參見《大般若波羅蜜多經》卷415〈17
    > 念住等品〉：「\^入颯磨字門，悟一切法可憶念性不可得故。\^\^」（大正7，82a11-12）
    >
    > （4）木村Pañca. I-2, p.86：sma-kāra-mukhāḥ sarvadharmāḥ
    > smaraṇānupalabditaḥ.
    >
    > （5）案：木村梵本以「sma」為字門，舉「smaraṇa」為例，與玄奘譯《大般若波羅蜜多經》「可憶念性」相合；但《大智度論》論釋時舉「阿濕尛（aśman），秦言石」（大正25，409a1）為例，此則應以「śma」作字門為宜。

[^136]: （1）參見《大般若波羅蜜多經》卷415〈17
    念住等品〉：「\^入嗑縛字門，悟一切法可呼**名**^※^性不可得故。\^\^」（大正7，82a12-13）

    > ※名＝召【宋】【元】【明】。（大正7，82d，n.2）
    >
    > ※《大般若波羅蜜多經》卷490〈3
    > 善現品〉作「\^可呼**召**性\^\^」（大正7，489c23）。
    >
    > （2）三枝，p.159：火（hva），入諸法喚（āhvāna）不可得。
    >
    > （3）木村Pañca. I-2, p.86：hva-kāra-mukhāḥ sarvadharmā
    > āhvānāpagatatvāt.

[^137]: 蹉（\^ㄘㄨㄛ\^\^）：1.岔路，小路。2.失足跌倒，傾倒。3.搓揉，踐踏。4.失誤，差錯。（《漢語大詞典》（十），p.523）

[^138]: （1）參見《放光般若經》卷4〈20
    陀鄰尼品〉：「\^十三者蹉，蹉者，諸法死亡不可得。\^\^」（大正8，26c11-12）

    > （2）《光讚經》卷7〈17
    > 觀品〉：「\^嗟之門，一切諸法皆得盡滅是。\^\^」大正8，196a19）
    >
    > （3）《大般若波羅蜜多經》卷415〈17
    > 念住等品〉：「\^入蹉字門，悟一切法勇健性不可得故。\^\^」（大正7，82a13-14）
    >
    > （4）木村Pañca. I-2, p.86：sa-kāra-mukhāḥ sarvadharmā
    > utsāhānupalabdhitaḥ.

[^139]: （1）參見《大般若波羅蜜多經》卷415〈17
    念住等品〉：「\^入鍵^※^字門，悟一切法厚平等性不可得故。\^\^」（大正7，82a14-15）

    > ※《大正藏》原作「搋」，今依《高麗藏》作「鍵」（第5冊，964c19）。
    >
    > （2）木村Pañca. I-2, p.86：gha-kāra-mukhāḥ sarvadharmā
    > ghanānupalabdhitaḥ.

[^140]: （1）參見《大般若波羅蜜多經》卷415〈17
    念住等品〉：「\^入搋^※^字門，悟一切法積集性不可得故。\^\^」（大正7，82a15-16）

    > ※《大正藏》原作「拏」，今依《高麗藏》作「搋」（第5冊，964c20）。
    >
    > 案：搋（\^ㄔㄨㄞ\^\^）：1.以手用力揉壓。2.藏。（《漢語大詞典》（六），p.805）
    >
    > （2）木村Pañca. I-2, p.86：ṭha-kāra-mukhāḥ sarvadharmā
    > viṭhapanānupalabdhitaḥ.
    >
    > （3）Conze, p.161：The syllable ṭha is a door to all dharmas
    > because of the nonapprehension of fabricated appearances
    > (viṭhapana).

[^141]: （1）參見《大般若波羅蜜多經》卷415〈17
    念住等品〉：「\^入拏字門，悟一切法離諸諠諍無往無來行住坐臥不可得故。\^\^」（大正7，82a16-17）

    > （2）木村Pañca. I-2, p.86：ṇa-kāra-mukhāḥ sarvadharmā
    > raṇa-vigatatvāt.
    >
    > （3）Conze, p.161：ṇa because strife (raṇa) has departed , no one
    > goes or comes, stands, sits or lies down, or makes any
    > discriminations of this kind.

[^142]: 邊＝遍【宋】【宮】【聖】。（大正25，408d，n.5）

[^143]: （1）參見《放光般若經》卷4〈20
    陀鄰尼品〉：「\^三十七者破，破者諸法皆於三界不安。\^\^」（大正8，26c15-16）

    > （2）《光讚經》卷7〈17
    > 觀品〉：「\^頗之門，一切諸法不可所奏是。\^\^」大正8，196a23-24）
    >
    > （3）《大般若波羅蜜多經》卷415〈17
    > 念住等品〉：「\^入頗字門，悟一切法遍滿果報不可得故。\^\^」（大正7，82a17-18）
    >
    > （4）木村Pañca. I-2, p.86：pha-kāra-mukhāḥ sarvadharmāḥ
    > phalānupalabhitaḥ.

[^144]: 參見《大般若波羅蜜多經》卷415〈17
    念住等品〉：「\^入塞迦字門，悟一切法聚積蘊性不可得故。\^\^」（大正7，82a18-19）

[^145]: （1）《放光般若經》卷4〈20
    陀鄰尼品〉：「\^三十九者嵯，嵯者諸法不可得常。\^\^」（大正8，26c17）

    > （2）《光讚經》卷7〈17
    > 觀品〉：「\^磋之門，一切諸法不得他念是。\^\^」（大正8，196a24-25）
    >
    > （3）《大般若波羅蜜多經》卷415〈17
    > 念住等品〉：「\^入逸娑字門，悟一切法衰老性相不可得故。\^\^」（大正7，82a19-20）
    >
    > （4）木村Pañca. I-2, p.86：ja-kāra-mukhāḥ sarvadharmā
    > jarānupalabdhitaḥ.
    >
    > （5）Conze, p.161：YSA because no decay (ysara=jarā) is
    > apprehended.
    >
    > （注12：This translation is based on *P* and Yüan-tsang, Gilgit
    > *P* however has, "because the letter YSA cannot be apprehended ''.
    > *Ysāra* is the Saka equivalent of *jarā*.）
    >
    > 案：Conze注中的*P*為*Pañcaviṃśatisāhasrikā
    > Prajñāpāramitā*（二萬五千頌般若）之略稱。
    >
    > （6）三枝，p.159：醝ysa（Dutt,
    > Pañca.作ja），入諸法醝字不可得（jarā，Conze：ysara = jarā）。

[^146]: （1）《放光般若經》卷4〈20
    陀鄰尼品〉：「\^四十一者吒，吒者諸法無有度者。\^\^」（大正8，26
    c18-19）

    > （2）《光讚經》卷7〈17
    > 觀品〉：「\^伊陀之門，捨一切法而無所得。\^\^」大正8，196a25-26）
    >
    > （3）《大般若波羅蜜多經》卷415〈17
    > 念住等品〉：「\^入酌字門，悟一切法聚集足迹不可得故。\^\^」（大正7，82a20-21）
    >
    > （4）木村Pañca. I-2, p.86：ca-kāra-mukhāḥ sarvadharmā
    > caraṇānupalabdhitaḥ.
    >
    > （5）Conze, p.161：The syllable śca is a door to all dharmas,
    > because of the nonapprehension of good conduct (ścaraṇa).
    >
    > （注13：so *P* and Kumārajīva; S caryā. S-Ti *spyod-pa*. but P
    > Gilgit :" Because the letter CA cannot be apprehended''.）
    >
    > 案：Conze注中的S為*śatasāhasrikā
    > Prajñāpāramitā*（十萬頌般若）之略稱，S-Ti則為《十萬頌般若》藏譯本的略稱。
    >
    > （6）三枝，p.159：遮śca（Dutt,
    > Pañca.作ca），入諸法行不可得（caraṇa，Conze作ścaraṇa）。
    >
    > （7）案：第40遮字門如作「ca」，則與第4「遮（ca）」字門重複。

[^147]: 咤（\^ㄓㄚˋ\^\^）：怒聲，也作"吒"。（《漢語大字典》（一），p.623）

[^148]: 軀＝驅【宋】【元】【明】【宮】。（大正25，408d，n.7）

[^149]: （1）《放光般若經》卷4〈20
    陀鄰尼品〉：「\^四十一者吒，吒者諸法無有度者。\^\^」（大正8，26c18-19）

    > （2）《光讚經》卷7〈17
    > 觀品〉：「\^**伊陀**^※^之門，一切諸法不得所在是。\^\^」大正8，196a26-27）
    >
    > ※伊陀＝**是侈**【宮】，＝侈【聖】。（大正8，196d，n.9）
    >
    > （3）《大般若波羅蜜多經》卷415〈17
    > 念住等品〉：「\^入吒字門，悟一切法相驅迫性不可得故。\^\^」（大正7，82a21-22）
    >
    > （4）木村Pañca. I-2, p.86：ṭa-kāra-mukhāḥ sarvadharmāḥ
    > ṣṭaṃ-kārānupalabdhitaḥ.
    >
    > （5）Conze, p.161：ṭa because of the nonapprehension of the other
    > shore.
    >
    > （注14：ṭalo? After Kumārajīva who says: "the other shore
    > (ṭalo=sthala?) of dharmas does not exist'' --S-Ti has
    > *sdug-bsṅal*, usually *duḥkha*.）

[^150]: 竟＝境【石】。（大正25，408d，n.8）

[^151]: （1）《放光般若經》卷4〈20
    陀鄰尼品〉：「\^四十二者嗏，嗏者諸法邊際盡竟處，亦不生亦不死。\^\^」（大正8，26c19-20）

    > （2）《光讚經》卷7〈17
    > 觀品〉：「\^吒之門，一切諸法究竟邊際盡其處所，無生無死、無有無作。\^\^」大正8，196a27-28）
    >
    > （3）《大般若波羅蜜多經》卷415〈17
    > 念住等品〉：「\^入擇字門，悟一切法究竟處所不可得故。\^\^」（大正7，82a22-23）
    >
    > （4）木村Pañca. I-2，p.87：ḍha-kāra-mukhāḥ sarvadharmā
    > ḍhaṃ-kārānupalabdhitaḥ.
    >
    > （5）Conze, p.161：ḍha because of the nonapprehension of
    > unsteadiness. In their ultimate and final station dharmas neither
    > decrease nor are they reborn.
    >
    > （注15：Here the original text cannot easily be reconstituted. My
    > translation is based on S*.* S-Ti, Gilgit P and Mokshala.
    > "Unsteadiness'' occurs only in S-Ti as *gYo-ba*, I have collected
    > 14 Sanskrit equivalents for it, but none contains a ḍh. "Ultimate
    > and final station'' is *paryanta-niṣṭhā-sthāena*. *mtha' thug-par
    > gnas-par*.）

[^152]: 〔不〕－【宋】【宮】【聖】。（大正25，408d，n.12）

[^153]: 參見《大般若波羅蜜多經》卷415〈17
    念住等品〉：「\^此諸字義，不可宣說，不可顯示，不可書持，不可執取，不可觀察，離諸相故。善現！譬如虛空是一切物所歸趣處，此諸字門亦復如是，諸法空義皆入此門方得顯了。\^\^」（大正7，82a25-28）

[^154]: 諸＋（餘）【宋】【元】【明】【宮】。（大正25，408d，n.17）

[^155]: 〔得〕－【宋】【元】【明】【宮】【聖】。（大正25，408d，n.18）

[^156]: 案：第18項「得巧分別生死通」，論中未提及。

[^157]: 門＋（字門）【宋】【元】【明】【宮】【聖】【石】。（大正25，408d，n.21）

[^158]: 摩訶衍＋（以不可得故）【元】【明】。（大正25，408d，n.22）

[^159]: 說＝語【宋】【元】【明】【宮】【聖】【石】。（大正25，408d，n.24）

[^160]: 參見《摩訶般若波羅蜜經》卷24〈78
    四攝品〉：「\^當善學分別諸字，亦當善知一字乃至四十二字。一切語言皆入初字門；一切語言亦入第二字門乃至第四十二字門──一切語言皆入其中。一字皆入四十二字，四十二字亦入一字。\^\^」（大正8，396b21-25）

[^161]: 以下anutpāda等梵文，參見山田龍城著〈四十二字門に就て〉，《日本佛教學協會年報》第3年，1931年，pp.201-267。

[^162]: 木＝末【宋】【元】【明】【宮】【聖】【石】。（大正25，408d，n.27）

[^163]: 參見《摩訶般若波羅蜜經》卷5〈19
    廣乘品〉：「\^遮字門，一切法終不可得故，諸法不終不生故。\^\^」（大正8，256a10-11）

[^164]: 邏＝還【聖】，＝羅【石】。（大正25，408d，n.28）

[^165]: 參見《摩訶般若波羅蜜經》卷5〈19
    廣乘品〉：「\^邏字門，諸法度世間故，亦愛支因緣滅故。\^\^」（大正8，256a12-13）

[^166]: 「dama？」，山田龍城教授存疑。（《日本佛教學協會年報》第3年，p.207）

[^167]: （1）參見《摩訶般若波羅蜜經》卷5〈19
    廣乘品〉：「\^荼字門，諸法荼字淨故。\^\^」（大正8，256a14-15）

    > （2）南天竺：荼闍他，秦言不熱。（印順法師，《大智度論筆記》［H013］p.401）

[^168]: （1）〔唐〕清涼山大華嚴寺沙門澄觀述，《大方廣佛華嚴經隨疏演義鈔》卷89〈39
    入法界品〉：「\^智論云：若聞沙字，即知人身六種相，以沙此言六故。釋曰：以大品云：沙字門，諸法六自在王性清淨故，即內六處為六自在王。\^\^」（大正36，689c16-19）

    > （2）〔陳〕南嶽思大禪師說，《法華經安樂行義》卷1：「\^一切人身六種相妙，六自在王性清淨故；六種相者，即是六根。\^\^」（大正46，698c19-20）

[^169]: 參見《摩訶般若波羅蜜經》卷5〈19
    廣乘品〉：「\^沙字門，諸法六自在王性清淨故。\^\^」（大正8，256a15）

[^170]: 反＝切【明】＊ \[＊ 1 2\]。（大正25，408d，n.32）

[^171]: 羅＝邏【宋】【元】【明】【宮】。（大正25，408d，n.34）

[^172]: 參見《摩訶般若波羅蜜經》卷5〈19
    廣乘品〉：「\^伽字門，入諸法去者不可得故。\^\^」（大正8，256a21-22）

[^173]: 《大正藏》原作「婆」，今依《摩訶般若波羅蜜經》卷5〈19
    廣乘品〉：「\^**[娑]{.underline}**字門，入諸法時不可得故，諸法時來轉故。\^\^」（大正8，256a19-20）將「婆」改作「娑」。

[^174]: （1）薩＝婆【宋】【宮】，＝娑【元】【明】【聖】【石】。（大正25，408d，n.35）

    > （2）《大正藏》原作「薩」，今依【元】【明】【聖】【石】作「娑」，與前說「娑」字一致。

[^175]: 魔＝磨磨【宋】【元】【明】【宮】【聖】。（大正25，408d，n.37）

[^176]: 「gaḍa？」──山田龍城教授存疑。（《日本佛教學協會年報》第3年，p.207）

[^177]: 陀＝他【宋】【元】【明】【宮】【聖】【石】。（大正25，408d，n.38）

[^178]: 四句如去：（1）如來死後有，（2）如來死後無，（3）如來死後亦有亦無，（4）如來死後非有非無。

[^179]: 音＝字【宮】。（大正25，408d，n.40）

[^180]: 簸＝波【宋】【元】【明】【宮】【聖】【石】。（大正25，408d，n.42）

[^181]: 反＝切【明】＊ \[＊ 1 2\]。（大正25，408d，n.32）

[^182]: 參見《摩訶般若波羅蜜經》卷5〈19
    廣乘品〉：「\^賒字門，入諸法定不可得故。\^\^」（大正8，256a25）

[^183]: 阿他＝阿利他【元】【明】。（大正25，408d，n.18）

[^184]: 可＋（得）【宋】【元】【明】【宮】。（大正25，408d，n.50）

[^185]: （1）尛＝麼【宋】【元】【明】【宮】下同。（大正25，408d，n.51）

    > （2）尛：同"麼"。（《漢語大字典》（一），p.564）

[^186]: 火夜＝火婆夜【明】。（大正25，409d，n.1）

[^187]: （1）上＝土【宋】【元】【明】【宮】【聖】【石】。（大正25，409d，n.4）

    > （2）《大正藏》原作「上」，今依《高麗藏》作「土」（第14冊，868c2）。

[^188]: 反＝切【明】＊ \[＊1 2\]。（大正25，408d，n.32）

[^189]: 南天竺：他那，秦言處。（印順法師，《大智度論筆記》［H013］p.401）

[^190]: 南天竺：拏，秦言不。（印順法師，《大智度論筆記》［H013］p.401）

[^191]: 參見《摩訶般若波羅蜜經》卷5〈19
    廣乘品〉：「\^頗字門，入諸法遍不可得故。\^\^」（大正8，256b7）

[^192]: 〔法〕－【宋】【元】【明】【宮】【聖】。（大正25，409d，n.5）

[^193]: 參見《摩訶般若波羅蜜經》卷5〈19
    廣乘品〉：「\^醝字門，入諸法醝字不可得故。\^\^」（大正8，256b8-9）

[^194]: 參見《摩訶般若波羅蜜經》卷5〈19
    廣乘品〉：「\^遮字門，入諸法行不可得故。\^\^」（大正8，256b9）

[^195]: 吒＝多【宋】【元】【明】【宮】【聖】【石】。（大正25，409d，n.8）

[^196]: 茶＝荼【宋】【元】【明】【宮】【聖】【石】下同。（大正25，409d，n.9）

    > 案：《大正藏》原作「茶」，今依【宋】【元】【明】【宮】【聖】【石】作「荼」。

[^197]: 參見《摩訶般若波羅蜜經》卷5：「\^荼字門，入諸法邊竟處故不終不生。\^\^」（大正8，256b10-11）

[^198]: 〔更〕－【宋】【元】【明】【宮】【聖】。（大正25，409d，n.10）

[^199]: ┌知作種種門說法

    │知為何事故說

    > 得經旨趣 ┤知以方便故說

    │知示理趣故說

    └知以大悲心故說　　（印順法師，《大智度論筆記》〔B013〕p.132）

[^200]: （1）參見《思益梵天所問經》卷2（大正15，40b29-42a27）。

    > （2）另參見印順法師，《初期大乘佛教之起源與開展》，pp.1235-1237、pp.1327-1328。
    >
    > （3）得經旨趣：知佛五種說法。（印順法師，《大智度論筆記》〔E007〕p.298）

[^201]: 名空義空觀。（印順法師，《大智度論筆記》〔E007〕p.298）

[^202]: 參見《正觀》（6），p.132：

    > 五眾，參見《大智度論》卷36（大正25，324b1-326a）。
    >
    > 十二因緣，參見《大智度論》卷5（大正25，100b12-c10）。
    >
    > 四緣，參見《大智度論》卷32（大正25，296b-297b）。

[^203]: 參見《正觀》（6），p.132：知眾生上下根智力，參見《大智度論》卷24（大正25，238c27-239a26）。

[^204]: 參見《正觀》（6），p.132：知他心智力，參見《大智度論》卷40〈4
    往生品〉（大正25，351b19-c4）、卷28（265b17-266c11）、卷5（98b6-10）。

[^205]: 參見《正觀》（6），p.132：天耳，參見《大智度論》卷40〈4
    往生品〉（大正25，351b13-18）、卷5（大正25，98a28-b2）。

[^206]: 參見《正觀》（6），p.132：宿命智力，參見《大智度論》卷24（大正25，240a25-b19）。

[^207]: 參見《正觀》（6），p.132：處非處力，參見《大智度論》卷24（大正25，237a13-c9）。

[^208]: 案：論缺第18項「得巧分別生死通」［天眼通］。

[^209]: 鞞＝毘【石】，鞞＋（鞞）【宮】。（大正25，409d，n.27）

[^210]: 參見《正觀》（6），p.132：巧知往來坐起，參見《摩訶般若波羅蜜經》卷16〈55
    不退品〉（大正8，339c19-22）、卷17〈56
    堅固品〉（丹本〈轉不轉品〉）（大正8，342a6-10）。

[^211]: 七＝九【石】。（大正25，409d，n.24）

[^212]: ┌日月

    │世間月

    > 四種月 ┤月月

    └星宿月　　（印順法師，《大智度論筆記》〔B013〕p.133）

[^213]: 月＝日【石】。（大正25，409d，n.26）

[^214]: （1）閏（\^ㄖㄨㄣˋ\^\^）：1.曆法術語。一回歸年的時間為365天5時48分46秒。陽曆把一年定為365天，所餘的時間約每四年積纍成一天，加在二月裡；農曆把一年定為354天或355天，所餘的時間約每三年積纍成一個月，加在一年裡。這樣的辦法，在曆法上叫做閏。（《漢語大詞典》（十二），p.35）

    > （2）閏月：農曆一年較回歸年相差約10日21時，故須置閏，即三年閏一個月，五年閏兩個月，十九年閏七個月。每逢閏年所加的一個月叫閏月。最初放在歲末，稱"十三月"或"閏月"；後加在某月之後，稱"閏某月"。（《漢語大詞典》（十二），p.35）
