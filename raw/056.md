\`1587\`慧日佛學班第09期／福嚴推廣教育班第20期

（457a）

**《大智度論》卷56**

**〈釋顧視**[^1]**品第三十〉**[^2]

**（大正25，457a2-460a26）**

釋厚觀（2010.09.18）

【**經**】

**\$壹、般若畢竟空而有三乘，有三乘而不著心**（印順法師，《大智度論筆記》［E010］p.304）

> **\$（壹）諸天稱歎**
>
> **\$一、諸天歎須菩提承佛恩說般若**
>
> 爾時，諸天王及諸天、諸梵王及諸梵天、伊賒那[^3]天及神仙并諸天女同時三反[^4]稱歎：「快[^5]哉！快哉！慧命須菩提所說法，皆是佛出世間因緣恩力，演布[^6]是教。
>
> **\$二、歎行般若人**[^7]
>
> **\$（一）行般若而不遠離者，諸天視之如佛**
>
> 若有菩薩摩訶薩行是般若波羅蜜不遠離者，我輩視是人如佛。
>
> **\$（二）般若雖畢竟空而有三乘之教**
>
> 何以故？是般若波羅蜜中，雖無法可得，所謂色、受、想、行、識乃至一切種智，而有三乘之教──聲[^8]聞[^9]、辟支佛[^10]、佛乘。[^11]」
>
> **\$（貳）佛述成諸天所歎，更說因緣，並舉本生事為證**
>
> **\$一、佛述成諸天所歎**
>
> 爾時，佛告諸天子：「如是！如是！諸天子！如汝所言：是般若波羅蜜中，雖無法可得，而有三乘之教，所謂聲聞、辟支佛、佛乘。
>
> \`1588\`諸天子！若有[^12]菩薩摩訶薩行是般若波羅蜜不遠離者，視是人當如佛，以無所得故。何以故？是般若波羅蜜中，廣說三乘之教，所謂聲聞[^13]、辟支佛[^14]、佛乘。
>
> **\$二、諸法中佛不可得，離諸法佛亦不可得；能如是學之菩薩，當視之如佛**
>
> 檀波羅蜜中佛不可得，離檀波羅蜜佛亦不可得；乃至般若波羅蜜中佛不可得，離般若波羅蜜佛亦不可得。內空乃至無法有法空、四念處乃至十八不共法、一切種智亦如是。」[^15]
>
> 佛語諸天子：「菩薩摩訶薩若能學[^16]是一切法[^17]，所謂[^18]檀波羅蜜乃至一切種智，以是事故，當視是菩薩摩訶薩如佛。
>
> **\$三、舉本生事為證**[^19]
>
> 諸天子！我昔於然燈佛時，華嚴城內，四衢[^20]道頭[^21]，見佛聞法，即得不離檀波羅蜜行，不離尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜行；不離內（457b）空乃至無法有法空，四念處乃至八聖道分；不離四禪、四無量心、四無色定、一切三[^22]昧門、一切陀[^23]憐[^24]尼門；不離四無所畏、佛十力、四無礙智、十八不共法、大慈大悲及餘無量諸佛法行，亦無所得故[^25]。
>
> 是時，然燈佛記我當來世過一阿僧祇劫當作佛，號釋迦牟尼多陀阿伽度[^26]、阿羅訶[^27]、\`1589\`三藐三佛陀[^28]、鞞侈遮羅那[^29]、脩伽度[^30]、路迦憊[^31]、無上士[^32]、調御丈夫[^33]、天人師、佛[^34]、世尊[^35]。」[^36]
>
> **\$\`1590\`（參）諸天領解重讚：般若令菩薩得薩婆若，於諸法不取不捨**
>
> 爾時諸天子白佛言：「世尊！希有！是般若波羅蜜，能令諸菩薩摩訶薩得薩婆若，於色不取不捨[^37]故，於受、想、行、識不取不捨故，乃至一切種智不取不捨故。」[^38]

【**論**】釋曰：

**\$壹、般若畢竟空而有三乘，有三乘而不著心**

> **\$（壹）諸天稱歎**
>
> **\$一、諸天歎須菩提承佛恩說般若**
>
> **\$（一）諸天歡喜，三反稱歎須菩提說般若**
>
> 人以歡喜之至，則三反稱歎；是故諸天聞大德須菩提說般若波羅蜜，歡喜言：「\^快哉！快哉！\^\^」
>
> **\$（二）釋「諸天眾等」**
>
> 「\^天王\^\^」者，四天處四天[^39]王，三十三天王釋提桓因，乃至諸梵天王；梵天已[^40]上更無有王。
>
> 「\^諸天\^\^」，是欲界天。
>
> 「\^諸梵\^\^」，是色界天。
>
> 「\^伊賒那\^\^」，是大自在天王并其眷屬。
>
> 「\^神仙\^\^」者，有二種：或天，或人。[^41]
>
> 「\^天女\^\^」者，是天帝釋夫人舍脂等諸天女。
>
> **\$（三）歎須菩提說般若，知其承佛力故**
>
> 所以歎須菩提說深般若波羅蜜者，知其承佛神力故。
>
> **\$二、歎行般若人**
>
> **\$（一）行般若而不遠離者，諸天視之如佛**
>
> 若能行是般若波羅蜜，我等當視是人如佛。所以者何？尊重法故。
>
> **\$（二）般若雖畢竟空而有三乘之教，雖有三乘而不生著心**
>
> 「\^法\^\^」者，所謂深般若波羅蜜。
>
> 「深法」者，一切法雖畢竟空，而有三乘分別。所以者何？
>
> 諸法若畢竟空，更不應修集三乘功德，則墮斷滅中；
>
> 若修三乘功德，則是分別差降[^42]，不應是畢竟空。
>
> \`1591\`是般若波羅蜜，雖畢竟空而不墮斷滅，雖分別有三乘亦不生著心──於二[^43]事中不取定相。[^44]
>
> 是事甚深微妙（457c），故諸天大歡喜，歎言：「\^快哉！\^\^」
>
> **\$（貳）佛述成諸天所歎，更說因緣，並舉本生事為證**
>
> **\$一、佛述成諸天所歎，更說因緣：諸法中佛不可得，離諸法佛亦不可得**
>
> 佛然其讚，更說甚深因緣：「從六波羅蜜乃至一切種智中佛不可得；離此，佛亦不可得；諸法和合因緣故有佛，無有自性。若菩薩能如是行者，當知是菩薩即是佛。」
>
> 「即是佛」者，是世界中語；如太子雖未正位，必當為王。
>
> **\$二、舉本生事為證**
>
> 此中佛自引本事以為證；此菩薩已得無生忍，入菩薩位，見十方諸佛。[^45]
>
> **\$（參）諸天領解重讚：般若令菩薩得薩婆若，於諸法不取不捨**
>
> 諸天聞佛廣明已所歎[^46]義，解心轉深，重復[^47]讚歎。
>
> 以見一切法過罪故「\^不取\^\^」，有利益故「\^不捨\^\^」。
>
> 又以一切法畢竟空、不生不滅故「\^不取、不捨\^\^」。[^48]

\^【**經**】

**\$貳、讚般若功德**

> **\$（壹）明應機之眾──帝釋天主**
>
> 爾時，佛觀四眾和合──比丘、比丘尼、優婆塞、優婆夷，及諸菩薩摩訶薩，并四天王天[^49]乃至阿迦尼吒諸天，皆會[^50]坐。
>
> 普觀已，佛告釋提桓因：「憍尸迦！
>
> **\$（貳）聞持般若得種種功德**
>
> **\$一、魔不能得便──自行、教他般若，不離薩婆若心，知諸法不可得故**
>
> 若[^51]菩薩摩訶薩、若比丘、若[^52]比丘尼、若優婆塞、若優婆夷、若諸天子、若諸天女，\`1592\`是[^53]般若波羅蜜，若聽、受持、親近、讀、誦、為他說、正憶念，不離薩婆若心，諸天子！是人，魔、若魔天不能得其便[^54]。[^55]
>
> 何以故？是善男子、善女人諦了知色空，空不能得空便，無相不能得無相便，無作不能得無作便；諦了知受、想、行、識空，空不能得空便，乃至無作不能得無作便；乃至諦了知一切種智空，空不能得空便，乃至無作不能得無作便。
>
> 何以故？是諸法[^56]自性不可得，無事可得便，誰受惱者？[^57]
>
> **\$二、人非人等不得其便──以無所得修四無量心故**
>
> 復次，憍尸迦！是善男子、善女人，若人、非[^58]人不能得其便。
>
> 何以故？是善男子、善女人，一切眾生中善修慈心、悲喜捨心，以無所得故。
>
> **\$三、終不橫死──等心施眾生故**
>
> 憍尸迦！是善男子、善女人終不橫死[^59]。何以故？是善男子、善女人（458a）行檀波羅蜜，於一切眾生等心供給故。
>
> **\$四、諸天有發無上道心者，應深心聽聞受持般若**
>
> 復次，憍尸迦！三千大千世界，四天王天、三十三天、夜摩天、兜率陀天、化樂[^60]天、他化自在天，梵天、光音天、遍淨天、廣果天──是諸天中有發阿耨多羅三藐三菩提心者，未聞是般[^61]若波羅蜜，未受持、親近，是諸天子今應聞、受持、親近、讀、誦、正憶念，不離薩婆若心。
>
> **\$五、行般若者住於三處無畏──以無所得明十八空故**
>
> 復次，憍尸迦！諸善男子、善女人聞是般若波羅蜜，受持、親近、讀、誦、正憶念，不離薩婆若心，是諸善男子、善女人，若在空舍、若在曠[^62]野[^63]、若人住處，終不怖畏。
>
> 何以故？是諸[^64]善男子、善女人明於內空，以無所得故；明於外空乃至無法有法空，以無所得故。」\^\^

\`1593\`【**論**】

**\$貳、讚般若功德**

> **\$（壹）明應機之眾──帝釋天主**
>
> **\$一、以帝釋為應機眾之理由**
>
> 問曰：此中佛觀四部眾已[^65]，何以告釋提桓因？
>
> 答曰：
>
> **\$（一）欲讚般若功德故**
>
> 餘品中多說般若波羅蜜體，[^66]今欲讚般若功德，故命釋提桓因；譬如先以好寶示人，然後讚寶所能。
>
> **\$（二）說功德應以白衣為證，白衣中帝釋大故**
>
> 復次，普觀者，欲[^67]令會中眾生各知佛顧念[^68]，則不自輕；不自輕故，堪任聽法，是以普觀。譬如王顧眄[^69]群下[^70]，群下則欣[^71]然自慶。
>
> 說功德故，應以白衣證[^72]；白衣中釋提桓因為大。
>
> 說般若者，以出家人為證；出家人中[^73]，是舍利弗、須菩提等為大。
>
> **\$二、佛喚帝釋為憍尸迦之理由**
>
> 問曰：先言「釋」是[^74]字，「提婆[^75]因」是天主，今佛何以不言「釋」，乃命言「憍尸迦」？
>
> 答曰：昔摩伽陀國中，有婆羅門名摩伽，姓憍尸迦，有福德大智慧，知友[^76]三十三人共修福德，命終皆生須彌山頂第二天上，摩伽婆羅門為天主，三十二人為輔臣。
>
> 以此三十三人故，名為「三十三天」。
>
> 喚其本姓故言「憍尸（458b）迦」；或言「天主」，或言「千眼」等。大人喚之，\`1594\`故稱其姓。[^77]
>
> **\$（貳）聞持般若得種種功德**
>
> **\$一、魔不能得便──自行、教他般若，不離薩婆若心，知諸法不可得故**
>
> **\$（一）略說聽聞、受持般若等，當得種種功德**
>
> 此中所說「般若波羅蜜」者，是十方諸佛所說語言名字、書寫經卷，宣傳顯示實相智慧。
>
> 何以故？般若波羅蜜無諸觀語言相，而因語言、經卷能得此般若波羅蜜，是故以名字、經卷名為「般若波羅蜜」。[^78]
>
> 此中略說佛意：若能聞、受持般若等，當得種種功德，[^79]後[^80]當廣說。[^81]
>
> **\$（二）魔不能得便**
>
> **\$1、總說**
>
> 欲度眾生、為得佛道故，供養受學般若波羅蜜；是人，魔、若魔天不能得便。
>
> **\$\`1595\`2、別辨**
>
> **\$（1）云何魔能得便**
>
> 問曰：何者是魔？何故惱菩薩？云何得便？
>
> 答曰：
>
> **\$A、釋「何者是魔」**
>
> 「魔」名自在天主。
>
> **\$B、釋「魔何故惱菩薩」**
>
> **\$（A）菩薩欲出三界，魔心生嫉妬故惱菩薩**
>
> 雖以福德因緣生彼，而懷諸邪見，以欲界眾生是己人民，雖復死生展轉，不離我界；若復上生色、無色界，還來屬我；若有得外道五通，亦未出我界，皆不以為憂。若佛及菩薩出世者，化度我民，拔生死根，入無餘涅槃，永不復還，空我境界，是故起恨讎嫉[^82]。
>
> 又見欲界人皆往趣佛，不來歸[^83]己；失供養故，心生嫉妬[^84]，是以以佛、菩薩名[^85]為怨家。
>
> **\$（B）未得阿鞞跋致，或起懈怠、著世樂等，魔得其便**
>
> 是菩薩入法位，得法性生身，魔雖起惡不能壞敗；
>
> 若未得阿鞞跋致者，魔則種種破壞。
>
> 若菩薩一心不惜身命，有方便求佛道者，十方諸佛及諸大菩薩皆共護持，以是因緣故，能成佛道。
>
> 若為菩薩而有懈怠，貪著世樂，不能專心勤求佛道，是則自欺，亦欺十方諸佛及諸菩薩。所以者何？自言「我為一切眾生故求佛道」，而行雜行，壞菩薩法；以是罪故，諸佛菩薩所不守護，魔得其便。
>
> 所以者何？一切聖人已入正位，一心行道，深樂涅槃；魔入邪（458c）位，愛[^86]著邪道；邪正相違，是故憎嫉正行，狂愚自高，喚佛沙門瞿曇，佛稱其實名為弊[^87]魔。以相違故[^88]，名為怨家。
>
> **\$（C）以般若力故，四魔不能得便**
>
> 如《經》說魔有四種：一者、煩惱魔，二者、五眾魔，三者、死魔，四者、自在天子魔。[^89]
>
> \`1596\`此中以般若力故，四魔不能得便：**得諸法實相，煩惱斷，則壞煩惱魔，天魔亦不能得其便；入無餘涅槃故，則壞**[^90]**五眾魔及死魔**。
>
> **\$C、釋「云何得便」**
>
> 云何為得便？
>
> 魔及魔民[^91]來恐怖菩薩，如《經》中說：魔作龍身，種種異形可畏之象[^92]，夜來恐怖行者；或現上妙五欲，壞亂菩薩；或轉世間人心令作大供養，行者貪著供養故，則失道德；或轉人心令輕惱菩薩，或罵、或打、或傷、或害，行者遭苦，或生瞋恚憂愁。
>
> 如是等，魔隨前[^93]人意所趣向，因而壞之，是名「得便」。如〈魔品〉[^94]中廣說。
>
> **\$（2）肉身菩薩云何魔不能得其便──諸佛菩薩所護，善修諸法空故**
>
> 問曰：魔力甚大，肉身菩薩道力尚少[^95]，云何不得便？
>
> 答曰：
>
> **\$A、諸佛菩薩所護故**
>
> 如上說[^96]，為諸佛菩薩所護故。
>
> **\$B、善修諸法空、無相、無作，亦不著空、無相、無作故**
>
> 此中佛自說因緣：「是人善修諸法空，亦不著空；不著空者，云何當得便！」譬如無瘡[^97]則不受毒。
>
> 無相、無作亦如是。
>
> **\$C、如實觀一切法皆是空、無相、無作相故無得便，亦無受便者**
>
> 復次，一切法實觀，皆是空、無相、無作相；皆是空、無相、無作相故，則無得便，亦無受便者；是故空不應得空便，無相不應得無相便，無作不應得無作便，以一相故。如火不能滅火，得水則滅，以異相故。
>
> **\$※ 因論生論：三解脫門無有自性，菩薩雖住而不著，故魔不能得便**
>
> 問曰：菩薩住三解脫門，則是受便處，與一切法相違故──空與有相違，無相與有相相違，無作與有作相違！
>
> 答曰：此經中佛自說：「三解脫門無有自性。」
>
> 又先論議中說：於空、無相、無作中亦不著。[^98]
>
> \`1597\`是（459a）故雖住三解脫門，魔及魔民不得其便。
>
> **\$二、人非人等不得其便──以無所得修四無量心故**
>
> **\$（一）稱言「善男子、善女人」之意**
>
> 問曰：餘處皆言「菩薩摩訶薩」，今何以言「\^善男子、善女人\^\^」？
>
> 答曰：
>
> **\$1、能信受實相般若者，得名「菩薩摩訶薩」；供養受持文字般若，得稱「善男子、善女人」**
>
> 先說實相智慧難受，以能受故，則是菩薩摩訶薩；今說供養、受持、讀、誦等，雜[^99]說故，得稱[^100]「善男子、善女人」。
>
> **\$2、雖經說「女人五礙」，然女人可得作佛故，佛於此間說善男子、善女人**
>
> 復次，《經》中說女人有五礙：不得作釋提桓因、梵王、魔王、轉輪聖王、佛。[^101]聞是五礙不得作佛，女人心退，不能發意。或有說法者，不為女人說佛道。是故佛此間說「善男子、善女人」。
>
> 女人可得作佛，非不轉女身也。[^102]五礙者，說一身事。
>
> 善男子、善女人義，先已廣說。[^103]
>
> **\$（二）人不得便：修四無量故**（印順法師，《大智度論筆記》［E010］p.304）
>
> **\$1、略說：官府、怨賊等人欲惱菩薩**
>
> 「\^人不得便\^\^」者，「人」名若賊、若官、若怨等，欲惱亂菩薩，求索其便。
>
> **\$2、釋疑：先說「善修諸法空」，魔不得便；今云何說「修四無量心」，人不得便**
>
> 問曰：先說[^104]不得便因緣，何以但[^105]說「空」？今說人不得便，但說「四無量心」？
>
> 答曰：
>
> **\$（1）怨大，故說空（法大）；怨小，故說四無量心（法小）**
>
> 有人言：先說「魔若魔民」，怨大故法亦大，故說「空」；怨小故法亦小，故說「四無量心」。
>
> **\$（2）前修四無量，為集諸功德故；後以般若空相，令除邪見，不著眾生與法**
>
> 有人言：四無量心是菩薩常行，為集諸功德故；後以般若波羅蜜空相，令除邪見，不著眾生，亦不著法。是二法前後無在[^106]。
>
> **\$\`1598\`（3）魔作恐怖事多不現本形，是故說「諸法空」；人來惡口罵詈、刀杖打斫，故用「四無量心」**
>
> 復次，上魔作恐怖事甚多，多[^107]不現本形，或現雷震、或作風雨、或作病痛等，是故說諸[^108]法空；令[^109]人來惡口罵詈、刀杖[^110]打[^111]斫[^112]，故用四無量[^113]心。
>
> **\$三、終不橫死**
>
> **\$（一）釋「橫死」**
>
> 「\^不橫死\^\^」者，所謂無罪而死──或壽命未盡，錯投藥故，或不順[^114]藥法，或無看病人；或飢[^115]渴、寒熱等夭命，是名「橫死」。
>
> **\$（二）終不橫死：普施眾生故，行般若故**（印順法師，《大智度論筆記》［E010］p.304）
>
> 菩薩從初發意來，於一切眾生中，常行檀波羅蜜──應病與藥，隨病所須，拯濟孤窮，隨其所乞[^116]皆給[^117]與之，於一切眾生中，悉皆平等，好心供養；亦行是般若波羅蜜。以是功德故（459b）不橫死。
>
> **\$四、諸天有發無上道心者，應深心聽聞受持般若**
>
> **\$（一）般若為佛道之本，發無上道心者應深心聽聞受持**
>
> 是中略說三功德[^118]已，三千大千世界中，諸天發心，未聞般若波羅蜜者，先說善男子、善女人應聞、受持乃至正憶念，今說因緣。
>
> 諸天有大功德，猶尚供養，何況於人？
>
> 雖一切人天應聽般若，能發無上道心者，最應深心聽。所以者何？般若是佛道之本故。
>
> **\$※ 因論生論：明諸天發心何以不聞般若**
>
> 問曰：此天發心，何以不聞般若？
>
> 答曰：
>
> **\$1、欲界天五欲覆心故，不聞般若**
>
> 有人言：此天前世人中發意，今生天上，五欲覆心故不聞。
>
> **\$2、欲界天五欲染著深故，色界天味著禪定深故，皆不能求般若**
>
> 復次，諸天雖發無上道心，五情利，五欲妙，染著深故，視東忘西，不能求般若。色界諸天，雖先聞法發心，以味著禪定深故，不能求般若。是故說「不聞者應聞、\`1599\`受持」。
>
> **\$（二）諸天應護持菩薩不使魔得便──天與菩薩同事故**
>
> 復次，先說「魔及魔民[^119]不能得其便」，是內因緣，所謂空三昧及四無量心；
>
> 今更說「不得便」，是外因緣，所謂佛告諸天：「汝等供養受持般若，是善男子、善女人亦受持供養是般若；同事[^120]故，若魔來破，汝應守護！」
>
> **\$五、行般若者住於三處無畏──以無所得明十八空故**
>
> **\$（一）明三處**
>
> 復次，受持般若者，若在空舍住、若在曠野、若在人間住。
>
> **\$1、空舍**
>
> 處空舍中，多諸鬼魅及以賊寇，眾惡易來，故初說。
>
> **\$2、曠野**
>
> 除人住處及以空舍，餘殘山澤樹林等，皆是曠野；少人行故，多諸虎、狼、師子、惡賊、鬼魅。
>
> **\$3、人住處**
>
> 人所住處不淨故，魔及鬼神尠[^121]來；諸難少故，是以後說。
>
> **\$（二）終不怖畏：善修十八空故，般若波羅蜜威德力故**（印順法師，《大智度論筆記》［E010］p.304）
>
> 行者於三處住，無所畏懼，以二因緣故：一者、善修十八空，二者、般若波羅蜜威[^122]德故。

\^【**經**】

**\$參、諸天發願，常守護受持般若之菩薩**

> **\$（壹）以菩薩因緣故有人天善業善果及三乘聖行聖果，諸天誓願守護**[^123]
>
> **\$一、諸天發願守護受持般若之菩薩**
>
> 爾時，三千大千世界中諸四天王天、三十三天、夜摩天、兜率陀天、化樂天、他化自在天乃至首陀婆[^124]諸天白佛言：「世尊！是善男子、善女人能受持般若波羅蜜，親近、讀、誦、正憶（459c）念，亦[^125]不離薩婆若心者，我等常當守護！
>
> **\$二、釋應守護菩薩之原因**
>
> 何以故？世尊！
>
> **\$（一）因菩薩因緣故斷三惡道及斷善道中諸不如意事**
>
> 以菩薩摩訶薩因緣故，斷三惡道，斷天人[^126]貧，斷諸災患、疾病、飢餓。[^127]
>
> **\$\`1600\`（二）因菩薩故有世間及出世間諸善法**
>
> 以菩薩因緣故，便有十善道出世間，四禪、四無量心、四無色定，檀波羅蜜、尸羅[^128]波羅蜜、羼提波羅蜜、毘梨耶波羅蜜、禪波羅蜜、般若波羅蜜，內空乃至無法有法空，四念處乃至一切種智。
>
> **\$（三）因菩薩故有人天善果**
>
> 以菩薩因緣故，世間便有生剎利大姓、婆羅門大姓、居士大家，諸王及轉輪聖王，四天王天乃至阿迦尼吒天。
>
> **\$（四）因菩薩故有二乘聖者、二乘果**
>
> 以菩薩因緣故，有須陀洹、須陀洹果，乃至阿羅漢、阿羅漢果，辟支佛、辟支佛道。
>
> **\$（五）因菩薩故有三寶出現於世**
>
> 以菩薩因緣故，有成就眾生、淨佛世界[^129]，便有諸佛出現於世，便有轉法輪，知[^130]有[^131]佛寶、法寶、比丘僧寶。
>
> **\$三、結：應守護**
>
> 世尊！以是因緣故，一切世間諸天及人、阿脩羅應守護是菩薩摩訶薩。」
>
> **\$（貳）佛述成，更說菩薩之勝德**
>
> **\$一、佛述成**
>
> 佛語釋提桓因[^132]：「如是！如是！憍尸迦！以菩薩摩訶薩因緣故，斷三惡道乃至三寶出現於世。以是故，諸天及人、阿修羅常應守護、供養、恭敬、尊重、讚歎是菩薩摩訶薩。
>
> **\$二、佛更說菩薩之勝德**
>
> **\$（一）供養行般若之菩薩，即是供養佛**
>
> 憍尸迦！供養、恭敬、尊重、讚歎是菩薩摩訶薩，即是供養我。以是故，是諸菩薩摩訶薩，諸天及人、阿修羅常應守護、供養、恭敬、尊重、讚歎。
>
> **\$（二）供養二乘不如供養初發心菩薩**
>
> 憍尸迦！若三千大千世界滿中聲聞、辟支佛，譬如竹𥯤[^133]、稻、麻、叢林，若有善男子、善女人供養、恭敬、尊重、讚歎，不如供養、恭敬、尊重、讚歎初發心菩薩\`1601\`摩訶薩不離六波羅蜜所[^134]得福德。
>
> 何以故？不以聲聞、辟支佛因緣故有菩薩摩訶薩及諸佛出現於世，以有菩薩摩訶薩因緣故有聲聞、辟支佛、諸佛出現於世。
>
> 以是故，憍尸迦！是諸（460a）菩薩摩訶薩，一切世間諸天及人、阿修羅常應守護、供養、恭敬、尊重、讚歎。」\^\^

【**論**】釋曰：

**\$參、諸天發願，常守護受持般若之菩薩**

> **\$（壹）以菩薩因緣故有人天善業善果及三乘聖行聖果，諸天誓願守護**
>
> **\$一、諸天發願守護受持般若之菩薩**
>
> 爾時諸天白佛：「我等當守護是菩薩，與我等同事故；亦以[^135]求佛道者，能自捨身樂欲，使一切眾生得樂故。」[^136]
>
> **\$二、釋應守護菩薩之原因**
>
> **\$（一）因菩薩因緣故斷三惡道及斷善道中諸不如意事**
>
> 「\^因菩薩斷三惡道\^\^」者，菩薩雖未離欲，能遮[^137]眾生十不善故，斷三惡道及天人貧[^138]、諸災患等。
>
> **\$（二）因菩薩故有世間及出世間諸善法**
>
> 行十善故，開三善道門。
>
> 或有菩薩見五欲過罪[^139]，能離欲得四禪；以本願故，起四無量心；欲[^140]離[^141]種種因緣身苦故，起四無色定。
>
> 為佛道故，修六波羅蜜乃至一切種智。
>
> 是法，亦自行、亦教人；以是福德道法，於眾生中展轉相教，常在世間。
>
> **\$（三）因菩薩故有人天善果、二乘及三寶出現於世**
>
> 今當說是諸善法果報──生剎利大姓乃至三寶出現於世；如先義中說。[^142]
>
> **\$三、結：應守護**
>
> 今是菩薩**結業生身**，在因緣中，無有力勢，而能說是善法，令眾生修行，我等云何當[^143]不\`1602\`守護？譬如太子雖小，群臣百官無不奉承[^144]。
>
> **\$（貳）佛述成，更說菩薩之勝德**
>
> **\$一、佛述成**
>
> 佛可諸天，述而成之。
>
> **\$二、佛更說菩薩之勝德**
>
> **\$（一）供養行般若之菩薩，即是供養佛**
>
> 「\^若供養菩薩，即是供養佛\^\^」者，般若是三世佛母；若為般若故[^145]供養菩薩，則為供養佛。
>
> **\$（二）供養二乘不如供養初發意菩薩**
>
> 「\^不如供養恭敬初發意菩薩\^\^」者。
>
> 問曰：二乘已證實際，是一切眾生福田，何以故不如[^146]初發意菩薩？
>
> 答曰：以三事故不如：一者、用薩婆若心行般若[^147]，二者、常不離六波羅蜜等諸功德，三者、由是菩薩斷三惡道、出生三乘。依二乘人，不能斷三惡道、出生三乘。[^148]

**\**

**\`1603\`〈釋滅諍亂品第三十一**[^149]**〉**[^150]

**（大正25，460a27-463b13）**

\^【**經**】

**\$壹、明受持般若得今世及後世功德**

> **\$（壹）帝釋稱歎受持般若功德**
>
> **\$一、明受持般若得今世功德**
>
> 爾時釋提桓因白佛言：「世尊！甚奇希有！諸菩薩摩訶薩，是[^151]般若波羅蜜，若聞、受持、親（460b）近、讀、誦、為他人[^152]說、正憶念時，得如是**今世功德**；亦成就眾生、淨佛世界；從一佛界[^153]至一佛界，供養諸佛；所欲供養之具，隨意即得；從諸佛聞法，至得阿耨多羅三藐三菩提，終不中忘；亦得家成就、母成就、生成就、眷屬成就、相成就、光明成就、眼[^154]成就、耳成就、三昧成就、陀羅尼成就。[^155]
>
> 是菩薩以方便力變身如佛，從一界[^156]至一界，到無佛處，讚檀波羅蜜乃至般若波羅蜜，讚四禪、四無量心、四無色定，讚四念處乃至十八不共法；以方便力說法，以三乘法度脫眾生，所謂聲聞、辟支佛、佛乘。
>
> **\$二、受持般若總攝五度乃至一切種智等功德**
>
> 世尊！快哉！希有！受是般若波羅蜜，為已[^157]總攝五波羅蜜乃至十八不共法，亦攝須陀洹果乃至阿羅漢果、辟支佛道、佛道、一切智、一切種智。」
>
> **\$（貳）如來述成，更廣說今世及後世功德**
>
> **\$一、如來述成**
>
> 佛告釋提桓因：「如是！如是！憍尸迦！受是般若波羅蜜，為已總攝五波羅蜜乃至一切種智。
>
> **\$二、更廣說今世及後世功德**
>
> **\$（一）初說二世功德**
>
> **\$1、明今世功德**
>
> **\$\`1604\`（1）佛勸諦聽，天主領受**
>
> 復次，憍尸迦！是般若波羅蜜，受持、親近、讀、誦、為他[^158]說、正憶念，是善男子、善女人所得今世功德，汝一心諦聽！」
>
> 釋提桓因言：「唯！世尊！受教！」
>
> **\$（2）正明：外道梵志、魔、增上慢人欲壞菩薩般若，終不從願**
>
> 佛告釋提桓因：「憍尸迦！若有外道諸梵志、若魔、若魔民、若增[^159]上慢人欲乖[^160]錯[^161]破壞菩薩般若波羅蜜心，是諸人適生此心，即時滅去，終不從願。[^162]
>
> **\$（3）釋因由：菩薩無量世自行化他故**
>
> **\$A、自行六度，亦安立眾生於六度**
>
> 何以故？憍尸迦！菩薩摩訶薩長夜行檀波羅蜜，行尸羅[^163]、羼提[^164]、毘梨耶[^165]、禪[^166]、般若波羅蜜。
>
> 以眾生長夜貪諍故，菩薩悉捨內外物[^167]，安立眾生於檀波羅蜜中；
>
> 以眾生長夜破戒故，菩薩悉捨內外法，安立眾生於戒；
>
> 以眾生長夜鬪諍故，菩薩悉捨內外法，安立眾生於忍辱；
>
> 以眾生長夜懈怠故，菩薩悉捨內（460c）外法，安立眾生於精進；
>
> 以眾生長夜亂心故，菩薩悉捨內外法，安立眾生於禪；
>
> 以眾生長夜愚癡故，菩薩悉捨內外法，安立眾生於般若波羅蜜。
>
> **\$B、以方便力，安立眾生於諸禪定、三十七道品、三三昧、三乘**
>
> 以眾生長夜為愛結故流轉生死，是菩薩摩訶薩以方便力故[^168]，斷眾生愛結，安立[^169]於四禪、四無量心、四無色定、四念處乃至八聖道分、空無相無作三昧，安立眾生於須陀洹果乃至阿羅漢果、辟支佛道、佛道。
>
> 憍尸迦！是為菩薩摩訶薩行般若波羅蜜，得現世功德。
>
> **\$2、明後世功德**
>
> 後世功德──得阿耨多羅三藐三菩提；菩薩轉法輪，所願滿足，入無餘涅槃。
>
> 憍尸迦！是為菩薩摩訶薩後世功德。[^170]
>
> **\$\`1605\`（二）重明今世功德**
>
> **\$1、魔、外道、增上慢人等不得便**
>
> **\$（1）舉喻明理**
>
> **\$A、正說**
>
> 復次，憍尸迦！善男子、善女人，是般若波羅蜜，若聞、受持、親近、讀、誦、為他說、正憶念，其所住處，魔、若魔民、若外道梵志、增上慢人欲輕毀、難問、破壞般若波羅蜜，終不能成；其人惡心轉滅、功德轉增，聞是般若波羅蜜故，漸以三乘道，得盡眾苦。
>
> **\$B、舉喻**
>
> 譬如，憍尸迦！有藥名摩祇，有蛇飢行索食，見虫欲噉[^171]；虫趣藥所，藥氣力故，蛇不能前，即便還去。何以故？是藥力能勝毒故。
>
> **\$C、合法**
>
> 憍尸迦！摩祇藥有如是力。是[^172]善男子、善女人，是般若波羅蜜，若受持、親近、讀、誦、為他[^173]說、正憶念；若有種種鬪諍起，欲來破壞者，以般若波羅蜜威力故，隨所起處，即疾[^174]消滅；其人即生善心，增益功德。
>
> **\$（2）釋因由：般若能滅諸法諍亂故**
>
> 何以故？是般若波羅蜜能滅諸法諍亂。何等諸法？所謂──
>
> ^（1）^婬、怒、癡；無明乃至大苦聚；
>
> ^（2）^諸蓋、結、使、纏；
>
> ^（3）^我見、人見、眾生見，斷見、常見，垢見、淨見，有見、無見──如是一切諸見；
>
> ^（4）^慳貪、犯戒、瞋恚、懈怠、亂意、無智；
>
> ^（5）^常想、樂想、淨想、我想──如是等（461a）愛行。
>
> ^（6）^著色，著受、想、行、識；
>
> ^（7）^著檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜；
>
> ^（8）^著內空、外空、內外空，乃至無法有法空；
>
> ^（9）^著四念處乃至十八不共法；著一切智、一切種智；著涅槃。
>
> 是一切法諍亂，盡能[^175]滅，不令增長。\^\^

【**論**】釋曰：

**\$壹、明受持般若得今世及後世功德**

> **\$（壹）帝釋稱歎受持般若功德**
>
> **\$一、明受持般若得今世功德**
>
> **\$\`1606\`（一）釋「聞」乃至「正憶念」**[^176]
>
> 「\^聞\^\^」者，若從佛、若菩薩、若餘說法人邊聞般若波羅蜜──是十方三世諸佛法寶藏。
>
> 聞已，用信力故「\^受\^\^」；念力故「\^持\^\^」。
>
> 得氣味故，常來承奉[^177]、諮受[^178]故「\^親近\^\^」。
>
> 親近已，或看文，或口受，故言「\^讀\^\^」[^179]；為常[^180]得不忘故「\^誦\^\^」。
>
> 宣傳未[^181]聞，故言「\^為他說\^\^」。
>
> 聖人經書，直說難了，故解義；觀諸佛[^182]法不可思議，有大悲於眾生故說法；不以邪見戲論求佛法，如佛意旨，不著故，說法亦不著。
>
> 除四顛倒等諸邪憶念故，住四念處正憶念中，但為[^183]得道故、不為戲論，名為「\^正憶念\^\^」。
>
> 正憶念是一切善法之根本，修習行者初入，名為「\^正憶念\^\^」；常行得禪定故，名為「\^修\^\^」。
>
> **\$（二）明今世功德**
>
> 「今世功德」者，如先說義。[^184]
>
> 今釋提桓因更說[^185]今世功德，所謂教化眾生乃至令眾生得三乘。
>
> **\$二、受持般若總攝五度乃至一切種智等功德**
>
> 先說「般若波羅蜜攝三乘」[^186]，令解其義，是故言：「般若波羅蜜中攝五波羅蜜乃至一切種智。」
>
> **\$（貳）如來述成，更廣說今世及後世功德**
>
> **\$一、如來述成**
>
> 佛可其所說者，欲令人信故。
>
> **\$二、更廣說今世及後世功德**
>
> **\$（一）初說二世功德**
>
> **\$◎ 明今世功德**[^187]
>
> **\$\`1607\`1、佛勸諦聽，天主領受**
>
> 「\^所得今世功德，汝一心諦聽\^\^」者，上略說今世功德，佛今[^188]欲廣說[^189]，其事難信[^190]，故言「\^一心諦聽\^\^」。
>
> 復次，因小果大，難信，故言「\^一心諦聽\^\^」。
>
> 帝釋雖信受，人不[^191]知，故言：「\^唯！世尊！\^\^」
>
> **\$2、正明：外道梵志、魔、增上慢人欲壞菩薩般若，終不從願**
>
> **\$（1）實相般若不可破，文字般若可破**（印順法師，《大智度論筆記》〔E018〕p.316）
>
> 是般若波羅蜜，雖不可破壞，而宣示實相語言可破；語言破故，信心未定者亦可破，是故（461b）說：「若外道梵志等來，**欲**[^192]**破壞般若波羅蜜**。」
>
> **\$（2）釋欲破壞般若之人**
>
> **\$A、外道梵志**
>
> 「\^梵志\^\^」者，是一切出家外道，若有承用[^193]其[^194]法者，亦名「梵志」。梵志愛著其法，聞實相空法，不信故，欲破[^195]壞[^196]。
>
> **\$B、魔、魔民**
>
> 「\^魔、若[^197]魔民\^\^」，如先說。[^198]
>
> **\$C、增上慢人**
>
> 「\^增上慢人\^\^」者，是佛弟子，得禪定，未得聖道，自謂已得。是人聞無須陀洹乃至無阿羅漢，無道、無涅槃，便發增上慢，生忿惱[^199]心，欲破是實相空法。
>
> **\$（3）顯般若之妙用**
>
> 是般若波羅蜜神力故，令彼惡心即時滅去，終不成願；如人以手障鉾[^200]，但自傷其手，鉾無所損。
>
> **\$3、釋因由：菩薩無量世自行化他，修集福德力故，欲壞般若者不能得便**
>
> 何以故？菩薩於內外法不著。眾生從無始世界來，常著內外法故起鬪諍。
>
> 菩薩捨內外著處，自安立六波羅蜜；教化眾生，令捨[^201]內外鬪法，安立眾生於六波羅蜜。是無量世修集福德力，鬪諍根盡故，雖有鬪亂事來，不能得便。
>
> **\$\`1608\`（二）重明今世功德**
>
> **\$1、魔、外道、增上慢人等不得便**
>
> **\$（1）舉喻明理**
>
> 譬如毒蛇欲食蝦蟇[^202]，常隨逐之；蝦蟇到摩祇藥所，蛇聞藥氣，毒即消歇。
>
> 是壞法惡人，亦復如是，**欲壞行般若波羅蜜人**，常隨逐之；以般若力勢故，瞋恚、邪見之毒即時消滅。
>
> 有降伏得道者，有作弟子者，有復道還去者。[^203]
>
> **\$（2）釋因由：般若能滅諸法諍亂故**
>
> 是般若波羅蜜能破無明等諸結使，滅諸斷、常、邪見等，能滅著[^204]五[^205]眾乃至涅槃，何況瞋恚、嫉妬、鬪亂之事而不能滅！[^206]▼
>
> **\$（3）重說三種壞般若者之理由**
>
> 問曰：先已說魔、若魔民等三種人[^207]欲破壞[^208]般若，今何以故重說？
>
> 答曰：佛**先**說三種人來，**求便**、恐怖，欲令愁惱。[^209]
>
> **中**來者[^210]，不為惱人，**但欲破毀般若波羅蜜；不隨其願**，不能得破。
>
> **後**來三種人[^211]，**雖欲生心破壞，即時滅去**。[^212]
>
> 【**經**】
>
> **\$2、諸天及諸佛守護，諸惡滅、眾善增**
>
> **\$（1）諸天及諸佛守護**
>
> 復次，憍尸迦！三千大千世界中，諸四天王天[^213]、諸釋提桓因、諸梵天王乃至阿\`1609\`迦尼吒天常守護是善男子、善女人──能受持、供養、讀、誦、為他[^214]說、正憶念般若波羅蜜者，十方現在諸佛亦共[^215]擁護是善男子、善女人──能聞、受持、供養、讀、誦、為他說、正憶念般若波羅蜜者。
>
> **\$（2）諸惡滅、眾善增**[^216]
>
> **\$A、所言人皆信受**
>
> 是善男子、善女人，（461c）不善法滅，善法轉增──所謂檀波羅蜜轉增，以無所得故；乃至般若波羅蜜轉增，以無所得故；內空轉增乃至無法有法空轉增，以無所得故；四念處乃至十八不共法轉增，以無所得故；諸三昧門、諸陀羅尼門、一切智、一切種[^217]智轉增，以無所得故。
>
> 是善男子、善女人所說，人皆信受。
>
> **\$B、親友堅固**（印順法師，《大智度論筆記》〔E010〕p.304）
>
> 親友堅固；
>
> **\$C、不說無益語**
>
> 不說無益之語；
>
> **\$D、不為惑覆**（印順法師，《大智度論筆記》〔E010〕p.304）
>
> 不為瞋恚所覆，不為憍慢、慳[^218]貪、嫉妬所覆[^219]。[^220]
>
> **\$3、以四種正行（自行、教他、讚歎、隨喜）修一切善法**
>
> **\$（1）十善**
>
> 是人自不殺生，教人不殺生[^221]，讚不殺生法，亦歡喜讚歎不殺生者；自遠離不與取，亦教人遠離不與取，讚遠離不與取法，亦歡喜讚歎遠離不與取者；自不邪婬，教人不邪婬，讚[^222]不邪婬法，亦歡喜讚歎不邪婬者；自不妄語，教人不妄語，讚不妄語法[^223]，亦歡喜讚歎不妄語[^224]者；兩舌、惡口、無利益語亦如是。自不貪，教人不貪，讚不貪法，亦歡喜讚歎不貪者；不瞋惱、不邪見亦如是。[^225]
>
> **\$\`1610\`（2）六度**
>
> 自行檀波羅蜜，教人行檀波羅蜜，讚行檀波羅蜜法，亦歡喜讚歎行檀波羅蜜者；自行尸羅波羅蜜，教人行尸羅波羅蜜，讚尸羅波羅蜜，亦歡喜讚歎行尸羅波羅蜜者；自行羼提波羅蜜，教人行羼提波羅蜜，讚[^226]羼提波羅蜜[^227]，亦歡喜讚歎行羼提波羅蜜者；自行毘梨耶波羅蜜，教人行毘梨耶波羅蜜，讚毘梨耶波羅蜜，亦歡喜讚歎行毘梨耶波羅蜜者；自行禪波羅蜜，教人行禪波羅蜜，讚禪波羅蜜，亦歡喜讚歎行禪波羅蜜者；自行般若波羅蜜，教人行般若波羅蜜，讚般若波羅蜜，亦歡喜讚歎行般若波羅蜜者。
>
> **\$（3）十八空**
>
> 自修內空，教人修內空，讚[^228]（462a）內空[^229]，亦歡喜讚歎修內空者；乃至自修無法有法空，教人修無法有法空，讚無法有法空，亦歡喜讚歎修無法有法空者。
>
> **\$（4）一切三昧、陀羅尼、四禪、四無量心、四無色定**
>
> 自入一切三昧中，教人入一切三昧中，讚[^230]一切三昧[^231]，亦歡喜讚歎入[^232]一切三昧者。
>
> 自得陀羅尼，教人得陀羅尼，讚[^233]陀羅尼[^234]，亦歡喜讚歎得陀羅尼者。
>
> 自入初禪，教人入初禪，讚初禪[^235]，亦歡喜讚歎入初禪者；二禪、三禪、四禪亦如是。
>
> 自入慈心中，教人入慈心中[^236]，讚慈心[^237]，亦歡喜讚歎入慈心者；悲、喜、捨心亦如是。
>
> 自入無邊空處，教人入無邊空處，讚[^238]無邊空處[^239]，亦歡喜讚歎入無邊空處者；無邊識處、無所有處、非有想非無想處亦如是。
>
> **\$（5）三十七菩提分**
>
> 自修四念處，教人修四念處，讚四念處[^240]，亦歡喜讚歎修四念處者；四正勤、四如意足、五根、五力、七覺[^241]分、八聖道分亦如是。
>
> **\$\`1611\`（6）三三昧、八解脫、九次第定**
>
> 自修空、無相、無作三昧，教人修空、無相[^242]、無作[^243]三昧，讚[^244]空、無相、無作三昧[^245]，亦歡喜讚歎修空、無相、無作三昧者；
>
> 自入八解脫[^246]中，教人入八解脫，讚八解脫，亦[^247]歡喜讚歎入八解脫者；
>
> 自入九次第定中，教人入九次第定，讚九次第定，亦[^248]歡喜讚歎入九次第定者。
>
> **\$（7）佛果德**
>
> 自修佛十力、四無所畏、四無礙智、大慈大悲、十八不共法亦如是；
>
> 自行不謬錯法、自行[^249]常捨法，教人行不謬錯法、常捨法，讚[^250]不謬錯法、常捨法，亦歡喜讚歎行不謬錯法、常捨法者。[^251]
>
> 自得一切種智，教人得一切種智，讚[^252]一切種智，亦歡喜讚歎得一切種智者。
>
> **\$4、攝一切善法入六度中，所得果報與眾生共，並迴向無上菩提**
>
> **\$（1）以無所得行六度，所得果報與眾生共，迴向無上菩提**
>
> 是菩薩摩訶薩行六波羅蜜時，所有布施與眾生共已，迴向阿耨多羅三藐三菩（462b）提，以無所得故；所有持戒、忍辱、精進、禪定、智慧，與眾生共已，迴向阿耨多羅三藐三菩提，是亦[^253]無所得故。[^254]
>
> **\$（2）思惟不行六度之過患**
>
> **\$A、不行六度則不能成就眾生、淨佛世界，亦不能得一切種智**
>
> 是善男子、善女人如是行六波羅蜜時，作是念：
>
> 『我若**不布施**，當生貧窮家，不能成就眾生、淨佛世界，亦不能得一切種智。
>
> 我若**不持戒**，當生三惡道中，尚不得人身，何況能成就眾生、淨佛世界、得一切種智！
>
> \`1612\`我若**不修忍辱**，則當諸根毀壞，色不具足，不能得菩薩具足色身──眾生見者必至阿耨多羅三藐三菩提，亦不能得以具足色身成就眾生、淨佛世界、得一切種智。
>
> 我若**懈怠**，不能得菩薩道，亦不能得成就眾生、淨佛世界、得一切種智。
>
> 我若**亂心**，不能得生諸禪定，不能以此禪定成就眾生、淨佛世界、得一切種智。
>
> 我若**無智**，不能得方便智[^255]、以方便智過聲聞辟支佛地、成就眾生、淨佛[^256]世界、得一切種智。』
>
> **\$B、若隨六蔽則不能具足六度，終不得成佛道**
>
> 是菩薩復作是思惟：『我不應隨慳貪故不具足檀波羅蜜，不應隨犯戒故不具足尸羅波羅蜜，不應隨瞋恚故不具足羼提波羅蜜，不[^257]應隨懈[^258]怠故不具足毘梨耶波羅蜜，不應隨[^259]亂意故不具足禪波羅蜜，不應隨癡心故不具足般若波羅蜜。
>
> 若不具足檀波羅蜜、尸羅波羅蜜、羼提波羅蜜、毘梨耶波羅蜜、禪波羅蜜、般若波羅蜜，我終不能出到一切種智。』
>
> **\$（三）結：得今世、後世功德**
>
> 如是善男子、善女人，是般若波羅蜜受持、親近、讀、誦、為他說、正憶念，亦不離薩婆若心，得是今世、後世功德。」

**\$貳、明無方便行及有方便行**

> **\$（壹）略說**
>
> 釋提桓因白佛言：「世尊！希有！是菩薩摩訶薩般若波羅蜜，為迴向薩[^260]婆[^261]若心[^262]故，亦為不高心故。」
>
> **\$（貳）詳辨**
>
> **\$一、佛問**
>
> 佛告釋提桓因：「憍尸（462c）迦！云何『菩[^263]薩摩訶薩般若波羅蜜，為迴向薩婆若心故，亦為不高心故』？」
>
> **\$二、天主答**
>
> **\$（一）明無方便行**
>
> 釋提桓因白佛言：「世尊！菩薩摩訶薩若行世間檀波羅蜜，布施諸佛[^264]、辟支佛、聲\`1613\`聞及諸貧窮[^265]、乞匂[^266]、行路人，是菩薩無方便故生高心；若行世間尸羅波羅蜜，言[^267]：『我行尸羅波羅蜜，我能具足尸羅波羅蜜。』無方便故生高心；言：『我行羼提波羅蜜、毘梨耶波羅蜜、禪波羅蜜；我行般若波羅蜜，我修般若波羅蜜。』以是世間般若波羅蜜，無方便故生高心。
>
> 世尊！菩薩修世間四念處時，自念言：『我修四念處，我具足四念處。』無方便力故生高心。
>
> 『我修四正懃、四如意足、五根、五力、七覺分、八聖道分。』自念言：『我修空、無相、無作三昧；我修一切三昧門，當得一切陀羅尼門。』
>
> 『我修佛十力、四無所畏、十八不共法；我當成就眾[^268]生，我當淨佛世界，我當得一切種智。』著吾我無方便力故生高心。
>
> 世尊！如是菩薩摩訶薩行世間善法[^269]，著吾我故生高心。
>
> **\$（二）明有方便行**
>
> 世尊！若菩薩摩訶薩行出世間檀波羅蜜，不得施者，不得受者，不得施物，如是菩薩摩訶薩行出世間檀波羅蜜，為迴向薩婆若故，亦不生高心；行尸羅波羅蜜，尸羅不可得；行羼提波羅蜜，羼提不可得；行毘梨耶波羅蜜，毘梨耶不可得；行禪波羅蜜，禪不可得；行般若波羅蜜，般若不可得；修四念處，四念處不可得；乃至修十八不共法，十八不共法不可得；修大慈大悲，大慈大悲不可得；乃至修一切種智，一切種智不可得。
>
> 世尊！如是菩薩摩訶薩般若波羅蜜，為迴向薩婆若故，（463a）亦為不生高心故。」
>
> 【**論**】
>
> **\$2、諸天及諸佛守護，諸惡滅、眾善增**
>
> **\$（1）所言人皆信受**
>
> ▲[^270]「所語[^271]人皆信受」者，是菩薩常令不善法斷滅、善法轉增，所謂檀波羅蜜乃至一切種智。是人修集福德、智慧故，成大威德；設使妄語，人皆信受，何況實語！
>
> **\$（2）親友堅固**
>
> \`1614\`「\^親友堅固\^\^」者，是人於一切眾生中，深有慈悲心，何況親友於我有[^272]益！
>
> **\$（3）不說無益語**
>
> 是菩薩愛敬佛道，知身口無常故，不說無益之言。
>
> **\$（4）不為惑覆**
>
> 以善法增長故，瞋恚等煩惱不能覆心。行者作是念：結使雖起，智慧思惟，不令覆心；結使若起，今世不善，後世不善，妨於佛道！設使心起結使，不起口業；設口業起，不成身業；設身業起，不至[^273]大惡如凡夫人也[^274]。
>
> 是菩薩雖卑[^275]陋鄙賤，以行勝法故，得[^276]在勝人數中。
>
> **\$※ 結**
>
> 是今世功德。
>
> **\$3、以四種正行（自行、教他、讚歎、隨喜）修一切善法**
>
> 是人深樂善法故，能於善法四種正行求；二乘人不能具足四行，以不深樂善法故。
>
> 所謂^（1）^自不殺生，慈悲一切；^（2）^深自利故，亦[^277]教他；^（3）^慈是一切賢聖法故，常讚歎；^（4）^是菩薩常欲令人得樂故，見有不殺者，歡喜愛樂。
>
> 乃至一切種智亦如是。
>
> **\$4、攝一切善法入六度中，所得果報與眾生共，並迴向無上菩提**
>
> **\$（1）以無所得行六度，所得果報與眾生共，迴向無上菩提**
>
> 上四種行廣說；今略說一切[^278]功德總攝入六波羅蜜中，所得果報與眾生共之。
>
> **\$（2）思惟不行六度之過患**
>
> 是菩薩未入正位，諸煩惱未盡故，或[^279]時起慳等諸煩惱，[^280]爾時應作是思惟，諫喻[^281]其心：
>
> 「若不布施，我自[^282]失（463b）四事功德，所謂──
>
> ^（1）^後身生[^283]貧窮，貧窮故，自不能利益，何能利他！
>
> ^（2）^若不利他，則不能成就眾生；
>
> ^（3）^若[^284]不能成就眾生，亦不能淨佛世界。何以故？以眾生淨故，世界清淨。
>
> ^\`1615\`（4）^若不具足是等眾事，云何當得一切種智？

**\$貳、明無方便行及有方便行**

> **\$（壹）述要**
>
> **\$一、明無方便行**
>
> 以要[^285]言之，無方便者雖行六波羅蜜，內不能離我心，外取諸法相[^286]──所謂我是施者，彼是受者，是布施物；是因緣故，不能到佛道！
>
> **\$**二、**明有方便行**
>
> 與此相違，是有方便。
>
> **\$（貳）釋疑：世間波羅蜜等非正道，佛何以於般若中說之**
>
> 問曰：若[^287]世間波羅蜜等非是正道，是般若波羅蜜中，佛何以說？
>
> 答曰：此是行者初門，與正道相似故；先行相[^288]似法，後得[^289]真道。[^290]

[^1]: 顧視：1.轉視，回視。2.探視。（《漢語大詞典》（十二），p.363）

[^2]: 顧視品第三十＝第三十品三歎品【宮】，顧視品＝三歎品【宋】【元】【明】。（大正25，457d，n.2）

[^3]: 《大智度論》卷56〈30
    顧視品〉：「\^伊賒那，是大自在天王并其眷屬。\^\^」（大正25，457b17-18）

[^4]: 反：6.重複。宋陸游《贈蘇趙叟兄弟》詩："攜文數過我，每讀必三反。"（《漢語大詞典》（二），p.855）

[^5]: 快：1.高興，愉快。2.舒適，暢快。（《漢語大詞典》（七），p.435）

[^6]: （1）布＝出【石】。（大正25，457d，n.4）

    > （2）演：5.推演，闡發。（《漢語大詞典》（六），p.104）
    >
    > 布：15.傳播，擴散。（《漢語大詞典》（三），p.674）

[^7]: 《大品經義疏》卷6：\^「『**若菩提』**^※^下，第二，歎行般若人為二：初作如佛歎；『**何以故』**下，舉般若釋歎，由般若能出生三乘方便，此人既行般若，故與佛無異也。」\^\^（卍新續藏24，265b12-14）

    > 案：「菩提」應作「菩薩」。

[^8]: （所謂）＋聲【元】【明】【聖】【石】。（大正25，457d，n.5）

[^9]: 聞＋（乘）【聖】【石】＊。（大正25，457d，n.6）

[^10]: 佛＋（乘）【聖】【石】＊。（大正25，457d，n.7）

[^11]: 般若：無法可得而有三乘。（印順法師，《大智度論筆記》〔E002〕p.288）

[^12]: 〔有〕－【宮】。（大正25，457d，n.8）

[^13]: 聞＋（乘）【石】。（大正25，457d，n.9）

[^14]: 佛＋（乘）【石】。（大正25，457d，n.10）

[^15]: 《大般若波羅蜜多經》卷427〈28
    授記品〉：「\^何以故？諸天等！於此般若波羅蜜多甚深經中，雖廣說有三乘聖教而說，**非即布施波羅蜜多如來可得，非離布施波羅蜜多如來可得**，乃至非即般若波羅蜜多如來可得，非離般若波羅蜜多如來可得；非即內空如來可得，非離內空如來可得，乃至非即無性自性空如來可得，非離無性自性空如來可得；非即四念住如來可得，非離四念住如來可得，廣說乃至非即十八佛不共法如來可得，非離十八佛不共法如來可得；如是乃至非即一切智如來可得，非離一切智如來可得，非即道相智、一切相智如來可得，非離道相智、一切相智如來可得。\^\^」（大正7，145c22-146a6）

[^16]: 〔學〕－【聖】。（大正25，457d，n.11）

[^17]: （諸）＋法【元】【明】【石】。（大正25，457d，n.12）

[^18]: 謂＝諸【聖】。（大正25，457d，n.13）

[^19]: 本生：七華供養燃燈。（印順法師，《大智度論筆記》〔H013〕p.401）

[^20]: 衢（\^ㄑㄩˊ\^\^）：1.大路，四通八達的道路。（《漢語大詞典》（三），p.1110）

[^21]: （1）頭＝中【聖】【石】。（大正25，457d，n.14）

    > （2）道頭：路邊，路口。（《漢語大詞典》（十），p.1085）

[^22]: （三種）＋三【聖】。（大正25，457d，n.15）

[^23]: 陀＝他【聖】。（大正25，457d，n.16）

[^24]: 憐＝羅【宋】【元】【明】【宮】【聖】【石】。（大正25，457d，n.17）

[^25]: 〔故〕－【宋】【元】【明】【宮】。（大正25，457d，n.18）

[^26]: 多陀阿伽度（如來、如去），梵語tathāgata，巴利語同。

    > （1）《大智度論》卷2〈1
    > 序品〉：「\^云何名多陀阿伽陀？如法相解；如法相說；如諸佛安隱道來，佛亦如是來，更不去後有中，是故名多陀阿伽陀。\^\^」（大正25，71b16-19）
    >
    > （2）另參見《大智度論》卷21〈1 序品〉（大正25，219b3-12）。

[^27]: 《大智度論》卷2〈1 序品〉：

    > \^云何名「阿羅呵」？
    >
    > 「阿羅」名「賊」，「呵」名「殺」──是名「殺賊」。......
    >
    > 復次，「阿」名「不」，「羅呵」名「生」──是名「不生」。佛心種子，後世田中不生，無明糠脫故。
    >
    > 復次，「阿羅呵」名「應受供養」。佛諸結使除盡，得一切智慧故，應受一切天地眾生供養；以是故，佛名「阿羅呵」。\^\^（大正25，71b19-c1）

[^28]: 《大智度論》卷2〈1 序品〉：

    > \^云何名「三藐三佛陀」？
    >
    > 「三藐」名「正」，「三」名「遍」，佛名「知」──是名正遍知一切法。\^\^（大正25，71c1-3）

[^29]: 鞞侈遮羅那（明行足），梵語vidyā-caraṇa-saṃpanna，巴利語vijjā-caraṇa-sampanna。

    > （1）《大智度論》卷2〈1 序品〉：
    >
    > \^復名「鞞侈遮羅那三般那」，秦言明行具足。
    >
    > 云何名「明行具足」？宿命、天眼、漏盡，名為三明。......
    >
    > 行名身口業，唯佛身、口業具足──餘皆有失──是名明行具足。\^\^（大正25，71c13-72a10）
    >
    > （2）另參見《大智度論》卷21〈1 序品〉（大正25，219b18-23）。

[^30]: 脩伽度（善逝）：梵語sugata，巴利語同。

    > （1）《大智度論》卷2〈1 序品〉：
    >
    > \^復名「修伽陀」：「修」秦言「好」，「伽陀」或言「去」，或言「說」──是名「好去」、「好說」。
    >
    > **好去**者，於種種諸深三摩提、無量諸大智慧中去，如偈說：「佛一切智為大車，八正道行入涅槃。」是名好去。
    >
    > **好說**者，如諸法實相說，不著法愛說。觀弟子智慧力，是人正使一切方便神通智力化之，亦無如之何；是人可度是疾、是遲，是人應是處度；是人應說布施，或說戒，或說涅槃；是人應說五眾、十二因緣、四諦等諸法能入道。如是等種種知弟子智力而為說法，是名好說。\^\^（大正25，72a10-21）
    >
    > （2）《大智度論》卷21〈1 序品〉：
    >
    > \^若行是二行，得「善去」；如車有兩輪。「善去」者，如先佛所去處，佛亦如是去，故名「修伽陀」。\^\^（大正25，219b24-26）

[^31]: 路迦憊（世間解）：梵語 lokavid，巴利語 lokavidū。

    > （1）《大智度論》卷2〈1 序品〉：
    >
    > \^復名「路迦憊」：「路迦」秦言「世」，「憊」名「知」──是名知世間。\^\^（大正25，72a21-22）
    >
    > （2）《大智度論》卷21〈1 序品〉：
    >
    > \^若有言「佛自修其法，不知我等事」，以是故，知世間，知世間因，知世間盡，知世間盡道──故名為「路迦憊」。\^\^（大正25，219b26-28）

[^32]: （1）〔士〕－【宮】。（大正25，457d，n.19）

    > （2）參見《大智度論》卷2〈1 序品〉（大正25，72a29-b8）。

[^33]: （1）〔丈夫〕－【宮】。（大正25，457d，n.20）

    > （2）參見《大智度論》卷2〈1 序品〉：
    >
    > \^復名「富樓沙曇藐婆羅提」：「富樓沙」秦言「丈夫」，「曇藐」言「可化」，「婆羅提」言「調御師」──是名「可化丈夫調御師」。
    >
    > 佛以大慈大悲大智故，有時軟美語，有時苦切語，有時雜語，以此調御令不失道。\^\^（大正25，72b9-13）

[^34]: 《大智度論》卷2〈1 序品〉：

    > \^復名「佛陀」（秦言「知者」）。知何等法？知過去、未來、現在，眾生數、非眾生數，有常、無常等一切諸法──菩提樹下了了覺知，故名為佛陀。\^\^（大正25，73a2-5）

[^35]: （1）〔佛世尊〕－【宮】。（大正25，457d，n.21）

    > （2）參見《大智度論》卷2〈1 序品〉（大正25，70b15-c3）。

[^36]: 「佛」之異名，參見《大智度論》卷2〈1
    序品〉（大正25，70b14-73b13）、卷21〈1 序品〉（大正25，219b2-c8）。

[^37]: 不取不捨。（印順法師，《大智度論筆記》［E010］p.303）

[^38]: 《大般若波羅蜜多經》卷427〈28 授記品〉：

    > \^時，諸天等咸白佛言：「希有！世尊！希有！善逝！如是般若波羅蜜多甚為希有，令諸菩薩摩訶薩眾速能攝受一切智智，以無所得而為方便，於一切色無取無捨，於受、想、行、識無取無捨，乃至於一切智無取無捨，於道相智、一切相智無取無捨。」\^\^（大正7，146a24-29）

[^39]: 四天＝天四【宋】【宮】，〔四〕－【聖】。（大正25，457d，n.23）

[^40]: 已＝以【石】＊。（大正25，457d，n.24）

[^41]: 二種仙：人、天。（印順法師，《大智度論筆記》〔E010〕，p.303）

[^42]: 差降：按等第遞降。（《漢語大詞典》（二），p.976）

[^43]: 二＝三【石】。（大正25，457d，n.26）

[^44]: 深法：畢竟空而有三乘，有三乘而不著心。（印順法師，《大智度論筆記》〔E010〕p.304）

[^45]: 關於釋尊昔時證得無生法忍的歷程，《大智度論》中似存載不同的傳說。如《大智度論》卷49：「\^**如釋迦文佛本為菩薩時，名曰樂法**。**時世無佛**，不聞善語，四方求法精勤不懈，了不能得。爾時魔變作婆羅門而語之言：『我有佛所說一偈，汝能以皮為紙、以骨為筆、以血為墨，書寫此偈，當以與汝。』樂法即時自念：『我世世喪身無數，不得是利。』即自剝皮，曝之令乾，欲書其偈，魔便滅身。是時佛知其至心，即從下方踊出，為說深法，即得無生法忍。\^\^」（大正25，412a12-20）

[^46]: 歎＝讚【宋】【元】【明】【宮】。（大正25，457d，n.27）

[^47]: 重復：亦作"重複"。1.謂相同的事物又一次出現。（《漢語大詞典》（十），p.390）

[^48]: 不：不取不捨。（印順法師，《大智度論筆記》［E010》p.303）

[^49]: 〔天〕－【宋】【元】【明】【宮】。（大正25，457d，n.28）

[^50]: 會：2.會合，聚會。（《漢語大詞典》（五），p.782）

[^51]: 〔若〕－【宮】【聖】【石】。（大正25，457d，n.29）

[^52]: 〔若〕－【石】。（大正25，457d，n.30）

[^53]: （於）＋是【元】【明】。（大正25，457d，n.31）

[^54]: （1）便：7.指適宜的時機。（《漢語大詞典》（一），p.1360）

    > （2）得便：1.遇到適宜的機會。（《漢語大詞典》（三），p.995）

[^55]: 《大般若波羅蜜多經》卷427〈28
    授記品〉：「\^當知是輩一切惡魔及惡魔軍不能嬈害。\^\^」（大正7，146b9-10）

[^56]: 〔法〕－【聖】。（大正25，457d，n.32）

[^57]: 《大般若波羅蜜多經》卷427〈28
    授記品〉：「\^善男子、善女人等善住色空、無相、無願，善住受、想、行、識空、無相、無願。如是乃至善住一切智空、無相、無願，善住道相智、一切相智空、無相、無願。不可以空嬈害於空，不可以無相嬈害無相，不可以無願嬈害無願。所以者何？如是諸法皆無自性，能、所嬈害俱不可得。\^\^」（大正7，146b10-16）

[^58]: 〔若人非〕－【宋】【宮】【聖】。（大正25，457d，n.33）

[^59]: 橫死：指因自殺、被害或因意外事故而死亡。（《漢語大詞典》（四），p.1242）

[^60]: （1）槃＝樂【宋】【元】【明】【宮】【聖】【石】。（大正25，458d，n.1）

    > （2）《大正藏》原作「槃」，今依【宋】【元】【明】【宮】【聖】【石】及《高麗藏》作「樂」（第14冊，940a11）。

[^61]: 般＝槃【石】＊。（大正25，458d，n.2）

[^62]: 曠＝廣【石】。（大正25，458d，n.3）

[^63]: 曠野：1.空闊的原野。（《漢語大詞典》（五），p.845）

[^64]: 〔諸〕－【宋】【元】【明】【宮】。（大正25，458d，n.4）

[^65]: 已＝以【明】。（大正25，458d，n.5）

[^66]: 釋厚觀、郭忠生合編，〈大智度論之本文相互索引〉，《正觀》（6），p.156：

    > （1）《大智度論》卷43〈9
    > 集散品〉：\^「世尊！菩薩摩訶薩欲行般若波羅蜜，應如是思惟：『何者是般若波羅蜜？何以故名般若波羅蜜？是誰般若波羅蜜？』」\^\^（大正25，369b26-28）
    >
    > （2）《大智度論》卷53〈26
    > 無生品〉：\^「爾時，慧命舍利弗語須菩提：『菩薩摩訶薩行般若波羅蜜觀諸法，何等是菩薩？何等是般若波羅蜜？何等是觀？』」\^\^（大正25，435c25-27）
    >
    > （3）《大智度論》卷54〈27
    > 天主品〉：\^「爾時，釋提桓因白大德須菩提：『......一切和合，欲聽須菩提說般若波羅蜜義。須菩提！菩薩摩訶薩云何應住般若波羅蜜中？何等是菩薩摩訶薩般若波羅蜜？云何菩薩摩訶薩應行般若波羅蜜？』」\^\^（大正25，442b25-c1）

[^67]: 欲＝故【聖】。（大正25，458d，n.6）

[^68]: 顧念：1.眷顧想念，念及。（《漢語大詞典》（十二），p.361）

[^69]: （1）眄＝明【聖】。（大正25，458d，n.7）

    > （2）眄（\^ㄇ－ㄢˇ\^\^）：5.眷顧。（《漢語大詞典》（七），p.1166）

[^70]: 群下：泛指僚屬或群臣。（《漢語大詞典》（九），p.184）

[^71]: 欣＝仰【聖】。（大正25，458d，n.8）

[^72]: 證：2.驗證，證實。4.以之為準則。（《漢語大詞典》（十一），p.429）

[^73]: 中＋（大）【石】。（大正25，458d，n.9）

[^74]: 是＝提【宋】。（大正25，458d，n.10）

[^75]: 婆＝桓【宋】【元】【明】【宮】。（大正25，458d，n.11）

[^76]: 知友：知心朋友。（《漢語大詞典》（七），p.1526）

[^77]: 《雜阿含經》卷40（1106經）：

    > \^如是我聞：一時，佛住鞞舍離國獼猴池側重閣講堂。
    >
    > 時有異比丘，來詣佛所，稽首佛足，退住一面，白佛言：「世尊！何因何緣，釋提桓因名**釋提桓因**？」
    >
    > 佛告比丘：「釋提桓因本為人時，行於頓施沙門、婆羅門，貧窮困苦求生，行路乞，施以飲食、錢財、穀帛、華香、嚴具、床臥、燈明，以堪能故名釋提桓因。」
    >
    > 比丘復白佛言：「世尊！何因何緣故釋提桓因復名**富蘭陀**[羅]{.underline}？」
    >
    > 佛告比丘：「彼釋提桓因本為人時，數數行施衣被、飲食乃至燈明，以是因緣故，名富蘭陀羅。」
    >
    > 比丘復白佛言：「何因何緣故復名**摩伽婆**？」
    >
    > 佛告比丘：「彼釋提桓因本為人時，名摩伽婆，故釋提桓因即以本名名摩伽婆。」
    >
    > 比丘復白佛言：「何因何緣復名**娑婆婆**？」
    >
    > 佛告比丘：「彼釋提桓因本為人時，數以婆詵和衣布施供養，以是因緣故，釋提桓因名娑婆婆。」
    >
    > 比丘復白佛言：「世尊！何因何緣釋提桓因復名憍尸迦？」
    >
    > 佛告比丘：「彼釋提桓因本為人時，為憍尸族姓人，以是因緣故，彼釋提桓因復名憍尸迦。」
    >
    > 比丘問佛言：「世尊！何因何緣彼釋提桓因名舍脂缽低？」
    >
    > 佛告比丘：「彼阿修羅女，名曰舍脂，為天帝釋第一天后，是故帝釋名舍脂鉢低。」
    >
    > 比丘白佛言：「世尊！何因何緣釋提桓因復名**千眼**？」
    >
    > 佛告比丘：「彼釋提桓因本為人時，聰明智慧，於一坐間思千種義，觀察稱量，以是因緣，彼天帝釋復名千眼。」
    >
    > 比丘白佛：「何因何緣彼釋提桓因復名**因提利**？」
    >
    > 佛告比丘：「彼天帝釋於諸三十三天為王、為主，以是因緣故，彼天帝釋名因提利。」
    >
    > 佛告比丘：「然彼釋提桓因本為人時，受持七種受，以是因緣得天帝釋。何等為七？釋提桓因本為人時，供養父母，乃至等行惠施，是為七種受，以是因緣為天帝釋。」
    >
    > 爾時，世尊即說偈言，如上廣說。佛說此經已，諸比丘聞佛所說，歡喜奉行。\^\^（大正2，290c20-291a26）

[^78]: 文字般若。（印順法師，《大智度論筆記》［E010］p.303）

[^79]: 般若功德。（印順法師，《大智度論筆記》〔E010〕p.304）

[^80]: 後＝復【宋】【元】【明】【宮】。（大正25，458d，n.12）

[^81]: （1）《大智度論》卷56〈30 顧視品〉至《大智度論》卷60〈38
    挍量法施品〉（大正25，457a6-486a21）。

    > （2）書寫、聽聞、受持般若功德，參見印順法師，《華雨集》（二），pp.118-119。

[^82]: （1）嫉＝疾【石】。（大正25，458d，n.13）

    > （2）讎嫉：仇恨，嫉恨。（《漢語大詞典》（十一），p.907）

[^83]: 歸＝師【宮】。（大正25，458d，n.14）

[^84]: 嫉妬＝妬嫉【石】。（大正25，458d，n.15）

[^85]: 〔名〕－【宮】【聖】。（大正25，458d，n.16）

[^86]: 愛＝受【宮】。（大正25，458d，n.17）

[^87]: 弊：5.壞，低劣。（《漢語大詞典》（二），p.1317）

[^88]: 〔故〕－【宮】【聖】【石】。（大正25，458d，n.18）

[^89]: （1）《增壹阿含經》卷51〈52
    大愛道般涅槃分品〉：「\^云何比丘而降四？於是比丘降身魔、欲魔、死魔、天魔，皆悉降伏。\^\^」（大正2，827a20-22）

    > （2）四魔。（印順法師，《大智度論筆記》［E010］p.304）

[^90]: 壞＝懷【聖】。（大正25，458d，n.19）

[^91]: 民＝人【宋】【元】【明】【宮】【聖】。（大正25，458d，n.20）

[^92]: 象＝像【宋】【元】【明】【宮】【聖】【石】。（大正25，458d，n.21）

[^93]: 〔前〕－【聖】。（大正25，458d，n.22）

[^94]: 《正觀》（6），p.156：

    > （1）《摩訶般若波羅蜜經》卷13-14〈46 魔事品〉、〈47
    > 兩過品〉（大正8，318b-323a）。
    >
    > （2）《放光般若經》卷10-11〈47 覺魔品〉、〈48
    > 不和合品〉（大正8，72c-76b）。

[^95]: 少＝小【聖】。（大正25，458d，n.23）

[^96]: 《正觀》（6），p.157：《大智度論》卷37（大正25，332c8-16）。

[^97]: 瘡＝創【石】。（大正25，458d，n.24）

[^98]: 《正觀》（6），p.156：《大智度論》卷20（大正25，207b2-c15）。

[^99]: 雜＝離【宋】。（大正25，459d，n.1）

[^100]: 得稱＝攝得【宋】【元】【明】【宮】，＝稱得【聖】【石】。（大正25，459d，n.2）

[^101]: 參見《中阿含經》卷28《瞿曇彌經》（大正1，607b10-15），MN. III,
    pp.65-66，《中部‧多界經》（日譯南傳11下，pp.62-63，漢譯南傳12，pp.45-46），AN.
    I,
    p.28，《增支部》「一集」（日譯南傳17，pp.40-41，漢譯南傳19，p.35），《大智度論》卷2〈1
    序品〉（大正25，72b27-28）、卷9〈1 序品〉（大正25，125a5-7）等。

[^102]: 女人成佛非不轉身。（印順法師，《大智度論筆記》〔E018〕p.316）

[^103]: 《正觀》（6），p.157：《大智度論》卷35（大正25，315c24-317a9）。

[^104]: 說＋（魔）【宋】【元】【明】。（大正25，459d，n.3）

[^105]: 但＝恒【聖】。（大正25，459d，n.4）

[^106]: （1）在：14.在乎。（《漢語大詞典》（二），p.1008）

    > （2）無在：1.猶言不在乎。（《漢語大詞典》（七），p.107）
    >
    > （3）案：「是二法前後無在」可解作「四無量心與般若波羅蜜，何者在前何者在後都沒關係」。

[^107]: 〔多〕－【宋】【元】【明】【宮】。（大正25，459d，n.5）

[^108]: 〔諸〕－【聖】【石】。（大正25，459d，n.6）

[^109]: 令＝今【宋】【元】【宮】【聖】【石】。（大正25，459d，n.7）

[^110]: 杖＝仗【聖】。（大正25，459d，n.8）

[^111]: 〔打〕－【宮】【聖】。（大正25，459d，n.9）

[^112]: 斫＝破【石】。（大正25，459d，n.10）

[^113]: 量＝礙【宋】。（大正25，459d，n.11）

[^114]: 順＝慎【石】。（大正25，459d，n.12）

[^115]: 飢＝饑【明】下同。（大正25，459d，n.13）

[^116]: 乞＝乏【石】。（大正25，459d，n.14）

[^117]: 給＝繼【聖】。（大正25，459d，n.15）

[^118]: 「三功德」者，即指前經文：「魔等不能得便、人非人等不得其便、終不橫死」三事。

    > 詳見《摩訶般若波羅蜜經》卷8（大正8，280a5-24），《大智度論》卷56（大正25，457c12-458a1）。

[^119]: 民＝天【宋】【元】【明】【宮】【聖】【石】。（大正25，459d，n.16）

[^120]: 同事：2.相與共事。（《漢語大詞典》（三），p.109）

[^121]: 尠（\^ㄒㄧㄢˇ\^\^）：同「鮮」。少（《漢語大字典》（一），p.565）

[^122]: 威＝咸【聖】。（大正25，459d，n.17）

[^123]: 由菩薩有：人天善業善果，三乘聖行聖果。（印順法師，《大智度論筆記》〔E010〕p.304）

[^124]: 《翻譯名義集》卷2：「\^首陀婆，《大論》云：秦言淨居天，通五淨居。\^\^」（大正54，1077c14）

[^125]: 〔亦〕－【宋】【元】【明】【宮】【聖】。（大正25，459d，n.18）

[^126]: 天人＝人天【石】。（大正25，459d，n.19）

[^127]: 《大般若波羅蜜多經卷》卷427〈28
    授記品〉：「\^世尊！由是菩薩摩訶薩故，令諸有情永斷地獄、傍生、鬼界、阿素洛等諸險惡趣。世尊！由是菩薩摩訶薩故，令諸天、人、藥叉、龍等永離一切災橫、疾疫、貧窮、飢渴、寒熱等苦。世尊！由是菩薩摩訶薩故，令諸天、人、阿素洛等永離種種不如意事，所住之處兵戈永息，一切有情慈心相向。\^\^」（大正7，146c15-22）

[^128]: 〔羅〕－【宋】【元】【明】【宮】下同。（大正25，459d，n.20）

[^129]: 世界＝國土【元】【明】【石】下同。（大正25，459d，n.21）

[^130]: 知＝智【聖】。（大正25，459d，n.22）

[^131]: 有＝是【宋】【元】【明】【宮】。（大正25，459d，n.23）

[^132]: 因＋（言）【石】。（大正25，459d，n.24）

[^133]: （1）𥯤＝𨗨【聖】。（大正25，459d，n.25）

    > （2）𥯤：竹名。（《漢語大字典》（五），p.2995）

[^134]: 所＝不【聖】。（大正25，459d，n.26）

[^135]: 〔以〕－【聖】【石】。（大正25，460d，n.1）

[^136]: 般若功德：天與菩薩同事故，菩薩捨己利他故。（印順法師，《大智度論筆記》〔E010〕，p.304）

[^137]: 遮＝癈【聖】。（大正25，460d，n.2）

[^138]: 貧＋（窮）【宋】【元】【明】【宮】。（大正25，460d，n.3）

[^139]: 過罪＝罪過【宋】【元】【明】【宮】。（大正25，460d，n.4）

[^140]: 欲＝破【聖】【石】。（大正25，460d，n.5）

[^141]: 〔離〕－【聖】【石】。（大正25，460d，n.6）

[^142]: 《正觀》（6），p.158：

    > （1）《摩訶般若波羅蜜經》卷1〈3
    > 習相應品〉（大正8，222b22-c2），《大智度論》卷36（大正25，323a29-c20）。
    >
    > （2）《摩訶般若波羅蜜經》卷2〈5
    > 歎度品〉（大正8，230a3-18），《大智度論》卷40（大正25，354b28-c11）。

[^143]: 云何當＝當云何【元】【明】【石】。（大正25，460d，n.7）

[^144]: 承＝敬【石】。（大正25，460d，n.8）

[^145]: 〔故〕－【宋】【宮】。（大正25，460d，n.9）

[^146]: 如＝知【宮】＊。（大正25，460d，n.10）

[^147]: 〔般若〕－【宋】【元】【明】【宮】。（大正25，460d，n.11）

[^148]: ┌用薩婆若心行

    > 發意菩薩三事勝二乘┤常不離六度

    └斷三惡，出三乘 （印順法師，《大智度論筆記》〔B019〕p.146）

[^149]: 一＋（經作現滅諍品）夾註【明】。（大正25，460d，n.15）

[^150]: （大智度論釋滅諍亂品第三十一）十三字＝（大智度第三十一品釋滅諍品）十二字【宮】，＝（釋第卅品）四字【聖】，＝（摩訶般若波羅蜜經滅諍亂品第卅）十四字【石】，〔大智度論〕－【明】。（大正25，460d，n.12）

[^151]: 是＝從【宋】【元】【明】【宮】。（大正25，460d，n.16）

[^152]: 〔人〕－【宋】【元】【明】【宮】【聖】。（大正25，460d，n.17）

[^153]: 界＝國【石】＊。（大正25，460d，n.18）

[^154]: 眼＝明【石】。（大正25，460d，n.19）

[^155]: （1）十種成就：菩薩得。（印順法師，《大智度論筆記》〔E010〕p.305）

    > （2）《大般若波羅蜜多經》卷427〈29
    > 攝受品〉：\^「速能攝受族姓圓滿、生母圓滿、生身圓滿、眷屬圓滿、相好圓滿、光明圓滿、勝眼圓滿、勝耳圓滿、音聲圓滿、等持圓滿、總持圓滿。」\^\^（大正7，147b21-24）

[^156]: 界＝佛界【宋】【宮】＊，＝佛國【元】【明】【石】＊。（大正25，460d，n.20）

[^157]: 已＝以【宋】【元】【明】【宮】。（大正25，460d，n.21）

[^158]: 他＋（人）【石】。（大正25，460d，n.22）

[^159]: 增＝憎【明】。（大正25，460d，n.23）

[^160]: 乖＝亦【聖】。（大正25，460d，n.24）

[^161]: 乖錯：1.謬誤。2.混亂，錯亂。3.違背。（《漢語大詞典》（一），p.663）

[^162]: 《大般若波羅蜜多經》卷427〈29 攝受品〉：

    > \^佛告憍尸迦：「若有種種外道族類，若諸欲界自在天魔及彼眷屬，若餘暴惡增上慢者，欲於如是諸善男子、善女人等，發起種種不饒益事，欲令遠離、違害、厭背、毀謗般若波羅蜜多，彼適起心速遭殃禍，自當殄滅，不果所願。」\^\^（大正7，147c18-23）

[^163]: 羅＋（波羅蜜）【石】。（大正25，460d，n.25）

[^164]: 提＋（波羅蜜）【石】。（大正25，460d，n.26）

[^165]: 耶＋（波羅蜜）【石】。（大正25，460d，n.27）

[^166]: 禪＋（波羅蜜）【石】。（大正25，460d，n.28）

[^167]: 〔物〕－【石】。（大正25，460d，n.29）

[^168]: 〔故〕－【宋】【元】【明】【宮】。（大正25，460d，n.30）

[^169]: 立＋（眾生）【石】。（大正25，460d，n.31）

[^170]: 般若功德：後世功德。（印順法師，《大智度論筆記》〔E010〕p.304）

[^171]: 噉（\^ㄉㄢˋ\^\^）：1.食，吃。（《漢語大詞典》（三），p.495）

[^172]: 〔是〕－【聖】。（大正25，460d，n.32）

[^173]: 他＋（人）【元】【明】【石】。（大正25，460d，n.33）

[^174]: 疾＝自【石】。（大正25，460d，n.34）

[^175]: 能＋（消）【宋】【元】【明】【宮】【聖】【石】。（大正25，461d，n.1）

[^176]: 十一法行。（印順法師，《大智度論筆記》〔E010〕，p.304）

[^177]: 承奉：1.承命奉行。（《漢語大詞典》（一），p.772）

[^178]: 諮受：請教、承受。（《漢語大詞典》（十一），p.350）

[^179]: 讀＝讚【聖】。（大正25，461d，n.2）

[^180]: 為常＝當為【宮】。（大正25，461d，n.3）

[^181]: 未＝不【聖】。（大正25，461d，n.4）

[^182]: 〔佛〕－【石】。（大正25，461d，n.5）

[^183]: 為＝說【宮】。（大正25，461d，n.6）

[^184]: 《正觀》（6），p.158：《大智度論》卷56（大正25，457c15-460a26）。

[^185]: 更說＝說更【聖】。（大正25，461d，n.7）

[^186]: 參見《大智度論》卷56〈30
    顧視品〉：「\^是般若波羅蜜中，雖無法可得，而有三乘之教，所謂聲聞、辟支佛、佛乘。\^\^」（大正25，457a14-16）

[^187]: 案：因經所說之「後世功德」內容簡要，故論無註釋。

[^188]: 今＝令【元】【明】。（大正25，461d，n.9）

[^189]: 〔說〕－【聖】。（大正25，461d，n.10）

[^190]: 信＋（持）【宋】【元】【明】【宮】【聖】【石】。（大正25，461d，n.11）

[^191]: 〔不〕－【聖】。（大正25，461d，n.12）

[^192]: 來欲＝欲來【石】。（大正25，461d，n.13）

[^193]: 承用：因襲，沿用。（《漢語大詞典》（一），p.771）

[^194]: 〔其〕－【宋】【宮】。（大正25，461d，n.14）

[^195]: 〔破〕－【宋】【元】【明】【宮】【聖】。（大正25，461d，n.15）

[^196]: 〔壞〕－【石】。（大正25，461d，n.16）

[^197]: 若＝共【元】。（大正25，461d，n.17）

[^198]: 《正觀》（6），p.158：《大智度論》卷56（大正25，458b-c）、卷5（大正25，99b11-14）。

[^199]: 惱＝怒【宋】【元】【明】【宮】。（大正25，461d，n.18）

[^200]: 鉾（\^ㄇㄡˊ\^\^）：劍鋒。（《漢語大詞典》（十一），p.1286）

[^201]: 〔捨〕－【聖】。（大正25，461d，n.19）

[^202]: 蝦蟆：亦作「蛤蟆」，2.青蛙和蟾蜍的統稱。（《漢語大詞典》（八），p.936）

[^203]: 增上慢人聞般若，不能毀謗，此異法華。亦可同［降伏得道、作弟子、復道去］。（印順法師，《大智度論筆記》〔E018〕p.316）

[^204]: 著＋（諸）【聖】。（大正25，461d，n.21）

[^205]: 五＝吾【聖】。（大正25，461d，n.22）

[^206]: 般若：破無明等結使染著。（印順法師，《大智度論筆記》〔E002〕p.288）

[^207]: 三種人：若有外道諸梵志、若魔若魔民、若增上慢人。《大智度論》卷56（大正25，460b17-23）。

[^208]: 〔壞〕－【宮】【聖】【石】。（大正25，463d，n.1）

[^209]: 參見《大智度論》卷56〈30
    顧視品〉：\^「是般若波羅蜜，若聽、受持、親近、讀、誦、為他說、正憶念，不離薩婆若心，諸天子！是人，**魔、若魔天不能得其便**。......復次，憍尸迦！是善男子、善女人，**若人、非人不能得其便**。」\^\^（大正25，457c17-26）

[^210]: 參見《大智度論》卷56〈31
    滅諍亂品〉：「\^若有外道諸梵志，若魔、若魔民，若增上慢人，**欲乖錯破壞菩薩般若波羅蜜心**；是諸人適生此心，**即時滅去，終不從願**。\^\^」（大正25，460b20-23）

[^211]: 參見《大智度論》卷56〈31
    滅諍亂品〉：「\^復次，憍尸迦！善男子、善女人，是般若波羅蜜，若聞、受持，親近、讀、誦、為他說、正憶念，其所住處，**魔、若魔民，若外道梵志，增上慢人，欲輕毀難問，破壞般若波羅蜜，終不能成**；**其人惡心轉滅，功德轉增**。聞是般若波羅蜜故，漸以三乘道，得盡眾苦。......是善男子、善女人，是般若波羅蜜，若受持、親近、讀、誦、為他說、正憶念；若有種種鬪諍起，**欲來破壞者，以般若波羅蜜威力故，隨所起處，即疾消滅**；其人即生善心，增益功德。\^\^」（大正25，460c12-25）

[^212]: 以上八十字原位於《大正藏》25，463a2-7，今依印順法師，《大智度論》（標點本）（六），p.2127校勘移至此處。

[^213]: 〔天〕－【宋】【元】【明】【宮】【聖】。（大正25，461d，n.23）

[^214]: 他＋（人）【石】。（大正25，461d，n.24）

[^215]: 共＝發【聖】。（大正25，461d，n.25）

[^216]: 般若功德：人皆信受，親友堅固，不說綺語，不為惑覆。（印順法師，《大智度論筆記》〔E010〕p.304）

[^217]: 〔種〕－【聖】。（大正25，461d，n.26）

[^218]: 慳＝堅【聖】。（大正25，461d，n.27）

[^219]: 覆＝受【聖】。（大正25，461d，n.28）

[^220]: 《大般若波羅蜜多經》卷427〈29
    攝受品〉：「\^憍尸迦！是善男子、善女人等，由此因緣，言詞威肅，聞皆敬受，稱量談說，語無謬亂，善知恩報，堅事善友，不為慳嫉、忿恨、覆惱、諂誑、矯等之所隱蔽。\^\^」（大正7，148c24-27）

[^221]: 〔生〕－【宋】【元】【明】【宮】【聖】。（大正25，461d，n.29）

[^222]: 讚＋（嘆）【石】。（大正25，461d，n.30）

[^223]: 法＝者【宮】。（大正25，461d，n.31）

[^224]: 語＝讚【聖】。（大正25，461d，n.32）

[^225]: 《雜阿含經》卷37（1059經）：「\^有四十法成就，如鐵槍鑽空，身壞命終，上生天上。何等為四十？謂不殺生，教人不殺，口常讚歎不殺功德，見不殺者心隨歡喜；乃至自行正見，教人令行，亦常讚歎正見功德，見人行者心隨歡喜，是名四十法成就，如鐵槍鑽空，身壞命終，上生天上。\^\^」（大正2，275c8-14）

[^226]: 讚＋（行）【石】。（大正25，461d，n.33）

[^227]: 蜜＋（法）【石】。（大正25，461d，n.34）

[^228]: 讚＋（修）【石】。（大正25，461d，n.35）

[^229]: 空＋（法）【石】。（大正25，462d，n.1）

[^230]: 讚＋（入）【石】。（大正25，462d，n.2）

[^231]: 昧＋（法）【石】。（大正25，462d，n.3）

[^232]: 入＝行【宋】【元】【明】【宮】【聖】【石】。（大正25，462d，n.4）

[^233]: 讚＋（得）【石】。（大正25，462d，n.5）

[^234]: 尼＋（法）【石】。（大正25，462d，n.6）

[^235]: 禪＋（法）【石】。（大正25，462d，n.7）

[^236]: 〔中〕－【宋】【宮】【聖】。（大正25，462d，n.8）

[^237]: 慈心＝入慈心法【元】【明】【石】。（大正25，462d，n.9）

[^238]: 讚＋（入）【石】。（大正25，462d，n.10）

[^239]: 處＋（法）【石】。（大正25，462d，n.11）

[^240]: 四念處＝修四念處法【元】【明】【石】。（大正25，462d，n.12）

[^241]: 覺＝學【聖】。（大正25，462d，n.13）

[^242]: 相＝想【聖】。（大正25，462d，n.14）

[^243]: 作＝住【聖】。（大正25，462d，n.15）

[^244]: 讚＋（修）【石】。（大正25，462d，n.16）

[^245]: 昧＋（法）【元】【明】【石】。（大正25，462d，n.17）

[^246]: （1）解脫＝背捨【聖】【石】。（大正25，462d，n.18）

    > （2）八解脫，參見《大智度論》卷21〈1
    > 序品〉（大正25，215a7-217a4）。

[^247]: 讚＋（入）【元】【明】【石】。（大正25，462d，n.20）

[^248]: （法）＋亦【元】【明】【石】。（大正25，462d，n.21）

[^249]: 〔自行〕－【聖】。（大正25，462d，n.22）

[^250]: 讚＋（行）【元】【明】，（嘆行）【石】。（大正25，462d，n.23）

[^251]: 《大般若波羅蜜多經》卷427〈29
    攝受品〉：「\^自能修無忘失法、恒住捨性，亦勸他修無忘失法、恒住捨性，無倒稱揚修無忘失法、恒住捨性法，歡喜讚歎修無忘失法、恒住捨性者。\^\^」（大正7，149b8-11）

[^252]: 讚＋（得）【石】。（大正25，462d，n.24）

[^253]: 是亦＝亦以【宋】【元】【明】【宮】，＝是以【聖】。（大正25，462d，n.25）

[^254]: 《大般若波羅蜜多經》卷427〈29
    攝受品〉：「\^憍尸迦！是善男子、善女人等，修行布施乃至般若波羅蜜多，以無所得而為方便，與諸有情平等共有迴向無上正等菩提。\^\^」（大正7，149b15-18）

[^255]: 方便智（般若）。（印順法師，《大智度論筆記》〔E018〕p.316）

[^256]: （便）＋佛【聖】。（大正25，462d，n.26）

[^257]: （我）＋不【聖】。（大正25，462d，n.27）

[^258]: 隨懈＝墮解【聖】。（大正25，462d，n.28）

[^259]: 隨＝墮【聖】。（大正25，462d，n.29）

[^260]: 〔薩〕－【聖】。（大正25，462d，n.30）

[^261]: 婆＝波【聖】。（大正25，462d，n.31）

[^262]: 〔心〕－【宋】【元】【明】【宮】【聖】。（大正25，462d，n.32）

[^263]: 菩＝善【聖】。（大正25，462d，n.33）

[^264]: 〔佛〕－【聖】。（大正25，462d，n.34）

[^265]: 貧窮＝窮貧【聖】。（大正25，462d，n.35）

[^266]: （1）匂＝自【聖】。（大正25，462d，n.36）

    > （2）「匂」同「丐」。（《漢語大字典》（一），p.257）

[^267]: （自念）＋言【石】。（大正25，462d，n.37）

[^268]: （一切）＋眾【石】。（大正25，462d，n.38）

[^269]: 法＋（者）【石】。（大正25，462d，n.39）

[^270]: 此處原有：「\^問曰：先已說魔若魔民等三種人欲破壞般若，今何以故重說？答曰：佛先說三種人來求便、恐怖，欲令愁惱。中來者，不為惱人，但欲破毀般若波羅蜜；不隨其願，不能得破。後來三種人，雖欲生心破壞，即時滅去。\^\^」（大正25，463a2-7）等八十字，今依印順法師，《大智度論》（標點本）（六），p.2127校勘，移至上段論文最後。

[^271]: 語＝謂【聖】。（大正25，463d，n.3）

[^272]: 〔有〕－【宮】。（大正25，463d，n.4）

[^273]: 至＝生【聖】。（大正25，463d，n.5）

[^274]: 〔也〕－【宮】【聖】。（大正25，463d，n.6）

[^275]: 雖卑＝離復賊【聖】，雖＋（復）【宋】【元】【明】【宮】【石】。（大正25，463d，n.7）

[^276]: （故）＋得【石】。（大正25，463d，n.8）

[^277]: 亦＋（不）【宋】【元】【明】【宮】【聖】。（大正25，463d，n.9）

[^278]: 〔一切〕－【宋】【元】【明】【宮】【聖】。（大正25，463d，n.10）

[^279]: 或＝成【聖】。（大正25，463d，n.11）

[^280]: 未入正位，煩惱未盡，時或起。（印順法師，《大智度論筆記》〔E018〕p.316）

[^281]: 諫諭：亦作"諫喻"。勸諫曉喻。（《漢語大詞典》（十一），p.335）

[^282]: 自＝身【聖】，〔自〕－【石】。（大正25，463d，n.12）

[^283]: 〔生〕－【石】。（大正25，463d，n.13）

[^284]: 〔若〕－【宋】【元】【明】【宮】【聖】【石】。（大正25，463d，n.14）

[^285]: 要＝惡【石】。（大正25，463d，n.15）

[^286]: ┌內不離我心

    > 無方便 ┴外取諸法相　　（印順法師，《大智度論筆記》〔B019〕p.146）

[^287]: 〔若〕－【聖】。（大正25，463d，n.17）

[^288]: 〔相〕－【宮】。（大正25，463d，n.18）

[^289]: 後得＝得後【宋】。（大正25，463d，n.19）

[^290]: 先行世間六度為初門［似］，引出世六度［真］。（印順法師，《大智度論筆記》［E018］p.316）
