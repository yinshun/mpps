\`2208\`慧日佛學班第12期／福嚴推廣教育班第23期

**《大智度論》卷77**

**〈釋夢中不證品第六十一之餘〉**

**（大正25，598c19-602b25）**

釋厚觀（2012.03.10）

【**經**】[^1]

**\$肆、明「般若相」**

> **\$（壹）正明般若相**
>
> **\$一、如虛空相是般若相**
>
> **\$（一）須菩提問**
>
> 爾時，須菩提[^2]白佛言：「世尊！何等是般若波羅蜜相？」
>
> **\$（二）佛答**
>
> 佛告須菩提：「如虛空相是般若波羅蜜相。須菩提！般若波羅蜜無所有相。」[^3]
>
> **\$二、一切法相亦如般若相**
>
> **\$（一）正明**
>
> 須菩提白佛言：「世尊！頗有因緣，如般若波羅蜜相，諸法相亦如是耶[^4]？」
>
> 佛告須菩提：「如是！如是！如[^5]般若波羅蜜相，（599a）諸法相亦如是。何以故？須菩提！一切法離相、空相。
>
> 以是因緣故，須菩提！如般若波羅蜜相，諸法相亦如是，所謂離相、空相故。」[^6]
>
> **\$（二）釋難**
>
> **\$1、須菩提難：一切法空中，豈有垢淨及無上菩提可得**
>
> 須菩提白佛言：「世尊！若一切法一切法離，一切法[^7]一切法空，云何知眾生若垢、\`2209\`若淨？世尊！離相法無垢、無淨，空相法無垢、無淨；[^8]離相、空相法不能得阿耨多羅三藐三菩提，離相、空相無法可得。世尊！離相中，空相中，無有菩薩得阿耨多羅三藐三菩提者。世尊！我云何當知佛所說義？」[^9]
>
> **\$2、佛答**
>
> **\$（1）論諸法垢淨**
>
> **\$A、有垢**
>
> 佛告[^10]須菩提：「於汝意云何？是眾生長夜行我、我所心不？」
>
> 「如是！世尊！眾生長夜行我[^11]、我所心。」[^12]
>
> 「於汝意云何？是我、我所心離相不？空相不？」
>
> 須菩提言：「世尊！我、我所心離相、空相。」[^13]
>
> 「於汝意云何？以此我、我所心，眾生往來生死中不？」
>
> 「如是！世尊！以此我、我所心，眾生往來生死中。」[^14]
>
> 「如是！須菩提！眾生往來生死中故，知有垢惱。[^15]
>
> **\$B、有淨**
>
> 須菩提！若眾生無我我所心、無著心，是眾生不復往來生死中；若不往來生死中，則無垢惱。如是，須菩提！眾生有淨。」[^16]
>
> **\$\`2210\`（2）論菩薩行果**
>
> **\$A、明自利利他行果**
>
> **\$（A）自利行果**
>
> **\$a、辨所行**
>
> 須菩提白佛言：「世尊！若菩薩摩訶薩如是行，為不行色，不行受、想、行、識，為不行四念處乃至八聖道分，為不行內空乃至無法有法空，為不行佛十力乃至一切種智。何以故？是法不可得，亦無行者，亦無行處，亦無行法。[^17]
>
> **\$b、辨所得**
>
> **\$（a）世無能降伏**
>
> 世尊！菩薩摩訶薩如是行，一切世間諸天、人、阿修羅不能降伏。[^18]
>
> **\$（b）二乘不能及**
>
> 是菩薩摩訶薩，一切聲聞、辟支佛所不能及。何以故？所住處無能及故，所謂菩薩位。世尊！是菩薩摩訶薩行應薩婆若心，無能及者！」[^19]
>
> **\$（c）疾近薩婆若**
>
> 「須菩提！菩薩摩訶薩（599b）如是行[^20]，疾近薩婆若。[^21]
>
> **\$（B）利他行果**
>
> 須菩提[^22]！於汝意云何？若閻浮提眾生[^23]盡得人身，得人身已，皆得阿耨多羅三藐三菩提；若有善男子、善女人盡其形壽供養、恭敬、尊重、讚歎，持是善根迴向阿耨多羅三藐三菩提------是人以是因緣得福多不？」[^24]
>
> \`2211\`須菩提言：「甚多！世尊！」
>
> 佛言：「不如是善男子、善女人於大眾中說是般若波羅蜜，出示、分別，照明、開演，亦應般若波羅蜜行正憶念，其福多。[^25]
>
> 乃至三千大千世界中眾生，亦如是。
>
> 須菩提！於汝意云何？閻浮提中眾生一時皆得人身[^26]，得人身已，若善男子、善女人教行十善道、四禪、四無量心、四無色定，教令得須陀洹道乃至阿羅漢、辟支佛道，教令得阿耨多羅三藐三菩提；持是善根迴向阿耨多羅三藐三菩提。須菩提！於汝意云何？是善男子、善女人得福多不？」
>
> 須菩提言：「甚多！世尊！」
>
> 佛言：「不如[^27]是善男子、善女人以是甚深般若波羅蜜為眾生說[^28]，出示、分別，照明、開演，亦不離薩婆若，得福多。
>
> 乃至三千大千世界，亦如是。
>
> **\$B、釋得大福因緣：相應般若起四無量心，能為一切眾生作福田**
>
> 是菩薩摩訶薩不遠離應薩婆若心，則到一切福田邊。何以故？除諸佛，無有餘法如菩薩摩訶薩勢力。何以故？諸菩薩摩訶薩行般若波羅蜜時，於一切眾生中起大慈[^29]心；見諸眾生趣死地故，而起大悲；行是道時歡悅而生大喜；不與想俱[^30]，便得大捨。須菩提！是為菩薩摩訶薩大智光明。大智[^31]明者，所謂六波羅蜜。[^32]
>
> \`2212\`須菩提！是諸善男子雖未作佛，能為一切眾生作大福田，於阿耨多羅三藐三菩提亦不轉；所受供養------衣服、飲食、臥具[^33]、床（599c）敷[^34]、疾藥、資生所須，行應般若波羅蜜，念能畢[^35]報施主之恩[^36]，疾近薩婆若。[^37]
>
> **\$（貳）結勸修行**
>
> **\$一、正勸**
>
> **\$（一）標宗**
>
> **\$1、若欲不空食國中施乃至欲令眾生得五眼等，應常學般若**
>
> 以是故，須菩提！若菩薩摩訶薩^（1）^欲不虛[^38]食國中施、^（2）^欲示眾生三乘道、^（3）^欲為眾生作大明、^（4）^欲拔出三界牢獄、^（5）^欲與一切眾生眼，應常[^39]行般若[^40]波羅蜜。
>
> **\$2、常行二事：聖默然，說般若**
>
> 行般若波羅蜜時，若欲有說，但說般若波羅蜜；說般若波羅蜜已，常憶念般若波羅蜜；常憶念般若波羅蜜已，常行般若波羅蜜，不令餘念得生，晝夜勤行般若波羅蜜相應念，不息不休。
>
> **\$（二）舉喻**
>
> 須菩提！譬如士夫未[^41]曾得摩尼珠，後時得，得已，大歡喜踊躍；後復失之，便大憂愁，常憶念是摩尼珠，作是念：『我奈[^42]何忽亡[^43]失[^44]此大寶！』
>
> **\$（三）合法**
>
> 須菩提！菩薩摩訶薩亦如是，常憶念般若波羅蜜，不離薩婆若心。」
>
> **\$二、明修行**
>
> **\$（一）明「應薩婆若念之般若行」**
>
> **\$\`2213\`1、須菩提問**
>
> 須菩提白佛言：「世尊！一切念性自離、一切念性自空，云何菩薩摩訶薩行般若波羅蜜不離應薩婆若念？是遠離空法中無菩薩，亦無念、無應薩婆若。」[^45]
>
> **\$2、佛答**
>
> 佛告須菩提：「若菩薩摩訶薩如是知：『一切法性自離、一切法性自空，非聲聞、辟支佛作，亦非佛作；諸法相常住、法相、法住、法位、如、實際。』是名菩薩行般若波羅蜜不離薩婆若念。[^46]何以故？般若波羅蜜性自離、性自空，不增不減故。」[^47]
>
> **\$（二）明「正行般若不增不減，得無上道」**
>
> **\$1、須菩提問**
>
> 須菩提白佛言：「世尊！若般若波羅蜜性自離、性自空，云何菩薩摩訶薩與般若波羅蜜等[^48]，得阿耨多羅三藐三菩提？」[^49]
>
> **\$2、佛答**
>
> **\$（1）明理**
>
> 佛告須菩提：「菩薩摩訶薩與般若波羅蜜等，不增不減。何以故？如、法性、實際不增不減故。
>
> **\$（2）釋因由**
>
> 所以者何？般若波羅蜜非一非異故。[^50]
>
> **\$（3）得益**
>
> 若菩薩[^51]聞如是般若波羅蜜相，不[^52]驚、不沒、不畏（600a）不怖、不疑。須菩提！\`2214\`當知是菩薩摩訶薩行般若波羅蜜，當知是菩薩摩訶薩必住阿鞞跋致地中。」
>
> **\$（三）明無所行是為行般若**
>
> **\$1、略就四門明無行**
>
> **\$（1）即空不行**
>
> 須菩提白佛言：「世尊！般若波羅蜜空、無所有、不堅固[^53]，是行般若波羅蜜不？」[^54]
>
> 「不也！須菩提！」
>
> **\$（2）離空不行**
>
> 「世尊！離空，更有法行般若波羅蜜不？」[^55]
>
> 「不也！須菩提！」
>
> **\$（3）即般若不行**
>
> 「世尊！是般若波羅蜜，行般若波羅蜜不？」[^56]
>
> 「不也！須菩提！」
>
> **\$（4）離般若不行**
>
> 「世尊[^57]！離般若波羅蜜，行般若波羅蜜不？」[^58]
>
> 「不也！須菩提！」
>
> **\$2、別歷諸法明無行**
>
> **\$（1）有為法不行**
>
> **\$A、五陰不行**
>
> 「世尊！色是行般若波羅蜜不？」
>
> 「不也！須菩提！」
>
> 「世尊！受、想、行、識是行般若波羅蜜不？」
>
> 「不也！須菩提！」[^59]
>
> **\$\`2215\`B、助道法不行**
>
> 「世尊！六波羅蜜是行般若波羅蜜不？」
>
> 「不也！須菩提！」
>
> 「世尊！四念處乃至十八不共法是行般若波羅蜜不？」
>
> 「不也！須菩提！」
>
> **\$（2）無為法不行**
>
> 「世尊！色空相、虛誑不實、無所有、不堅固相，色如相、法相、法住、法位、實際，是行般若波羅蜜不？」
>
> 「不也！須菩提！」[^60]
>
> 「世尊！受、想、行、識乃至十八不共法空相、虛誑不實、無所有、不堅固相、如、法相、法住、法位、實際是行般若波羅蜜不？」
>
> 「不也！須菩提！」
>
> **\$3、顯義：諸法不可得故無行**
>
> **\$（1）須菩提問**
>
> 「世尊！若是諸法皆不行[^61]般若波羅蜜，云何行名菩薩摩訶薩行般若波羅蜜？」
>
> **\$（2）佛答**
>
> **\$A、不見行般若者**
>
> 佛告須菩提：「於汝意云何？汝見有法行般若波羅蜜者不？」
>
> 「不也！世尊！」
>
> **\$B、不見行般若處**
>
> 「須菩提！汝見般若波羅蜜菩薩摩訶薩可行處不？」
>
> 「不也！世尊！」
>
> **\$\`2216\`C、不見法亦不可得**
>
> 「須菩提！汝所不見法，是法可得不？」[^62]
>
> 「不也！世尊！」
>
> **\$D、不可得法亦無生**
>
> 「須菩提！若法不可得，是法當生不？」[^63]
>
> 「不也！世尊！」
>
> **\$（四）悟無生忍得受記而受記不可得**
>
> **\$1、得無生法忍，受無上道記**
>
> 「須菩提！是名[^64]菩薩摩訶薩無生法忍。菩薩摩訶薩成就是忍，得受阿耨多羅三藐三菩提記。須菩提！是名諸佛無所畏[^65]、無礙智。
>
> 菩薩摩訶薩行是法忍[^66]，勤精進，若不得大智、一切種智------所謂阿耨多羅三（600b）藐三菩提智者[^67]，無有是處！何以故？是菩薩摩訶薩得無生法忍故，乃至阿耨多羅三藐三菩提不減不退。」[^68]
>
> **\$2、明受記不可得**
>
> **\$（1）正明**
>
> **\$A、無生法不得記**
>
> 須菩提白佛言：「世尊！諸法無生相，此中[^69]得阿耨多羅三藐三菩提記不？」
>
> 「不也！須菩提！」
>
> **\$\`2217\`B、生法不得記**
>
> 「世尊！諸法生相，此中得阿耨多羅三藐三菩提記不？」
>
> 「不也！須菩提！」
>
> **\$C、非生非不生法不得記**
>
> 「世尊！諸法非生非不生[^70]相，得阿耨多羅三藐三菩提記不？」
>
> 「不也！須菩提！」[^71]
>
> **\$（2）般若中無憶想分別故，不見得受記者、受記法**
>
> **\$A、須菩提問**
>
> 「世尊！諸菩薩摩訶薩云何知諸法得阿耨多羅三藐三菩提記？」
>
> **\$B、佛反詰顯義**
>
> **\$（A）標宗：無得者、無得處**
>
> 佛告須菩提：「汝見有法得阿耨多羅三藐三菩提記不？」
>
> 「不也！世尊！我不見有法得阿耨多羅三藐三菩提記，我亦不見法有得者、得處。」
>
> **\$（B）釋因由：般若無憶想分別故**
>
> 佛言：「如是！如是！須菩提！若菩薩摩訶薩於一切法無所得時，不作是念：『我當得阿耨多羅三藐三菩提，用[^72]是事得阿耨多羅三藐三菩提，是阿[^73]耨多羅三藐三菩提處。』何以故？諸菩薩摩訶薩行般若波羅蜜，無諸憶想分別。所以者何？般若波羅蜜中無諸分別憶想故。」[^74]

\`2218\`【**論**】

**\$肆、明「般若相」**

> **\$（壹）正明般若相**
>
> **\$一、如虛空相是般若相**
>
> **\$（一）須菩提問**
>
> 問曰：上已[^75]種種說般若相[^76]，今何以更問？
>
> 答曰：般若波羅蜜第一微妙，聞者無厭足，無滿時，無一定相，故不應難。如十住大菩薩於般若波羅蜜猶未滿足，[^77]何況須菩提小乘人！
>
> 復次，上聞種種讚般若是父、是母等，[^78]是故更問。
>
> **\$（二）佛答**
>
> 佛因須菩提問，為餘眾生故，廣說般若波羅蜜相------「須菩提！所謂虛空相是般若波羅蜜相。如虛空無色相、無非色相，[^79]般若波羅蜜亦如是無所有相。」
>
> **\$二、一切法相亦如般若相**
>
> **\$（一）正明**
>
> 須菩提更問：「\^頗有因緣，諸法相如般若相不？\^\^」
>
> 佛答：「有。一切法究竟空、究竟離相，故說：『如般若波羅蜜相（600c），一切法亦如是。』」
>
> **\$（二）釋難**
>
> **\$1、須菩提難：一切法空中，豈有垢淨及無上菩提可得**
>
> 須菩提難：「若一切法離相、空相，云何知有垢、淨？[^80]云何菩薩得無上道？」
>
> **\$2、佛答**
>
> **\$（1）論諸法垢淨**[^81]
>
> **\$A、有垢**
>
> 佛告須菩提：「於汝意云何？眾生長夜行我、我所等。」是佛所說義，如我、我所畢竟無，眾生狂顛倒因緣故，生諸煩惱；煩惱因緣故有業；業因緣故，於生死中往來------是事本末空。何以故？我無故，我所心虛誑；我所心虛誑故，諸餘因果展轉法皆是虛誑。
>
> **\$\`2219\`B、有淨**
>
> 若因般若波羅蜜實智慧，觀五眾無常、苦、空、無我，離自相，自相空，從本來畢竟不生。爾時，我、我所心則滅；如日出，眾冥皆除。我、我所心滅故，餘煩惱滅；餘煩惱滅故，業因緣亦滅；業因緣滅故，往來生死中斷[^82]------是名為「淨」。
>
> **\$C、結成**
>
> 雖一切法相[^83]皆空，亦以[^84]如是因緣故有淨、有垢。
>
> **\$（2）論菩薩行果**
>
> **\$A、明自利利他行果**
>
> **\$（A）自利行果**
>
> **\$a、辨所行**
>
> 爾時，須菩提思惟籌量佛語已，白佛言：「世尊！菩薩如是行，實不行色等一切法。何以故？是菩薩不得是法若行、行處、行者。」
>
> **\$b、辨所得**
>
> **\$（a）世無能降伏**
>
> 「世尊！若菩薩能如是行，一切人、天世間無能降伏」者，
>
> 世間人皆著假名，是行者[^85]行實法，是故不能伏。
>
> 世間人著一切虛誑顛倒及虛誑果報，是菩薩於畢竟空中尚不著，何況餘法！如是，云何可降伏？
>
> 「天、人、阿修羅世間」者，是三種善道中有智慧人。
>
> 故說「不能降[^86]伏」。
>
> **\$（b）二乘不能及**
>
> 「又復一切聲聞[^87]、辟支佛所不能及」者，上三善道，據未得道人；此中說「得道者不能及」。
>
> 此中說不能及因緣，所謂「菩薩入法位」，一切魔、魔所使無能惱者。
>
> **\$（c）疾近薩婆若**
>
> 是菩薩常行應薩婆若心，則近阿耨多羅三藐三菩提。何以故？不著一切法，常集一切助道法故。
>
> 佛可其言而讚。[^88]
>
> **\$\`2220\`（B）利他行果**
>
> 佛欲以如是智慧[^89]（601a）為他人說故，先讚菩薩自利益；今為利益他，分別福德果報故，問須菩提：「於汝意云何？閻浮提眾生盡得人身，如經廣說。乃至應薩婆若心，出一切福田之上。」
>
> **\$B、釋得大福因緣：相應般若起四無量心，能為一切眾生作福田**
>
> 是中說因緣：「若菩薩能自行般若波羅蜜，亦能教化[^90]，是人於一切福田能到其邊。」
>
> 「福田」者，從須陀洹乃至佛。
>
> 是菩薩能如所[^91]說般若波羅蜜[^92]履行，則得作佛。
>
> 餘福德善法，離般若波羅蜜故皆盡，般若波羅蜜不可盡故。
>
> 言「無有餘[^93]福德如菩薩摩訶薩力勢」者，是中自說因緣：「菩薩行般若時，得諸法平等忍[^94]；得平等忍故，雖行空，亦能生四無量心[^95]。」
>
> 四無量心中，大悲是大乘之本；見眾生就於死法，如囚受戮[^96]。
>
> 諸菩薩能生六波羅蜜等乃至一切種智，是故[^97]諸菩薩能生大悲。
>
> 是故是人雖未得無上道，已是一切眾生之福田。
>
> **\$（貳）結勸修行**
>
> **\$一、正勸**
>
> **\$（一）標宗：不離般若行**
>
> **\$1、若欲不空食國中施乃至欲令眾生得五眼等，應常學般若**
>
> 是故言：「菩薩摩訶薩若欲不空食國中施者，當學般若波羅蜜。」
>
> 「\^不空食\^\^」名「能報施主，能生道，能令施主之福無盡，乃至入涅槃」。[^98]
>
> \^若示眾生三乘道，為眾生示一切智大明，亦欲拔出三界獄中四縛[^99]，欲令眾生得五眼\^\^，應常行般若波羅蜜相應念。
>
> 「相應念」者，即是般若心。
>
> **\$\`2221\`2、常行二事：聖默然，說般若**
>
> 若行般若波羅蜜心；若有所說，但說般若波羅蜜。
>
> 佛勅弟子，若和合共住，常行二事：一者、賢聖默然，二者、說法。[^100]
>
> 「賢聖默然」者，是般若心；「說法」者，說般若波羅蜜。[^101]
>
> 是人從般若心出，說般若波羅蜜；說般若波羅蜜已，還入般若中，不令餘心、餘語得[^102]入。
>
> 「\^晝夜常行\^\^」，是「不休不息」。
>
> 如是得先所（601b）說功德。
>
> **\$（二）舉喻**
>
> 佛欲令是事明了，故說[^103]譬喻：「如貧人失大價[^104]寶，常念不離。」
>
> **\$（三）合法**
>
> 「菩薩亦如是不離薩婆若心，常行般若波羅蜜，不休不息。」
>
> **\$二、明修行**
>
> **\$（一）明「應薩婆若念之般若行」**
>
> **\$1、須菩提問**
>
> 爾時，須菩提聞是事，白佛言：「世尊！若一切諸念[^105]空，云何菩薩不離薩婆若念？空中，菩薩不可得，薩婆若亦不可得。」
>
> **\$2、佛答**
>
> 佛答：「若菩薩知一切法離自性，非聲聞、辟支佛所作，亦非佛所作，自從因緣出；諸法法[^106]相、如、實際常住世間，[^107]即是菩薩不離般若波羅蜜行。」
>
> 佛自說因緣：「般若波羅蜜空故、離故，不增不減。」
>
> **\$（二）明「正行般若不增不減，得無上道」**
>
> **\$1、須菩提問**
>
> 須菩提聞是，復問佛：「若般若波羅蜜性空，云何菩薩與般若合得無上道？」
>
> **\$\`2222\`2、佛答**
>
> **\$（1）明理**
>
> 佛隨[^108]須菩提語：「若菩薩與般若波羅蜜合，則不增不減；諸法如、法性、實際不增不減故，般若波羅蜜不增不減。」
>
> 般若波羅蜜，即是諸法如、法性、實際；如、法性、實際，即是般若波羅蜜。
>
> **\$（2）釋因由**
>
> 此中佛自說因緣：「如『如』等三法非一非異，[^109]般若亦如是。」
>
> 世間法，非一即是二，不異即是一；[^110]般若波羅蜜則不爾。是故般若波羅蜜無量無邊。
>
> 空、無相、無作故不增不減。
>
> 若菩薩得是不增不減，則能得阿耨多羅三藐三菩提。
>
> **\$（3）得益**
>
> 若菩薩聞是事，通達無礙[^111]、入佛智慧，雖未作佛，信力故[^112]於佛法中亦無疑，不怖、不畏。
>
> 所以者何？凡夫著我心故有畏，是菩薩我相[^113]斷故無所畏。
>
> 當知是菩薩即住阿鞞跋致地，亦能正行般若。
>
> **\$（三）明無所行是為行般若**
>
> **\$1、略就四門明無行**
>
> **\$（1）即空不行**
>
> 須菩提聞是菩薩正行般若波羅蜜，是故問佛：「世尊！般若波羅蜜觀一切空、不牢固，是空相為行般若[^114]不？」
>
> 佛言：「不也！」
>
> 何以故？若空無有法，云何行般若？
>
> **\$（2）離空不行**
>
> 「離是（601c）空，更有法行般若不？」
>
> 佛言：「不也！」
>
> 何以故？若一切法空、無相、無作，云何離空更有法？是故說「不」。
>
> **\$\`2223\`（3）即般若不行**
>
> 須菩提聞空非行般若、離空非行般若；一切法皆攝在般若中，今但問：「般若行般若不？」
>
> 法不自行，應以異法行，是故言「不」。
>
> **\$（4）離般若不行**
>
> 復問：「離般若，更有法行般若不？」
>
> 佛言：「不。」
>
> 何以故？一切法攝在般若中，更無法行般若。
>
> **\$2、別歷諸法明無行**
>
> **\$（1）有為法不行**
>
> **\$A、五陰不行**
>
> 先來略問行般若者，今問名字因緣：「五眾行般若不？」
>
> 佛言：「不。」
>
> 何以故？是五眾從虛誑和合因緣，不自在故，無住[^115]相，云何能行？
>
> **\$B、助道法不行**
>
> 須菩提更問：「若菩薩假名字空不實故不行般若，今六波羅蜜等諸助道法行般若波羅蜜不？」
>
> 佛言：「不。」
>
> 何以故？如五眾和合有故不能行，是諸法亦如是。
>
> **\$（2）無為法不行**
>
> 「色等法空相、不牢固，如、法相、法位、法住、實際------是法行般若不？」
>
> 佛答：「是法無為法，不生不滅、常住自性，故不行。」
>
> **\$3、顯義：諸法不可得故無行**
>
> **\$（1）須菩提問**
>
> 須菩提問佛：「世尊！假名字故，人不行；諸法亦和合因緣生、無自性故亦不行；誰當行般若？若不行，云何得無上道？」
>
> **\$（2）佛答**
>
> **\$A、不見行般若者**
>
> 今佛以反問答：「於汝意云何？」須菩提從佛急求行般若者，是故佛問：「汝以慧眼見，定有一法行般若不？」
>
> 須菩提[^116]因三解脫門入諸法實相中，法相不可得，何況行者！是故答言：「世尊！不見有行般若者。」
>
> **\$B、不見行般若處**
>
> 復問：「汝見是般若波羅蜜菩薩行處不？」
>
> \`2224\`須菩提答[^117]：「不見。」
>
> 何以故？般若波羅蜜中一切諸觀滅------若常若無常、若生滅等，無一法定相是般若，云何當說是般若波羅蜜？
>
> **\$C、不見法亦不可得**
>
> 復問：「若汝以智慧眼不見法，是不見法為有為無？」
>
> 答言：「無。」
>
> 何以故？（602a）佛說智慧眼實，肉眼、天眼虛誑；須菩提以慧眼觀，不見，故言「無」。
>
> **\$D、不可得法亦無生**
>
> 復問：「若法無、不可得，是法有生不？」
>
> 答言：「不生。」
>
> 是法本自無、畢竟空、無所有，是法有、無等[^118]戲論已滅，云何有生？
>
> **\$（四）悟無生忍得受記而受記不可得**
>
> **\$1、得無生法忍，受無上道記**
>
> 佛語須菩提：「若菩薩於是法中通達無疑，信力、智慧力故，能住是法中，是名無生忍。」
>
> 五眾中假名「菩薩」，得如是法，是名「行般若波羅蜜」------世俗法故說，非第一義；第一義中，諸戲論語言即是無生。[^119]
>
> 「得是無生忍，便受無上道記。」
>
> 佛言：「若菩薩一心勤精進、不休不息，隨無生忍行，不得是大智慧、無上智慧、一切智，無有是處！」
>
> 何以故？如《經》說：「若無因無緣則無果報，邪[^120]因緣[^121]亦無果報，因緣少亦無果報。」[^122]如是菩薩得是無生法忍，捨是生死肉身，得法性生身，住菩薩果報神通中，一時能作無量變化身，淨[^123]佛世界[^124]、度脫眾生。是人末後身具足佛法，坐道場------具足正[^125]因緣，若不得阿耨多羅三藐三菩提，無有是處！所以者何？是人得\`2225\`無生忍法[^126]，一心直進，無有廢退故。
>
> **\$2、明受記不可得**
>
> **\$（1）正明**
>
> **\$A、無生法不得記**
>
> **\$（A）須菩提問**
>
> 菩薩未得無生法忍，深著世間法，諸煩惱厚，雖有福德善心，軟[^127]薄不進[^128]故，為煩惱所遮；得無生忍法[^129]，無復是事。
>
> 未得無生忍法，用力艱難，譬如陸行；得無生法忍已，用力甚易，譬如乘船。[^130]
>
> 是故無生法忍，諸菩薩所貴。
>
> 以是貴故，須菩提問：「世尊！得無生法故受記？」
>
> **\$（B）佛答**
>
> 佛言：「不也！」
>
> 何以故？無生法不生不滅、無得相，云何[^131]因是受記？
>
> **\$B、生法不得記**
>
> 復問：「生法得記耶？」
>
> 佛言：「不得。」
>
> 何以故？生法虛誑、妄語、作法，云何得阿耨多羅三藐三（602b）菩提真實法？
>
> **\$C、生不生法不得記**
>
> 復問：「生不生得受記不？」
>
> 佛言：「不也！」
>
> 何以故？此二俱有過故[^132]。
>
> **\$（2）般若中無憶想分別故，不見得受記者、受記法**
>
> **\$A、須菩提問**
>
> 復問：「世尊！若爾者，云何當授[^133]記？」
>
> **\$B、佛反詰顯義**
>
> **\$（A）標宗：無得者、無得處**
>
> 佛反問：「汝以慧眼觀，見有法與菩薩授記不？」
>
> \`2226\`答言：「不見。」
>
> 何以故？是法從本已來寂滅相，是中無見不見、授[^134]記不授記，亦不見阿耨多羅三藐三菩提，亦無得法、亦無得者。
>
> **\$（B）釋因由：般若無憶想分別故**
>
> 此中自說因緣：「般若波羅蜜無是憶想分別。」
>
> **\$※ 釋疑：佛還以無生理回答之理由**
>
> 問曰：須菩提上問「菩薩得無生忍故受[^135]記」，佛言「不」；佛何以還以無生理答，所謂「菩薩行般若時，無一切憶想分別」？
>
> 答曰：行者實以無生忍故受記；而須菩提為菩薩故，以著心、得心問，以是故言「不」。
>
> 如一切法實無我，婆蹉[^136]梵志問佛：「有我不？」佛默然不答。
>
> 「無我不？」佛亦不答。
>
> 一切雖實無我，以梵志著心問，欲戲弄無我，故不答。[^137]
>
> 須菩提問意------知定有受記事，但不知觀何法得記，故問。
>
> 是故佛以須菩提所得法問：「汝以慧眼見定有法受記不？」
>
> 須菩提住三解脫門中，觀法性，不見定有受記者，諸法法性無相、無量故；若不見受記法，云何當得阿耨多羅三藐三菩提者[^138]？
>
> 須菩提聞是受記者空，難情[^139]則息，自解無疑。
>
> 佛可其意：「如是！如是！汝不見不得法是實。何以故？般若波羅蜜相，無所分別故[^140]。」[^141]

**\`2227\`〈釋同學品第六十二〉**[^142]

**（大正25，602b26-604c1）**

【**經**】

**\$壹、明行般若得無量功德**[^143]

> **\$（壹）不雜餘心心數法，如說行般若得大功德**
>
> **\$一、天主歎不雜餘心心數法修般若得大功德，佛述成**
>
> **\$（一）天主歎**
>
> 爾時，釋提桓因[^144]白佛言：「世尊！是般若波羅蜜無諸憶想分別，畢竟離故。世尊！是眾生聞是般若波羅蜜能受[^145]持、讀、誦、說、正憶念、（602c）親近、如說行，乃至阿耨多羅三藐三菩提，不雜[^146]餘心心數法者，不從小功德來。」
>
> **\$（二）佛述成，校德顯勝**
>
> **\$1、佛述成**
>
> 佛言：「如是！如是！聞是深般若波羅蜜，乃至不雜餘心心數法者，不從小功德來。
>
> **\$2、校德顯勝**
>
> 憍尸迦！於汝意云何？若閻浮提眾生成就十善道、四禪、四無量心、四無色定，復有善男子、善女人受持深般若波羅蜜，讀、誦、親近、正憶念、如說行，勝於閻浮提眾生成就十善道乃至四無色定百倍、千倍、千萬億倍，乃至算數譬喻所不能及。」
>
> **\$二、如說行般若者功德勝餘無方便者**
>
> **\$（一）比丘歎**
>
> 爾時，有一比丘語釋提桓因：「憍尸迦！是善男子、善女人行般若波羅蜜功德勝於仁者！」
>
> **\$（二）天主歎**
>
> **\$1、歎菩薩一發心便勝帝釋**
>
> 釋提桓因言：「是善男子、善女人一發心[^147]勝於我，何況聞是般若波羅蜜，書、持、讀、誦、正憶念、如說[^148]行！
>
> **\$\`2228\`2、如說行般若之菩薩，超勝凡夫、二乘，乃至行般若無方便力者**[^149]
>
> 是善男子、善女人行般若波羅蜜，非但勝我，亦勝一切世間天及人、阿修羅；非但勝一切世間天及人、阿修羅，亦勝諸須陀洹、斯陀含、阿那含、阿羅漢、辟支佛；非但勝是須陀洹乃至辟支佛，亦勝菩薩行五波羅蜜、遠離般若波羅蜜者；非但勝菩薩行五波羅蜜、遠離般若波羅蜜者，亦勝菩薩行般若波羅蜜無方便力者。
>
> **\$3、菩薩如說行般若故，不斷佛種，得現世功德**
>
> **\$（1）明勝因緣**
>
> 是菩薩摩訶薩如說行般若波羅蜜，不斷佛種，常見諸佛，疾[^150]近道場。
>
> 菩薩如是行，為欲拔出眾生沈沒長流者。
>
> 是菩薩如是學，為不學聲聞、辟支佛學。[^151]
>
> **\$（2）明現世功德**
>
> 菩薩如是學，四天王天來至菩薩所，如是言：『善男子！當勤疾學，坐道場，成阿耨多羅三藐三菩提時，如過去諸佛所受四鉢，亦當應受，我當持來奉上菩薩。』及諸餘天------四天王天、三十三天、夜摩天、兜率陀天、化樂天、他化自在天、梵天（603a）乃至首陀會天[^152]，亦當供養。
>
> 十方諸佛亦常念是菩薩摩訶薩如說行是深般若波羅蜜者。
>
> 是菩薩諸所有世間厄難[^153]勤苦之事永無復有；一切世間有四百四病，是菩薩身中無[^154]是諸[^155]病。
>
> 以[^156]行深般若波羅蜜故，得是現世功德。」
>
> **\$三、明「帝釋依佛力說」**
>
> **\$（一）阿難疑**
>
> 爾時，阿難作是念：「釋提桓因自以力說耶？以佛神力說乎？」
>
> **\$（二）天主釋**
>
> 釋提桓因知阿難意所念，語阿難言：「我之所說，皆[^157]佛威神！」
>
> **\$（三）佛述成**
>
> 佛告阿難：「如是！如是！如釋提桓因所說，皆佛威神。
>
> **\$\`2229\`（貳）巧學般若令魔驚怖**
>
> 阿難！是菩薩摩訶薩習學是深般若波羅蜜時，三千大千世界中諸惡魔皆生狐疑[^158]：[^159]『今是菩薩為當得阿耨多羅三藐三菩提？當中道於實際作證，墮聲聞、辟支佛地？』
>
> 復次，阿難！若菩薩摩訶薩不離般若波羅蜜時，魔大愁毒[^160]，如箭入心。是時，魔復放大火風，四方俱起，欲令菩薩心沒、恐怖、懈怠，於薩婆[^161]若中乃至起一亂念[^162]。」
>
> **\$（參）廣明留難，令行者識知**
>
> **\$一、阿難問**
>
> 阿難白佛言：「世尊！魔為都嬈亂[^163]諸菩薩？有不嬈亂者？」
>
> **\$二、佛分別答**
>
> 佛告阿難：「有嬈者，有不嬈者。」
>
> **\$三、詳論為魔所嬈者**
>
> 阿難白佛言：「世尊！何等菩薩為惡魔所嬈？」[^164]
>
> **\$（一）心不信解**（印順法師，《大智度論筆記》［E022］p.321）
>
> 佛言：「有菩薩摩訶薩先世聞是深般若波羅蜜，心不信解。如是菩薩，魔得其便。
>
> **\$（二）疑般若有無**
>
> 復次，阿難！菩薩聞說是深般若波羅蜜時，意疑：『是般若波羅蜜，為實有？為實無？』
>
> 如是菩薩，魔得其便。[^165]
>
> **\$（三）近惡知識**（印順法師，《大智度論筆記》［E022］p.321）
>
> 復次，阿難！有菩薩遠離善知識、為惡知識所攝故，不聞深般若波羅蜜，不聞故不知、不見，不問：『云何應行般若波羅蜜？云何應修般若波羅蜜？』
>
> 是菩薩，惡魔得其便。
>
> **\$（四）受行惡法**（印順法師，《大智度論筆記》［E022］p.321）
>
> 復次，阿難！若菩薩遠離般若波羅蜜、受惡法，是菩薩為惡魔得其[^166]便。
>
> \`2230\`魔作是念：『是（603b）輩當有伴黨，當滿我願。』
>
> 是菩薩自墮二地，亦使他人墮於二地。[^167]
>
> **\$（五）障人學般若**
>
> 復次，阿難！若菩薩聞說深般若波羅蜜時，語他人言：『是般若波羅蜜甚深，我尚不能得其底，汝復用聞、用學是般若波羅蜜為？』
>
> 如是菩薩，魔得其便。
>
> **\$（六）自傲凌他**（印順法師，《大智度論筆記》［E022］p.321）
>
> 復次，阿難！若菩薩輕餘菩薩言：『我行般若波羅蜜，行遠離空；汝無是功德。』是時，惡魔大歡喜踊躍。
>
> 若有菩薩自恃[^168]名姓[^169]、多人知識故，輕餘行善菩薩，是人無實阿鞞跋致行、類、相貌功德；無是功德故，生諸煩惱；但著虛[^170]名故，輕賤餘人，言：『汝不在如[^171]我所得法中。』[^172]
>
> 爾時，惡魔作是念：『今我境界宮殿不空，增益三惡道。』
>
> 惡魔助其威力，令餘人信受其語；信受其語故，受行其經，如說修學；如說修學時，增益諸結使。是諸人心顛倒故，身、口、意業所作皆受惡報；以是因緣，增益三惡道，魔之眷屬宮殿益多。
>
> 阿難！魔見是利故，大歡喜踊躍。
>
> **\$（七）與聲聞人共諍鬥**
>
> 阿難！若行菩薩道者與求聲聞道家[^173]共諍鬪，魔作是念：『是遠離薩婆若。』
>
> **\$（八）與菩薩共諍鬥**
>
> 阿難！若菩薩、菩薩共諍鬪，瞋恚罵詈[^174]；是時惡魔便大歡喜踊躍言：『兩離薩婆若遠。』[^175]
>
> **\$\`2231\`（九）向得記菩薩生惡心**
>
> **\$1、正明罪過**
>
> 復次，阿難！若未受記菩薩向得記菩薩生惡心，諍鬪罵詈，隨起念多少劫[^176]，若干劫數[^177]，若不捨一切種智，然後乃補爾[^178]所[^179]劫大莊嚴。」[^180]
>
> **\$2、辨罪出不出**
>
> **\$（1）阿難問**
>
> 阿難白佛言：「世尊！是惡心乃經爾所[^181]劫數[^182]，於其中間，寧得出[^183]除[^184]不？」[^185]
>
> **\$（2）佛答**
>
> **\$A、不得出罪者**
>
> 佛告阿難：「我雖說求菩薩道及聲聞人得出罪[^186]，阿難！若求菩薩道人共[^187]鬪諍[^188]、瞋恚、罵詈、懷恨、不悔、不捨者，我不說有出[^189]。[^190]
>
> **\$\`2232\`B、得出罪者**
>
> **\$（A）述懺罪之行**
>
> 必當更爾所劫數，若不捨一切種智，然後乃大莊（603c）嚴。[^191]
>
> **\$（B）辨破瞋因緣**
>
> 阿難！若是菩薩鬪諍、瞋恚、罵詈，便自改悔，作是念：『我為大失！我當為一切眾生下屈，今世、後世皆使和解；我當忍受一切眾生履[^192]踐[^193]如橋梁，如聾、如瘂，云何以惡語報人？我不應壞是甚深阿耨多羅三藐三菩提心；我得阿耨多羅三藐三菩提時，應當度是一切苦惱眾生，云何當起瞋恚？』」[^194]

**\$貳、明菩薩同學**

> **\$（壹）阿難問**
>
> 阿難白佛言：「世尊！菩薩、菩薩共住云何[^195]？」
>
> **\$（貳）佛答**
>
> **\$一、相視如世尊**
>
> 佛告阿難：「菩薩、菩薩共住，相視當如世尊。
>
> 何以故？是菩薩摩訶薩應作是念：『是我真伴，共乘一船，彼學我學，所謂檀波羅蜜乃至一切種智。
>
> **\$\`2233\`二、知捨惡習善**
>
> 若是菩薩雜行、離薩婆若心，我不應如是學；若是菩薩不雜行、不離薩婆若心，我亦應如是學。』
>
> **\$三、結成**
>
> 菩薩摩訶薩如是學者，是為同學。」

【**論**】釋曰：

**\$壹、明行般若得無量功德**

> **\$（壹）不雜餘心心數法，如說行般若得大功德**
>
> **\$一、天主歎不雜餘心心數法修般若得大功德，佛述成**
>
> **\$（一）天主歎**
>
> 釋提桓因上說「善男子書、受持般若[^196]乃至正憶念，得無量功德」，[^197]今說其義------是人讀誦般若，乃至阿耨多羅三藐三菩提，不令餘心、心數雜者，得如上所說功德。
>
> 但從聞說而不能行[^198]餘心不入者，雖得功德，不名為無上。
>
> 「\^餘心、心數法雜\^\^」者，
>
> 有人言：慳貪等及破六波羅蜜惡心是。
>
> 有人言：但不令惡心增長、成其勢力，來則滅除。
>
> 有人言：不令聲聞、辟支佛心得入。
>
> 有人言：無記、散亂心雖非惡，以遮善道故，亦不令得入。
>
> 是故「是人不從小功德來」。
>
> **\$（二）佛述成，校德顯勝**
>
> **\$1、佛述成**
>
> 佛可其言：「\^如是！\^\^」
>
> **\$2、校德顯勝**
>
> 欲分別清淨行勢力故，反問憍尸迦「若閻浮提人一切成就十善道」等，如《經》說。
>
> 是福德雖多，離諸法實相故，虛妄、不[^199]牢固、無常、盡、滅，不足為多；如草芥雖多，不如一小金（604a）剛。
>
> **\$二、如說行般若者功德勝餘無方便者**
>
> **\$（一）比丘歎**
>
> 問曰：是比丘何以語帝釋「善男子福德勝仁者」？
>
> 答曰：帝釋已作[^200]福德果報中，人天之主，威德尊重。是比丘重是善法，欲顯此功德，故言「\^勝於仁者\^\^」。
>
> \`2234\`復次，是比丘聞帝釋得聲聞道[^201]，是故言：「汝雖有福德，是菩薩勝汝。」
>
> **\$（二）天主歎**
>
> **\$1、歎菩薩一發心便勝帝釋**
>
> 帝釋得道，深念佛法故，不生高心，受其語言：「菩薩為阿耨多羅三藐三菩提，但發心便勝我，何況如所說行！」
>
> 何以故？帝釋福報微薄，是菩薩功德淳[^202]厚。
>
> 又以帝釋福德著天樂，自為其身；菩薩功德，為一切眾生迴向佛道[^203]樂故。
>
> **\$2、如說行般若之菩薩，超勝凡夫、二乘，乃至行般若無方便力者**
>
> 時會聽者聞比丘說「\^勝於仁者\^\^」，帝釋受其語，咸[^204]生輕帝釋心。
>
> 是故帝釋言：「不但勝我，乃至勝菩薩行般若無方便力者，如所說行般若波羅蜜時不雜[^205]餘心心數法故。」
>
> **\$3、菩薩如說行般若故，不斷佛種，得現世功德**
>
> 是中帝釋自說勝因緣，所謂「是菩薩如說行般若，不斷佛種」，乃至「以行般若波羅蜜故，得是現世功德」。
>
> **\$三、明「帝釋依佛力說」**
>
> **\$（一）阿難疑**
>
> 問曰：阿難何以作是念言：「帝釋自以力說？用佛力說？」
>
> 答曰：阿難知帝釋是聲聞，而所說甚深，過聲聞、辟支佛智，是故生疑而問。
>
> **\$（二）天主釋**
>
> 問曰：帝釋自有智，能問能答，何以言「佛力」？
>
> 答曰：般若甚深甚難、無量無邊，若在異處說尚難，何況於佛前大眾中說！是故言「佛力」。如《持心經》說：「\^佛[^206]以光明威神入其身故，能於佛前難問有所說。\^\^」[^207]
>
> **\$（三）佛述成**
>
> 佛告阿難[^208]，可帝釋所語；
>
> **\$\`2235\`（貳）巧學般若令魔驚怖**
>
> 更歎[^209]行深般若菩薩有大[^210]威德，所謂：「阿難！是菩薩習學深般若時，惡魔生疑。」
>
> 惡魔是菩薩怨賊，常求菩薩便，如〈魔品〉中說。[^211]
>
> 以菩薩深行般若波羅蜜故，魔大作方便，壞菩薩心。若（604b）菩薩懈怠者，魔大歡喜：「是人自當墮落！」
>
> **\$（參）廣明留難，令行者識知**
>
> **\$一、阿難問**
>
> 有人言：「一切菩薩應有魔怨。」是故阿難問：「為盡有魔？亦有無者？」
>
> **\$二、佛分別答**
>
> **\$（一）略明**
>
> 佛分別答，所謂深清淨心，行菩薩道，則無魔擾；不清淨，為魔所壞者[^212]，如《經》廣說。[^213]
>
> **\$（二）別釋「向得記菩薩生惡心是否能出罪」**
>
> **\$1、明阿難問意**
>
> 問曰：如佛所說「一切有為法皆可轉可捨」，阿難何以疑而問佛：「是罪可悔不？」
>
> 答曰：阿難知般若波羅蜜是無盡因緣------若供養，福無邊，乃至得佛，福猶不盡；若訶瞋，罪亦如是無邊。是故問佛。
>
> **\$2、佛答**
>
> **\$（1）不得出罪者------瞋慢不息故**
>
> 佛答：「我法雖有出罪，若菩薩共鬪結恨，不即捨，則不可出。」
>
> 何以故？是菩薩深心輕慢、瞋餘菩薩故。以瞋、憍慢[^214]故，不能下意[^215]共悔[^216]，欲更行餘功德求滅此罪。
>
> 佛言：「此罪不可[^217]出，以懷恨故，雖作餘福德，皆不清淨；不清淨故無力；無力故不能滅罪。」
>
> **\$（2）得出罪者**
>
> **\$A、述懺罪之行**
>
> \`2236\`此人若欲作佛，不捨一切智，下意懺悔者，補爾所劫乃得發大莊嚴。[^218]
>
> **\$B、辨破瞋因緣**
>
> 問曰：心中懷恨，云何可滅？
>
> 答曰：破瞋因緣，如《經》說。[^219]

**\$貳、明菩薩同學**

> **\$（壹）阿難問**
>
> 阿難知一切眾生屬業因緣，不得自在，無能救者，心懷怖畏，問佛：「菩薩共住云何？云何用心恭敬？」
>
> **\$（貳）佛答**
>
> **\$一、相視如世尊**
>
> **\$（一）正說**
>
> 佛答：「\^供養恭敬，當如視佛。\^\^」
>
> **\$（二）釋因由**
>
> 是未來佛故。
>
> 此中佛自說因緣：「菩薩共住，應作是念：『\^是我真伴，俱到佛道，共乘一船。\^\^』」
>
> 「\^船\^\^」者，六波羅蜜；三界、三漏[^220]為「\^水\^\^」；「\^彼岸\^\^」是佛道。
>
> 「\^彼所學者，我亦應學\^\^」------「學」者[^221]，所謂六波羅蜜等，同戒、同見、同道。
>
> 如白衣兄弟，不應共鬪；我是同法兄弟，亦不應共諍。
>
> **\$二、知捨惡習善**
>
> 若是菩薩雜行、離薩婆若心[^222]，我不應如是學。
>
> 何以故？勝事應從他學，惡事應捨。
>
> **\$三、結成**
>
> 菩薩若作是學，輕慢、瞋恨事皆滅，是則（604c）名「菩薩同學」[^223]。

**\`2237\`〈釋等學品**[^224]**第六十三〉**[^225]

**（大正25，604c2-607c17）**

【**經**】

**\$壹、示平等體**[^226]

> **\$（壹）須菩提問**
>
> 須菩提白佛言[^227]：「世尊！何等是[^228]菩薩摩訶薩等法，菩薩所應學？」[^229]
>
> **\$（貳）佛答**
>
> **\$一、總明所學平等法------內空乃至自相空**
>
> 「須菩提！內空是菩薩等法，外空乃至自相空是菩薩等法。[^230]
>
> **\$二、別舉自相空釋平等法**
>
> 須菩提！色、色相空，受、想、行，識、識相空，乃至阿耨多羅三藐三菩提、阿耨多羅三藐三菩提相空。須菩提！是名菩薩摩訶薩等法。
>
> **\$三、顯所得益**
>
> 住是等法，得阿耨多羅三藐三菩提。」[^231]

**\$貳、教平等學**

> **\$（壹）除顛倒行**
>
> 須菩提白佛言[^232]：「世尊！若菩薩摩訶薩為色**盡**故學[^233]，為學薩婆若？為色**離**故學、為\`2238\`色**滅**故學，為學薩婆若？為色**不生**故[^234]學，為學薩婆若？受、想、行、識，亦如是。修行四念處乃至十八不共法盡、離、滅、不生故學[^235]，為學薩婆若？」
>
> 佛告須菩提：「如須菩提所說，為色盡、離、滅、不生故學，為學薩婆若；受、想、行、識乃至十八不共法盡、離、滅、不生故學，為學薩婆若。」
>
> **\$（貳）明究竟行**
>
> **\$一、佛反問**
>
> 佛告須菩提：「於汝意云何？色如，受、想、行、識如，乃至阿耨多羅三藐三菩提如、佛如------是諸如盡、滅、斷不？」[^236]
>
> **\$二、須菩提答**
>
> 須菩提言：「不也！世尊！」
>
> **\$三、佛結成**
>
> 佛告須菩提：「菩薩摩訶薩如是學『如』，為學薩婆若。是『如』，不作證、不滅、不斷。須菩提！菩薩摩訶薩如是學如，為學薩婆若。[^237]

**\$參、明等學之利益**[^238]

> **\$（壹）略說學六度等為學薩婆若**
>
> 須菩提！菩薩摩訶薩如是學，為學六波羅蜜，為學四念處乃至十八不共法。若學六波羅蜜乃至十八不共法，為學薩婆若。須菩提！如是學，為盡諸學邊。
>
> **\$（貳）廣明等學之利益**
>
> **\$一、正明等學之益**
>
> 如是學，魔、若魔天所不能壞；如是學，直到阿鞞跋致地；如是學，為學佛所行道；如是學，為得擁護，為學大慈大悲，為學淨佛世界[^239]、成就眾生。[^240]
>
> \`2239\`須菩提！如是學，為學三（605a）轉十二行法輪轉[^241]故；如是學，為學度眾生；如是學，為學不斷佛種；如是學，為學開甘露門；如是學，為學欲示無為性。
>
> **\$二、舉劣說勝**
>
> 須菩提！下劣之人[^242]不能作是學；如是學者，為欲拔出[^243]沈沒生死眾生。[^244]
>
> 菩薩摩訶薩如是學，終不墮地獄、餓鬼、畜生中，終不生邊地，終不生栴陀羅家；終不聾盲、瘖[^245]瘂[^246]、拘癖[^247]，諸根不缺；眷屬成就，終不孤窮[^248]。菩薩如是學，終不殺生乃至終不邪見；如是學，不作邪命活，不攝惡人及破戒者。[^249]
>
> 如是學，以方便力故，不生長壽天。何等是方便力？如〈般若波羅蜜品〉中所說。菩薩摩訶薩以方便力故，入四禪、四無量心、四無色定，不隨禪、無量、無色定生。
>
> **\$三、得化他利益**
>
> 須菩提！菩薩如是學，一切法中得清淨[^250]，所謂淨聲聞、辟支佛心。」[^251]
>
> \`2240\`須菩提白佛言：「世尊！一切法本性清淨，云何言菩薩一切法中得清淨？」[^252]
>
> 佛告須菩提：「如是！如是！一切諸法本性清淨，若菩薩摩訶薩於是法中心通達、不沒[^253]，即是般若波羅蜜。如是諸法，一切凡夫[^254]不知不見。菩薩摩訶薩為是眾生故，行檀波羅蜜乃至般若波羅蜜，行四念處乃至一切種智。須菩提！菩薩如是學，於一切法中得智、力、無所畏；如是學，為了知一切眾生心所趣向。[^255]

**\$肆、歎法勸修**

> **\$（壹）舉喻顯能如說行般若者稀有**
>
> 譬如大地[^256]，少所處出金銀珍寶；須菩提！眾生亦如是，少所人[^257]能學般若波羅蜜，多墮聲聞、辟支佛地。
>
> 須菩提！譬如少所人受行轉輪聖王業，多受行小王業；如是，須菩提！少所眾生行般若波羅蜜、求一切智，多行聲聞、辟支佛道。
>
> 須菩提！諸菩薩摩訶薩發心求阿耨多羅三藐（605b）三菩提中，少有如說行，多住聲聞、辟支佛地；多有菩薩摩訶薩行般若波羅蜜無方便力故，少所人住阿鞞跋致地。須菩提！以是故，菩薩摩訶薩欲住[^258]阿鞞跋致地、欲在阿鞞跋致數中，應當學是深般若波羅蜜。
>
> **\$（貳）學般若功德勝，勸修學**
>
> **\$一、不生煩惱心**
>
> 復次，須菩提！菩薩摩訶薩學是般若波羅蜜時，不生慳貪心，不生破戒、瞋恚、懈怠、散亂、愚癡心，不生諸餘過失心。[^259]
>
> **\$二、無取相著心**
>
> 不生取色相、取受想行識相心，[^260]不生取四念處相心，乃至不生取阿耨多羅三藐三菩\`2241\`提相心。何以故？是菩薩摩訶薩行是深般若波羅蜜，無有法可得；以不可得故，於諸法不生心取相。
>
> **\$三、總攝諸波羅蜜**[^261]
>
> **\$（一）法說**
>
> 須菩提！菩薩摩訶薩如是學深般若波羅蜜，總攝諸波羅蜜，令諸波羅蜜增長，諸波羅蜜悉隨從。何以故？須菩提！是深般若波羅蜜，諸波羅蜜悉入中。[^262]
>
> **\$（二）舉喻明理**
>
> 須菩提！譬如我見中悉攝六十二見；如是，須菩提！是深般若波羅蜜悉攝諸波羅蜜。
>
> 須菩提！譬如人死，命根滅故，餘根悉隨滅；如是，須菩提！菩薩摩訶薩行深般若波羅蜜時，諸波羅蜜悉隨從。
>
> **\$（三）結成**
>
> 須菩提！菩薩摩訶薩欲令諸波羅蜜度彼岸，應學深般若波羅蜜。
>
> **\$四、超勝一切眾生**
>
> **\$（一）法說**
>
> 須菩提！菩薩摩訶薩學是深般若波羅蜜者，出一切眾生之上。
>
> **\$（二）舉喻明理**
>
> 須菩提！於汝意云何？三千大千世界中眾生多不？」
>
> 須菩提言：「一閻浮提中眾生尚多，何況三千大千世界！」
>
> 佛告須菩提：「若三千大千世界中眾生一時皆得人身，悉得阿耨多羅三藐三菩提；若有菩薩盡形壽供養爾所佛衣服、飲食、臥具、湯藥、資生所須。須菩提！於汝意云何？是人以是因緣故，（605c）得福德多不？」
>
> 須菩提言：「甚多！甚多！」
>
> 佛言：「不如是善男子、善女人學般若波羅蜜如說[^263]行、正憶念，得福多。何以故？般若波羅蜜有勢力，能令菩薩摩訶薩得阿耨多羅三藐三菩提。
>
> **\$（三）結成**
>
> 須菩提！以是故，菩薩摩訶薩欲出一切眾生之上，當學般若波羅蜜。
>
> **\$五、得諸善功德**
>
> 欲為無救護眾生作救護，欲與無歸依眾生作歸依，欲與無究竟道眾生作究竟道，欲為盲者作目，欲得佛功德，欲作[^264]諸佛自在遊戲，欲作佛師子吼，欲[^265]撞擊佛鍾[^266]鼓，\`2242\`欲吹佛唄[^267]，欲昇佛高座說法，欲斷一切眾生疑，當學深般若波羅蜜。
>
> 須菩提！菩薩摩訶薩若學深般若波羅蜜，諸善功德無事不得。[^268]」
>
> **\$六、雖得二乘功德但直入菩薩位**
>
> 須菩提白佛言：「世尊！寧[^269]復得聲聞、辟支佛功德不[^270]？」
>
> 佛言：「聲聞、辟支佛功德皆能得，但不於中住；以智觀已，直過，入菩薩位中。[^271]
>
> **\$七、疾得無上菩提**
>
> 須菩提！菩薩摩訶薩如是學，近薩婆若，疾得阿耨多羅三藐三菩提。
>
> **\$八、堪作世間福田**
>
> 須菩提！菩薩摩訶薩如是學，為一切世間天、[^272]人、阿修羅作福田。
>
> 須菩提！菩薩摩訶薩如是學，過諸聲聞、辟支佛福田之上，疾近薩婆若。
>
> **\$九、遠離二乘，疾近佛乘**
>
> 須菩提！菩薩摩訶薩如是學，是名不捨不離般若波羅蜜，常行般若波羅蜜。
>
> 須菩提！菩薩摩訶薩如是學深[^273]般若波羅蜜，當知是不退轉菩薩，疾近薩婆若，遠離聲聞、辟支佛，近阿耨多羅三藐三菩提。

**\$伍、明「行法得失」**

> **\$（壹）邪行相──著心取相**（印順法師，《大智度論筆記》［B029］p.171）
>
> 須菩提！菩[^274]薩摩訶薩行般若波羅蜜時，若作是念[^275]：『是般若波羅蜜，我以是般若波羅蜜得一切種智。』若如是念，不名行般若波羅蜜。[^276]
>
> **\$\`2243\`（貳）遮邪行相------破是著相**（印順法師，《大智度論筆記》［B029］p.171）
>
> 須菩提！若不作是念：『是般若波羅蜜，是人有[^277]般若波羅（606a）蜜；是般若波羅蜜法，是人行[^278]般若波羅蜜得阿耨多羅三藐三菩提。』是名行般若波羅蜜。
>
> **\$（參）示正行相 ------
> 破邪著，亦說實相**（印順法師，《大智度論筆記》［B029］p.171）
>
> 須菩提！若菩薩作是念：『無是般若波羅蜜，無[^279]人有是般若波羅蜜；無有行是般若波羅蜜得阿耨多羅三藐三菩提。』何以故？一切法如、法性、實際常住故。
>
> 如是行，是為菩薩摩訶薩行般若波羅蜜。」[^280]

【**論**】釋曰：

**\$壹、示平等體**

> **\$（壹）須菩提問**
>
> 上阿難問「鬪諍」，佛答「同學清淨」。今須菩提問佛：「甚深同心等法，是菩薩所學處？」
>
> **\$（貳）佛答**
>
> **\$一、總明所學平等法------內空乃至自相空**
>
> 佛答：「\^內空乃至自相空，是名等法。\^\^」
>
> **\$二、上〈同學品〉說眾生等忍，今〈等學品〉說法等忍，通達空，心則平等**
>
> 有二種等忍[^281]------上品末說眾生等忍，[^282]此品說法等忍。
>
> 如稱兩頭[^283]停[^284]等，如是內空等諸空於諸法中平等。
>
> 如內法有種種差別，得內空，則皆平等無法[^285]；乃至自相空------一切法相皆自空，是時心則平等。
>
> **\$三、顯所得益**
>
> 菩薩住是等中，能得阿耨多羅三藐三菩提。

**\$\`2244\`貳、教平等學**

> **\$（壹）除顛倒行［陳問意］**
>
> 須菩提復問[^286]：「\^為色等盡故，為學薩婆若？\^\^」
>
> 觀色等**無常、念念滅不住**，若得是觀，心則**離**色；心離色故，諸煩惱**滅**；煩惱滅故，得**不生**法。
>
> 須菩提問：「\^如是學為學薩婆若？\^\^」
>
> **\$（貳）明究竟行**
>
> **\$一、佛反問**
>
> 佛反問須菩提：「\^於汝意云何？色等諸法如及如來如------是如為盡、滅、斷不？\^\^」
>
> **\$二、須菩提答**
>
> 須菩提言：「\^不！\^\^」
>
> 是如從本已來，不集、不和合，云何有盡？
>
> 本來不生，云何有滅？[^287]
>
> 是法本來虛誑，無有定相，云何可斷？
>
> **\$三、佛結成**
>
> 「\^須菩提！菩薩摩訶薩能如是學如，為學薩婆若。\^\^」
>
> 是「如」常、不可證、不可滅、不可斷；是盡、離、斷，除顛倒故行，非是究竟。[^288]
>
> 此中說究竟事，於是佛讚歎：「如是學，雖不定為一法故學[^289]而學薩婆若。」

**\$參、明等學之利益**

> **\$（壹）略說學六度等為學薩婆若**
>
> 若學薩婆若，即是學六波羅蜜等；若能學六波羅蜜（606b）等，是為盡諸學邊[^290]。
>
> **\$（貳）廣明等學之利益**
>
> **\$一、正明等學之益**
>
> 若盡諸學邊，是人無量福德、智慧具足故，\^魔、若魔民無能降伏\^\^。
>
> 如是正學故，\^直到阿鞞跋致地\^\^。
>
> 如是學，\^為學佛所行道\^\^。
>
> 如是學，\^皆為十方諸佛及大菩薩、諸天、善人所守護\^\^。
>
> 能如是學，是人無有邪見、心無所著，於一切眾生能起大慈大悲；
>
> 大慈大悲故，能\^教化眾生\^\^；
>
> 眾生心清淨故，\^佛界[^291]清淨\^\^；
>
> \`2245\`佛界清淨已，得佛道，\^三轉十二行法輪，以三乘度無量眾生\^\^。
>
> 以大乘度眾生故，\^不斷佛種\^\^；
>
> 不斷佛種故，於世間常\^開甘露法門，常示眾生無為性\^\^。
>
> 「\^無為性\^\^」者，所謂如、法性、實際、涅槃。
>
> 「\^甘露\^\^」者，無為性；「\^門\^\^」者，三解脫門。
>
> **\$二、舉劣說勝**
>
> **\$（一）釋經：「**\^**下劣之人不能作是學**\^\^**」**
>
> **\$1、下劣人**
>
> **\$（1）釋「下劣」**
>
> 「\^下劣\^\^」者，名懈怠、放逸，不樂佛法，不一心行道，罪福雜行。
>
> **\$（2）下劣人不能學平等法之原因**
>
> 如是等，不能學是法。何以故？
>
> **\$A、貪欲因緣**
>
> 是下劣者作是念：「我身及親[^292]屬是我所應護，諸餘眾生何豫[^293]我事，而以頭目髓腦施之，令其得樂？一切人皆方便求樂，我今何為捨樂求苦？」
>
> **\$B、邪見因緣**
>
> 或生邪見，復作是念：「眾生無量無邊，度不可盡；若可度盡，即是有量有邊，一佛便可度盡。」[^294]
>
> 或作是念：「佛說一切法空、不生不滅，我復何所度？求佛道、不求佛道，同如幻夢。」
>
> **\$C、結**
>
> 如是等下劣人，以種種邪見、貪欲因緣故，不能學此大法。
>
> **\$2、大人**
>
> 或時有大人[^295]出世，籌量、思惟諸法實相，所謂非常非無常，非有邊非無邊，非有非無等；行如是道，破顛倒見；還捨此道，直入法性，常住是清淨法性中。[^296]以一切眾生不知是事故，生大悲心，然後修集六波羅蜜等諸功德、佛神通、智慧、無礙解脫，得阿耨多羅三藐三（606c）菩提；以種種方便門，廣度眾生------如是人為希有。
>
> **\$\`2246\`（二）釋疑：「眾生無量無邊云何度，眾生若空云何可度」**
>
> 問曰：如先說「眾生無量無邊」，又言：「眾生空，復何所度？」如是云何可有所度？
>
> 答曰：
>
> **\$1、下劣人因懷邪見故作如是說**
>
> 此是下劣人所說，何足以之為證？
>
> 復次，先所說：以邪見、貪欲因緣故，下劣之人[^297]作是念言「眾生有邊、無邊」、「一切法空無所有、一切法常實」------皆是六十二邪見所攝。
>
> **\$2、菩薩學平等學，住於法性中常生大悲心，欲拔一切沈沒生死眾生**
>
> 大人無欲，思惟、籌量，離如是過罪，住於法性，生大悲心；譬如大人但以施心施與他財，而不取價。
>
> 貪欲之人，求因緣而與；邪見之人，依有邊、無邊等，無有能無利[^298]事而有所作。譬如小人市易[^299]，求利乃與。
>
> 又復大人菩薩無所求欲，能以頭、目等施與眾生，所得果報，亦以施與；一切法心無所依，而能集諸功德。
>
> 是故佛說：「\^欲拔一切眾生沈沒生死者，能如是學。\^\^」
>
> **\$（三）略述其他殊勝功德**
>
> 復次，菩薩[^300]如是學者，
>
> 常有慈悲憐愍心，不惱眾生故，\^不墮地獄\^\^；
>
> 常觀因緣諸法實相，不生愚癡故，\^不墮畜生\^\^；
>
> 常行布施，破慳貪心故，\^不生餓鬼中\^\^。
>
> 佛所說十二部經、八萬四千法聚，常不悋惜故，\^不生邊地\^\^。
>
> 常供養尊長、善人，破憍慢故，\^不生旃陀羅\^\^等下賤人中。
>
> 深心愛眾生，具足行利益事故，\^受身完具\^\^。
>
> 以善法多化眾生故，\^眷屬成就，終不孤窮\^\^。
>
> 深愛樂尸羅波羅蜜故，\^不行十惡道及以邪命\^\^。
>
> 無有我心，但利益眾生、不自為身故，\^**不攝惡人及破戒者**\^\^。
>
> **\$※ 辨「惡人」與「破戒者」之別**
>
> 「\^惡人\^\^」名心惡，「\^破戒\^\^」者名身、口惡。
>
> 復次，行三不善道名「\^惡人\^\^」，行七不善道名「\^破戒\^\^」。
>
> 復次，菩薩，若在家攝惡人名「\^惡人\^\^」，出家攝惡人名「\^破（607a）戒\^\^」。
>
> **\$※ 辨「不攝惡人」之意**
>
> 問曰：菩薩為度惡人故出現於世，譬如良醫療諸疾病，何以故不攝惡人？
>
> \`2247\`答曰：惡人、破戒者，有可化、有不可化，此中但說不可化者------若攝取共住，則自壞其道，於彼無益；譬如救溺，自不能浮而欲濟[^301]彼，二俱不免。是故說「遠離惡人」。
>
> **\$※ 釋「以方便力不生長壽天」**
>
> 以欲界[^302]多惡，生憐愍心故，生欲界中；雖行禪，心調柔軟[^303]，以方便力故，命終時不隨禪生──如《經》中廣說。
>
> **\$三、得化他利益**
>
> 「\^須菩提！菩薩如是學，於一切法中得清淨，所謂淨聲聞、辟支佛心。\^\^」
>
> 「\^淨\^\^」名捨離、無所有、畢竟空。
>
> 須菩提白佛言：「\^若一切法從本已來空、清淨，云何言『菩薩如是學，得一切法中清淨』？\^\^」
>
> 佛可須菩提言，為說因緣：
>
> 「\^若菩薩知一切法從本已[^304]來空、清淨，於是中心不沒、不却\^\^」------「\^不沒\^\^」名不疑、不生邪見；「\^通達\^\^」，不與空諍------「\^是名般若波羅蜜\^\^」。
>
> 一切凡夫人不知不見如是清淨法；為是人故，行六波羅蜜等[^305]諸助道法。
>
> 菩薩法應教化是眾生，是名菩薩一切法中得清淨，所謂捨三界顛倒，過聲聞、辟支佛地，一切法中得清淨智慧力；得是功德故，三世十方一切眾生心心數法，心所行[^306]起種種業因緣悉能遍知；知已，隨其所應，為說法開化。
>
> 如是等利益，皆是學般若故得，是故言「\^盡諸學邊\^\^」。

**\$肆、歎法勸修**

> **\$（壹）舉喻顯能如說行般若者稀有**
>
> 「少有能如是學，是人難得！」
>
> 佛欲令此義明了，故說譬喻------金銀及轉輪聖王業等。
>
> **\$（貳）學般若功德勝，勸修學**
>
> **\$一、不生煩惱心**
>
> 復次，菩薩學是般若時，不生慳等心。
>
> 「\^不生慳等心\^\^」者，菩薩學般若波羅蜜故，抑制諸煩惱；煩惱雖未盡，無所能作，是故言「不生」。
>
> **\$\`2248\`二、無取相著心**
>
> 菩薩行般若，知一切諸法（607b）相皆虛誑不實故，是以不取色乃至阿耨多羅三藐三菩提相。
>
> 何以故？不欲令墮有無見中故，直行中道，集菩薩行。
>
> 此中佛自說因緣：「菩薩行般若，於一切法無所得，無所得故，無有法可取相------若善、若不善等。」
>
> **\$三、總攝諸波羅蜜**
>
> **\$（一）法說**
>
> 菩薩若能如是學，總攝諸波羅蜜。檀等諸波羅蜜不離般若波羅蜜，般若波羅蜜力故，令餘波羅蜜離諸邪見貪著，各得增長。
>
> **\$（二）舉喻明理**
>
> 佛欲令此義明了故，說譬喻------如我見及命根[^307]等[^308]。
>
> **\$※ 因論生論：常見、斷見等云何攝入我見中**
>
> 問曰：我見、諸見各有別相，云何攝入我見中？
>
> 答曰：雖有別相，**我見**是本。
>
> 人以無明因緣故，空五眾中生我見；[^309]生我見故，言「是身死，如去、不如去」。
>
> 若如去，則是**常見**；
>
> 若不如去，則是**斷見**。
>
> 若謂斷滅，現今受樂、著五欲，以惡法為最------則生**見取**。
>
> 若謂常，出家學道，持戒、苦行------則生**戒取**。
>
> 或時見斷、常俱有過故，便言「無因緣果報」------則生**邪見**。
>
> 住是五見中，世間常無常、前際後際等，生五十七見。
>
> 是故說「身見攝六十二見」，無咎。[^310]
>
> **\$四、釋「四、超勝一切眾」乃至「九、遠離二乘，疾近佛乘」**
>
> 如是等種種因緣譬喻故，知般若波羅蜜諸法中最第一；般若波羅蜜諸法中最第一故，菩薩學是般若故，於眾生中第一。佛欲以是事善化眾生故，說譬喻：「須菩提！於汝意云何？三千大千世界中眾生多不？」
>
> 如是等，乃至「菩薩如是學，當知是不退轉，遠離二乘，近佛乘。」

**\$伍、明「行法得失」**

> **\$（壹）邪行相------著心取相**[^311]
>
> \`2249\`復次，佛告須菩提：「\^若菩薩作是念：『是般若波羅蜜\^\^。』」
>
> 「\^是般若波羅蜜\^\^」者，示般若波羅蜜相------若有、若無等，見般若、得般若、著般若等。
>
> 「\^我以是般若波羅蜜得一切種智\^\^」者，五眾[^312]和（607c）合假名菩薩；菩薩隨逐假名字計以為我，以是般若有所作。般若是[^313]無著相；而是人說有相般若是[^314]第一義------是人隨假名而生我心。般若是無作相；而是人欲用般若有所作，所謂我用是般若得阿耨多羅三藐三菩提。是故佛言：「\^作如是念者，不名行般若\^\^。」
>
> **\$（貳）遮邪行相------破是著相**
>
> 若不如是念，名為行般若波羅蜜。
>
> **\$（參）示正行相 ------ 破邪著，亦說實相**
>
> 問曰：作是念、不作是念，事已盡，何以復有第三說？
>
> 答曰：初者是邪行相，第二遮邪行；未說正行[^315]相，是故第三說正行相。
>
> 復次，初是著心取相；第二破是著相，不說云何是諸法相；第三中破邪著，亦說實相。
>
> 菩薩作是念：「於一切處，不顯示般若波羅蜜相；亦不生我心、我用般若波羅蜜有所作；但知一切法常住如、法性、實際中，於如、法性、實際中不諍。」
>
> 是故說第三，無咎[^316]。

[^1]: 〔【經】〕－【宋】【宮】【聖】，不分卷及品【石】。（大正25，598d，n.11）

[^2]: 《大智度論疏》卷24：

    > \^「**爾時，須菩提**」已下，即是品之第三，明波若**軆**^※1^相脩學儀軌，及校量功德等。則論自釋云：所以善吉於此乃問波若相者，佛上既讚嘆波若是世**間**^※2^、是道、是大明等；善吉既聞此義故，所以於此中更問其軆相也。\^\^（卍新續藏46，904a14-17）
    >
    > ※1軆（\^ㄊㄧˇ\^\^）：同"體"。《玉篇．身部》："躰、軆，並俗體字。"（《漢語大字典》（六），p.3814）
    >
    > ※2「間」疑「尊」。（卍新續藏46，904d，n.2）

[^3]: 《大般若波羅蜜多經》卷453〈60 增上慢品〉：

    > \^佛告善現：「甚深般若波羅蜜多虛空為相、無著為相、無相為相。所以者何？善現！於此般若波羅蜜多甚深相中，諸法諸相皆無所有、不可得故。」\^\^（大正7，288c4-7）

[^4]: 〔耶〕－【宋】【宮】。（大正25，598d，n.12）

[^5]: 如＋（是）【宋】【宮】。（大正25，598d，n.13）

[^6]: 《大般若波羅蜜多經》卷453〈60
    增上慢品〉：「\^由此因緣可作是說：甚深般若波羅蜜多所有妙相，諸法亦有如是妙相。以一切法皆自性空離諸相故。\^\^」（大正7，288c14-16）

[^7]: 法＋（相）【元】【明】【聖】【石】。（大正25，599d，n.1）

[^8]: 垢淨：法空、法離，何垢何淨？（印順法師，《大智度論筆記》〔E016〕p.313）

[^9]: 《大般若波羅蜜多經》卷453〈60 增上慢品〉：

    > \^具壽善現復白佛言：「若一切法皆自性空遠離諸相，則一切法一切法空，亦一切法一切法離，云何有情施設染淨？非性空法有染有淨，亦非離法有染有淨；非性空法能證無上正等菩提，亦非離法能證無上正等菩提；非性空中有法可得，亦非離中有法可得；非性空中有菩薩摩訶薩證得無上正等菩提，亦非離中有菩薩摩訶薩證得無上正等菩提。世尊！云何令我解佛所說甚深義趣？」\^\^（大正7，288c16-25）

[^10]: 《大智度論疏》卷24：

    > \^「**佛告**」已下**，**明眾生不解此我、我所心等法皆離故，而忘行之；忘行之故，往反生死，故名「垢」；不行故名「淨」也。當說。\^\^（卍新續藏46，904a22-24）

[^11]: 〔我〕－【聖】。（大正25，599d，n.2）

[^12]: 《大般若波羅蜜多經》卷453〈60 增上慢品〉：

    > \^佛告善現：「於意云何？有情長夜有我、我所，心執我、我所不？」
    >
    > 善現對曰：「如是！世尊！有情長夜有我、我所，心執著我、我所。」\^\^（大正7，288c25-28）

[^13]: 《大般若波羅蜜多經》卷453〈60 增上慢品〉：

    > \^佛告善現：「於意云何？有情所執我及我所空、遠離不？」
    >
    > 善現對曰：「如是！世尊！有情所執我及我所皆空、遠離。」\^\^（大正7，288c28-289a1）

[^14]: 《大般若波羅蜜多經》卷453〈60 增上慢品〉：

    > \^佛告善現：「於意云何？豈不有情由我、我所執馳流生死？」
    >
    > 善現對曰：「如是！世尊！諸有情類由我、我所執馳流生死。」\^\^（大正7，289a1-3）

[^15]: 《大般若波羅蜜多經》卷453〈60 增上慢品〉：

    > \^佛告善現：「如是有情馳流生死，由有雜染，是故有情施設有染。」\^\^（大正7，289a4-5）

[^16]: （1）《大般若波羅蜜多經》卷453〈60
    增上慢品〉：「\^若諸有情無心執著我及我所則無雜染，若無雜染，則不得有馳流生死。馳流生死既不可得，當知有情遠離雜染，由無雜染施設有情。是故，善現！應知有情雖自性空，遠離諸相，而可施設有染有淨。\^\^」（大正7，289a5-9）

    > （2）垢淨：眾生妄執生死名垢；無我無著，眾生有淨。（印順法師，《大智度論筆記》〔E016〕p.313）

[^17]: 《大般若波羅蜜多經》卷453〈60 增上慢品〉：

    > \^爾時具壽善現復白佛言：「世尊！若菩薩摩訶薩能行如是甚深般若波羅蜜多及一切法空、遠離相，是菩薩摩訶薩則不行色，亦不行受、想、行、識；......不行佛十力，亦不行四無所畏、四無礙解、大慈、大悲、大喜、大捨、十八佛不共法；不行無忘失法，亦不行恒住捨性；不行預流果，亦不行一來、不還、阿羅漢果、獨覺菩提；不行一切智，亦不行道相智、一切相智。所以者何？如是諸法能行、所行及由此行、行時、行處皆不可得。」\^\^（大正7，289a10-b17）

[^18]: 《大般若波羅蜜多經》卷453〈60
    增上慢品〉：「\^世尊！若菩薩摩訶薩能如是行，不為一切世間天、人、阿素洛等之所降伏，而能伏彼。\^\^」（大正7，289b17-19）

[^19]: 《大般若波羅蜜多經》卷453〈60
    增上慢品〉：「\^世尊！若菩薩摩訶薩能如是行，不為一切聲聞、獨覺之所降伏，而能伏彼。所以者何？是菩薩摩訶薩已得安住無能伏位，謂菩薩離生位。世尊！是菩薩摩訶薩恒住一切智智作意不可屈伏。世尊！是菩薩摩訶薩如是行時，則為隣近一切智智，疾證無上正等菩提。\^\^」（大正7，289b19-25）

[^20]: 行＝得【聖】。（大正25，599d，n.3）

[^21]: 《大般若波羅蜜多經》卷453〈60 增上慢品〉：

    > \^佛言：「善現！如是！如是！如汝所說。若菩薩摩訶薩能行如是甚深般若波羅蜜多及一切法空、遠離相，是菩薩摩訶薩則不行色，亦不行受、想、行、識......恒住一切智智作意不可屈伏，則為隣近一切智智，疾證無上正等菩提。\^\^」（大正7，289b25-c6）

[^22]: 提＋（於）【聖】。（大正25，598d，n.4）

[^23]: 《大智度論疏》卷24：

    > \^「**若閻浮提眾生**」已下，次校量之。所以校量者，欲勸人以波若教人，此法施利大故也。\^\^（卍新續藏46，904b2-3）

[^24]: 《大般若波羅蜜多經》卷454〈60
    增上慢品〉：「\^復次，善現！於意云何？假使於此南贍部洲諸有情類皆得人身，得人身已發心修學諸菩薩行，皆證無上正等菩提。有善男子、善女人等盡其壽量以諸世間上妙樂具，供養恭敬、尊重讚歎此諸如來、應、正等覺，復持如是所集善根，與諸有情平等共有迴向無上正等菩提。是善男子、善女人等由此因緣得福多不？\^\^」（大正7，289c15-22）

[^25]: 《大般若波羅蜜多經》卷454〈60 增上慢品〉：

    > \^佛告善現：「若善男子、善女人等，於大眾中宣說如是甚深般若波羅蜜多，施設建立分別開示令其易了，及住如是甚深般若波羅蜜多相應作意。此善男子、善女人等由是因緣所獲功德，甚多於前無量無數。\^\^」（大正7，289c22-27）

[^26]: 《大智度論疏》卷24：

    > \^「**一時皆得人身**」已下，次明以五乘法施也。\^\^（卍新續藏46，904b3-4）

[^27]: 《大智度論疏》卷24：

    > \^「**佛言不如**」已下，明五乘法施雜故，不如純教波若也。\^\^當說。（卍新續藏46，904b4-5）

[^28]: 說＋（法）【聖】【石】。（大正25，598d，n.5）

[^29]: 《大智度論疏》卷24：

    > \^「**何以故？乃至於一切眾生中起大慈等**」已下，上明校量福田大小，今次欲明福田所以大義也。\^\^（卍新續藏46，904b6-7）

[^30]: 《大智度論疏》卷24：

    > \^「**不與想俱**」已下，明菩薩教化眾生，斷除煩惱故，不與想俱，便得大捨也。\^\^（卍新續藏46，904b9-10）

[^31]: 智＋（光）【元】【明】【聖】。（大正25，598d，n.6）

[^32]: 《大般若波羅蜜多經》卷454〈60
    增上慢品〉：「\^善現！當知是菩薩摩訶薩，由此精進增上威力，到諸有情福田彼岸。所以者何？是菩薩摩訶薩於法精進增上威力，一切有情無能及者，唯除如來、應、正等覺。何以故？善現！是菩薩摩訶薩修行般若波羅蜜多，見諸有情無利樂者，起大慈心，非諸聲聞、獨覺所得；見諸有情有衰苦者，起大悲心，非諸聲聞、獨覺所得；見諸有情得利樂者，起大喜心，非諸聲聞、獨覺所得；見諸有情離性離相，起大捨心，非諸聲聞、獨覺所得。善現！是菩薩摩訶薩雖於有情平等發起大慈、大悲、大喜、大捨，而於一切無所執著，不同異生、聲聞、獨覺隨有所得起執著心。

    > 善現！是菩薩摩訶薩雖於有情平等發起慈、悲、喜、捨，然與捨心非恒共住，常為饒益所化有情無暫捨故。善現！是菩薩摩訶薩修行般若波羅蜜多得大光明。謂得布施波羅蜜多大光明故，亦得淨戒波羅蜜多大光明故，亦得安忍波羅蜜多大光明故，亦得精進波羅蜜多大光明故，亦得靜慮波羅蜜多大光明故，亦得般若波羅蜜多大光明故。\^\^」（大正7，290b7-27）

[^33]: 〔具〕－【宋】【宮】【元】。（大正25，598d，n.7）

[^34]: 〔敷〕－【宋】【宮】【元】。（大正25，598d，n.8）

[^35]: 畢＝必【聖】。（大正25，598d，n.9）

[^36]: 恩＝思【聖】。（大正25，598d，n.10）

[^37]: 《大般若波羅蜜多經》卷454〈60
    增上慢品〉：「\^善現！是菩薩摩訶薩雖未證得一切智智，而於無上正等菩提得不退轉故，至有情福田彼岸，堪受一切衣服、飲食、床座、醫藥諸資生具。善現！是菩薩摩訶薩恒住般若波羅蜜多相應作意故，能畢竟報施主恩，亦能親近一切智智。\^\^」（大正7，290b27-c3）

[^38]: 虛：1.空無所有。與"實"相對。（《漢語大詞典》（八），p.814）

[^39]: 常＝當【聖】【石】。（大正25，598d，n.11）。

[^40]: 《大智度論疏》卷24：

    > \^「**應當行般若**」已下，明波若有上來諸德，能與眾生五眼等故，應須學之，是勸脩也。當說。\^\^（卍新續藏46，904b12-13）

[^41]: 未＝來【聖】。（大正25，598d，n.12）

[^42]: 奈＝云【聖】【石】。（大正25，598d，n.13）

[^43]: （1）亡＝忘【聖】【石】。（大正25，598d，n.14）

    > （2）亡：4.丟失，喪失。（《漢語大詞典》（二），p.293）

[^44]: 〔失〕－【宋】【元】【明】【宮】【聖】。（大正25，598d，n.15）

[^45]: 《大般若波羅蜜多經》卷454〈60 增上慢品〉：

    > \^爾時，具壽善現白佛言：「世尊！一切作意自性皆空，一切作意自性皆離，諸法亦爾。於一切法皆自性空、自性離中，若菩薩摩訶薩、若般若波羅蜜多、若一切智智、若諸作意皆不可得，云何如來、應、正等覺勸諸菩薩摩訶薩眾，不離般若波羅蜜多相應作意，亦令不離一切智智相應作意？」\^\^（大正7，290c27-291a4）

[^46]: 行般若，能不離薩婆若心。（印順法師，《大智度論筆記》〔E022〕p.321）

[^47]: 《大般若波羅蜜多經》卷454〈60 增上慢品〉：

    > \^佛告善現：「若菩薩摩訶薩知一切法、一切作意皆自性空，皆自性離。如是空、離，非聲聞作，非獨覺作，非菩薩作，非如來作，亦非餘作。然一切法法定、法住、法性、法界、不虛妄性、不變異性、平等性、離生性、虛空界、真如、實際、不思議界，法爾常住。是菩薩摩訶薩即為不離甚深般若波羅蜜多相應作意，亦為不離一切智智相應作意。所以者何？甚深般若波羅蜜多、一切智智及諸作意皆自性空，皆自性離。如是空、離無增無減，能正通達名為不離。」\^\^（大正7，291a4-14）

[^48]: 《大智度論疏》卷24：

    > \^「**與波若波羅蜜等**」者，即是與般若波羅蜜合也。\^\^（卍新續藏46，904b16-17）

[^49]: 《大般若波羅蜜多經》卷454〈60 增上慢品〉：

    > \^具壽善現復白佛言：「若深般若波羅蜜多亦自性空、自性離者，云何菩薩摩訶薩眾修證般若波羅蜜多平等性已，便得無上正等菩提？」\^\^（大正7，291a14-17）

[^50]: 《大般若波羅蜜多經》卷454〈60 增上慢品〉：

    > \^佛告善現：「諸菩薩摩訶薩修證般若波羅蜜多平等性時，非諸佛法有增有減，亦非諸法法定、法住、法性、法界、不虛妄性、不變異性、平等性、離生性、虛空界、真如、實際、不思議界有增有減。何以故？甚深般若波羅蜜多非一、非二、非三、非四，亦非多故。」\^\^（大正7，291a17-22）

[^51]: 薩＋（摩訶薩）【聖】【石】。（大正25，598d，n.16）

[^52]: （心）＋不【宋】【元】【明】【宮】【聖】【石】。（大正25，598d，n.17）

[^53]: 《大智度論疏》卷24：

    > \^「**須菩提白佛言乃至無所有、不堅固等**」已下，此分中，明波若軆相，及校量功德脩進儀軌，及衍無生之道等義。明軆相及校量等義巳竟。今此文來，次明脩進儀軌，及衍無生之道。此下善吉凡設十一問，問脩進之方：前四句是其問正宗；次「**色是行般若**」等下有六句，是其別歷法助難之意；第十一問是總上十意，更設此一總問也。當一一說。\^\^（卍新續藏46，904b18-24）

[^54]: 《大般若波羅蜜多經》卷454〈60 增上慢品〉：

    > \^爾時，具壽善現復白佛言：「世尊！為即深般若波羅蜜多空虛、非有、不自在性、不堅實性，能行深般若波羅蜜多不？」\^\^（大正7，291a28-b1）

[^55]: 《大般若波羅蜜多經》卷454〈60
    增上慢品〉：「\^世尊！為離深般若波羅蜜多空虛、非有、不自在性、不堅實性有法可得，能行深般若波羅蜜多不？\^\^」（大正7，291b1-3）

[^56]: 《大般若波羅蜜多經》卷454〈60
    增上慢品〉：「\^世尊！為即深般若波羅蜜多，能行深般若波羅蜜多不？\^\^」（大正7，291b4-5）

[^57]: 世尊＝也【聖】。（大正25，600d，n.1）

[^58]: 《大般若波羅蜜多經》卷454〈60
    增上慢品〉：「\^世尊！為離深般若波羅蜜多有法可得，能行深般若波羅蜜多不？\^\^」（大正7，291b5-7）

[^59]: 《大般若波羅蜜多經》卷454〈60 增上慢品〉：

    > \^「世尊！為即色、受、想、行、識，能行深般若波羅蜜多不？」
    >
    > 「不爾！善現！」
    >
    > 「世尊！為離色、受、想、行、識有法可得，能行深般若波羅蜜多不？」
    >
    > 「不爾！善現！」\^\^（大正7，291b9-12）

[^60]: 《大般若波羅蜜多經》卷454〈60 增上慢品〉：

    > \^「世尊！為即色、受、想、行、識空虛、非有、不自在性、不堅實性，能行深般若波羅蜜多不？」
    >
    > 「不爾！善現！」
    >
    > 「世尊！為離色、受、想、行、識空虛、非有、不自在性、不堅實性有法可得，能行深般若波羅蜜多不？」
    >
    > 「不爾！善現！」......。
    >
    > 「世尊！為即色、受、想、行、識真如、法界、法性、不虛妄性、不變異性、平等性、離生性、法定、法住、實際、虛空界、不思議界，能行深般若波羅蜜多不？」
    >
    > 「不爾！善現！」
    >
    > 「世尊！為離色、受、想、行、識真如、法界、法性、不虛妄性、不變異性、平等性、離生性、法定、法住、實際、虛空界、不思議界有法可得，能行深般若波羅蜜多不？」
    >
    > 「不爾！善現！」\^\^（大正7，292b21-c9）

[^61]: 《大智度論疏》卷24：

    > \^「**世尊！若是諸法皆不行**」已下，第十一總問之辭也。\^\^（卍新續藏46，904b24-c1）

[^62]: 《大般若波羅蜜多經》卷454〈60 增上慢品〉：

    > \^佛告善現：「於意云何？汝所不見法，是法可得不？」\^\^（大正7，292c22-23）

[^63]: 《大般若波羅蜜多經》卷454〈60 增上慢品〉：

    > \^佛告善現：「於意云何？不可得法有生滅不？」\^\^（大正7，292c24-25）

[^64]: 《大智度論疏》卷24：

    > \^「**是名**」已下，若能解此等諸法不可得、不生等義者，即是菩薩無生法忍也。\^\^（卍新續藏46，904c3-4）

[^65]: 《大智度論疏》卷24：

    > \^「**是名諸佛無**^※^**所畏**」已下，此等法是諸佛無所畏法也。\^\^（卍新續藏46，904c4-5）
    >
    > ※案：原卍新續藏作「諸佛所畏」，應作「諸佛**無**所畏」。

[^66]: 〔忍〕－【宋】【元】【明】【宮】。（大正25，600d，n.2）

[^67]: （若不得）＋者【聖】。（大正25，600d，n.3）

[^68]: 《大般若波羅蜜多經》卷454〈60 增上慢品〉：

    > \^佛告善現：「如汝所見諸法法性，即是菩薩摩訶薩眾無生法忍。若菩薩摩訶薩成就如是無生法忍，便為諸佛授與無上正等菩提不退轉記。是菩薩摩訶薩於佛十力、四無所畏、四無礙解、大慈、大悲、大喜、大捨及十八佛不共法等，無量無邊殊勝功德，號能精進如實行者。若能如是精進修行，不得無上正等菩提、一切相智、大智、妙智，無有是處。所以者何？是菩薩摩訶薩既已證得無生法忍，乃至無上正等菩提，於所得法常無退減。」\^\^（大正7，292c25-293a6）

[^69]: 《大智度論疏》卷24：

    > \^「**諸法無生相，此中**」已下，善吉因佛上云：「若解諸法不可得，當生不？」「不也！」是無生法忍得授記等義故，更設此問。上以不著無生，故言得記。今此中有二意：一者、言無生法中無得記相。二者、言若著心說無生者亦無得記，故云：「不也！」當說。\^\^（卍新續藏46，904c5-9）

[^70]: 《大智度論疏》卷24：

    > \^「**非生非不生**」已下，此四句中少第三句，論中有之，記法既離此四句，故並言不也。\^\^（卍新續藏46，904c9-11）

[^71]: 《大般若波羅蜜多經》卷454〈60 增上慢品〉：

    > \^具壽善現復白佛言：「世尊！諸菩薩摩訶薩為以一切法無生性，得佛無上正等菩提不退轉記不？」
    >
    > 「不爾！善現！」
    >
    > 「世尊！諸菩薩摩訶薩為以一切法生性，得佛無上正等菩提不退轉記不？」
    >
    > 「不爾！善現！」
    >
    > 「世尊！諸菩薩摩訶薩為以一切法生無生性，得佛無上正等菩提不退轉記不？」
    >
    > 「不爾！善現！」
    >
    > 「世尊！諸菩薩摩訶薩為以一切法非生非無生性，得佛無上正等菩提不退轉記不？」
    >
    > 「不爾！善現！」\^\^（大正7，293a6-14）

[^72]: 用＝因【聖】【石】。（大正25，600d，n.4）

[^73]: （名）＋阿【宋】【元】【明】【宮】【聖】。（大正25，600d，n.5）

[^74]: 《大般若波羅蜜多經》卷454〈60 增上慢品〉：

    > \^佛告善現：「如是！如是！如汝所說。善現！若菩薩摩訶薩於一切法無所得時，不作是念：『我於無上正等菩提當能證得，我用是法於如是時，於如是處，證得無上正等菩提。』所以者何？善現！諸菩薩摩訶薩修行如是甚深般若波羅蜜多，無如是等一切分別。何以故？善現！甚深般若波羅蜜多一切分別皆遠離故。若起如是種種分別，非行般若波羅蜜多。\^\^」（大正7，293a21-28）

[^75]: 已＝以【石】。（大正25，600d，n.7）

[^76]: 《正觀》（6），pp.190-191：參見《大智度論》卷54〈27
    天主品〉（大正25，444a28-b5)、卷67〈45
    歎信行品〉（大正25，528a9-10)，《大智度論》卷70〈49
    問相品〉（大正25，548b13-549b6)等處之說明。另參見《摩訶般若波羅蜜經》卷14〈49
    問相品〉（大正8，325b17-326a6）；《放光般若經》卷11〈50
    問相品〉（大正8，77b14-c27）。

[^77]: 十住般若未滿。（印順法師，《大智度論筆記》［E004］p.293）

[^78]: 《正觀》（6），p.191：指同一品稍前之經文《大智度論》卷76（大正25，596c28-597a14）。

[^79]: 虛空：無色無非色。（印順法師，《大智度論筆記》［E013］p.309）

[^80]: 垢淨：法空法離，何垢何淨。（印順法師，《大智度論筆記》［E016］p.313）

[^81]: 垢淨：眾生妄執生死名垢；無我無著，眾生有淨。（印順法師，《大智度論筆記》〔E016〕p.313）

[^82]: 斷我我所，三障隨斷。（印順法師，《大智度論筆記》［E022］p.321）

[^83]: 〔相〕－【聖】。（大正25，600d，n.8）

[^84]: 〔以〕－【宋】【宮】。（大正25，600d，n.9）

[^85]: 《大智度論疏》卷24：

    > \^「**是行者**」已下，世間人多行虗誑法，是行者行真實法，云何乃為行誑法人所伏？故云：不能伏也。\^\^（卍新續藏46，904c17-18）

[^86]: 〔降〕－【宋】【元】【明】【宮】。（大正25，600d，n.10）

[^87]: 《大智度論疏》卷24：

    > \^「**又復一切聲聞**」已下，次明二乘聖人尚不能伏，況三善道！三善道尚不能伏，況三惡道！故不說也。\^\^（卍新續藏46，904c19-20）

[^88]: 「\^佛可其言而讚\^\^」，是指《摩訶般若波羅蜜經》卷18〈61
    夢誓品〉：「\^須菩提！菩薩摩訶薩如是行，疾近薩婆若。\^\^」（大正8，354b16-17）另參見《大智度論》卷77〈61
    夢中不證品〉（大正25，599a29-b1）。

[^89]: 《大智度論疏》卷24：

    > \^「**佛欲以如是智慧**」已下，釋上校量福田等意也。\^\^（卍新續藏46，904c21）

[^90]: 化＝他【宋】【元】【明】【宮】【聖】【石】。（大正25，601d，n.1）

[^91]: 所＝是【聖】【石】。（大正25，601d，n.2）

[^92]: 〔波羅蜜〕－【宋】【元】【明】【宮】。（大正25，601d，n.3）

[^93]: 〔無有餘〕－【石】。（大正25，601d，n.4）

[^94]: 《大智度論疏》卷24：

    > \^「**諸法平等忍**」者，即是無生忍也。\^\^（卍新續藏46，904c21-22）

[^95]: 四無量心。（印順法師，《大智度論筆記》［E016］p.313）

[^96]: 戮（\^ㄌㄨˋ\^\^）：1.殺。（《漢語大詞典》（五），p.238）

[^97]: 〔是故......悲〕九字－【宋】【元】【明】【宮】。（大正25，601d，n.5）

[^98]: 《大智度論疏》卷24：「\^施惡人、畜生等尚有報；但《大本經》中是自貶之辭，故云或空無報，欲使人進德，令如此中行者不空食施故也。當說。\^\^」（卍新續藏46，904c21-24）

[^99]: 《長阿含經》卷8（9經）《眾集經》：「\^復有四法，謂四縛：貪欲身縛、瞋恚身縛、戒盜身縛、我見身縛。\^\^」（大正1，50c6-7）

[^100]: （1）參見《別譯雜阿含經》卷1（8經）：「\^汝諸比丘，若多、若少，應行二事：一者、應說法要；二者、若無所說，應答默然，不得論說諸餘俗事。汝等今者，莫輕默然；而默然者，有大利益。\^\^」（大正2，376a3-6）

    > 案：所對應之《雜阿含經》（1069經）無此內容。
    >
    > （2）經：聖默然，聖說法。（印順法師，《大智度論筆記》〔H001〕p.391）

[^101]: ┌聖默然------般若心［觀］

    > 佛勅弟子常行二事 ┴聖說法------般若說
    > （印順法師，《大智度論筆記》［B029］p.170）

[^102]: 〔得〕－【聖】。（大正25，601d，n.7）

[^103]: 〔說〕－【聖】。（大正25，601d，n.8）

[^104]: 價＝賈【聖】。（大正25，601d，n.9）

[^105]: 念＝法【聖】【石】。（大正25，601d，n.10）

[^106]: 〔法〕－【宋】【元】【明】【宮】。（大正25，601d，n.11）

[^107]: 法性常住：非一切作，從因緣出，常住世間。（印順法師，《大智度論筆記》［E005］p.295）

[^108]: 隨＋（順）【聖】【石】。（大正25，601d，n.12）

[^109]: 般若、法性、如，非一非異。（印順法師，《大智度論筆記》［B029］p.170）

[^110]: ┌不一即異

    > 世間法 ┴不異即一　　（印順法師，《大智度論筆記》［B029］p.170）

[^111]: 礙＝得【宋】【宮】。（大正25，601d，n.13）

[^112]: 《大智度論疏》卷24：

    > \^「**信力故**」已下，明下從凡夫、上至諸佛悉皆具有信等五根，通漏、無漏。若言觀中無信者，亦應無慧。何以故？佛法中必須信慧相隨。慧無信者，屬於**耶**^※^慧。若言為入空故須有慧者，亦為入佛法故須有信。釋上信不疑等義也。當說。\^\^（卍新續藏46，905a5-9）
    >
    > ※耶（\^ㄒㄧㄝˊ\^\^）：用同" 邪
    > "。不正當。（《漢語大詞典》（八），p.654）

[^113]: 相＝想【宋】【元】【明】【宮】【聖】【石】。（大正25，601d，n.14）

[^114]: 若＋（波羅蜜）【聖】。（大正25，601d，n.15）

[^115]: 住＝作【宋】【元】【明】【宮】，聖本有傍註「作或本」三字。（大正25，601d，n.16）

[^116]: 提＋（自）【聖】【石】。（大正25，601d，n.17）

[^117]: 答＋（言）【宋】【元】【明】【宮】。（大正25，601d，n.18）

[^118]: 等＝義【宋】【元】【明】【宮】。（大正25，602d，n.1）

[^119]: 二諦：建立於世間語言，無俗則無真，二諦皆有。（印順法師，《大智度論筆記》〔E002〕p.286）

[^120]: （1）耶＝邪【元】【明】。（大正25，602d，n.2）

    > （2）《大正藏》原作「耶」，今依【元】【明】作「邪」。

[^121]: 《大智度論疏》卷24：

    > \^「**耶因緣**」者，不得正果。今此中論正果報也。「**因緣少**」已下，明須萬行具足，方得妙果。菩薩於法性中，智慧功德法身冥於法性，而增長盛明，故云法性生變化身者，是法性身上用也。當說。\^\^（卍新續藏46，905a14-18）

[^122]: 此經出處待考。

[^123]: 《大正藏》原作「浮」，今依《高麗藏》作「淨」（14冊，1151c13）。

[^124]: 世界＝國土【聖】【石】。（大正25，602d，n.3）

[^125]: 正＝止【宋】。（大正25，602d，n.4）

[^126]: 忍法＝法忍【聖】【石】。（大正25，602d，n.5）

[^127]: 軟＝濡【宋】【元】【明】【宮】【聖】。（大正25，602d，n.6）

[^128]: 進＝集【宋】【元】【明】【宮】。（大正25，602d，n.7）

[^129]: 忍法＝法忍【宋】【元】【明】【宮】【聖】【石】（大正25，602d，n.8）

[^130]: 二種菩薩：修行難易。（印順法師，《大智度論筆記》［E021］p.320）

[^131]: 何＋（云）【宋】【宮】。（大正25，602d，n.9）

[^132]: 《大智度論疏》卷24：

    > \^「**此二俱有過故」**已下，若言不生，則同上第一句不生過；若言生，同第二句過；此是第三句。上經中乃有第四句，無第三。此中有第三句，無第四句。若別行經中，則具足四句也。當說。\^\^（卍新續藏46，905b1-5）

[^133]: 授＝受【宋】【元】【明】【宮】【聖】【石】。（大正25，602d，n.10）

[^134]: 授＝受【元】【明】【聖】【石】（大正25，602d，n.11）

[^135]: 受＝授【宋】。（大正25，602d，n.12）

[^136]: 蹉（\^ㄘㄨㄛ\^\^）。（《漢語大詞典》（十），p.523）

[^137]: （1）詳見《雜阿含經》卷34（961經）（大正2，245b9-25）。

    > （2）不答婆蹉梵志。（印順法師，《大智度論筆記》［H027］p.421）

[^138]: 〔者〕－【聖】。（大正25，602d，n.13）

[^139]: 情：2.指心情。6.意願，欲望。（《漢語大詞典》（七），p.576）

[^140]: 故＋（釋第六十品竟，大智度經卷第七十七）【石】。（大正25，602d，n.14）

[^141]: 卷第七十七終【石】。（大正25，602d，n.15）

[^142]: 卷第七十八首【石】，（大智......二）十二字＝（大智論釋魔愁品第六十二）十一字【宋】【宮】但上註二下宮本有「品」字，（大智度論釋魔愁品第六十二）十二字【元】，（釋魔愁品第六十二）八字【明】，（摩訶般若波羅蜜品第六十一同學品七十八）十八字【石】。（大正25，602d，n.16）

[^143]: 《大品經義疏》卷9：「\^此是第三──親近善友得無邊功德為三：第一、明不雜心得大功德，二、明巧學般若令魔驚怖，第三、廣明留難令行者識知。\^\^」（卍新續藏24，314c19-21）

[^144]: 《大智度論疏》卷24：

    > \^「**爾時，釋提桓因**」已下，就此品中，大有二分：第一、明天主讚嘆脩者之德及校量勝劣、明華報等義。第二、明示行同住和敬，視如世尊，成於生忍。此初即是第一也。當一一說。\^\^（卍新續藏46，905b15-18）

[^145]: 〔受〕－【宋】【宮】。（大正25，602d，n.17）

[^146]: 雜＝離【石】。（大正25，602d，n.18）

[^147]: 心＋（尚）【元】【明】。（大正25，602d，n.19）

[^148]: 說＋（修）【石】。（大正25，602d，n.20）

[^149]: 行十法行，念念不雜，超勝凡、小、有得六度。（印順法師，《大智度論筆記》［E022］p.321）

[^150]: 疾：18.快速，急速。（《漢語大詞典》（八），p.296）

[^151]: 《大般若波羅蜜多經》卷454〈61
    同學品〉：「\^苾芻當知！是菩薩摩訶薩如說修行甚深般若波羅蜜多故，常學菩薩摩訶薩眾所應學法，不學聲聞及獨覺等所應學法。\^\^」（大正7，294a20-23）

[^152]: 首陀會（śuddhāvāsa）天：即淨居天。

[^153]: 《大智度論疏》卷24：

    > \^「**所有世間厄難**」已下，校量已竟。次明華報也。\^\^（卍新續藏46，905c5）

[^154]: 無＋（有）【石】。（大正25，603d，n.1）

[^155]: 〔諸〕－【石】。（大正25，603d，n.2）

[^156]: 以＋（是）【石】。（大正25，603d，n.3）

[^157]: 皆＝是【石】。（大正25，603d，n.4）

[^158]: （1）大正藏原作「**孤**疑」，今依《高麗藏》作「**狐**疑」（第14冊，1153a15）。

    > （2）狐疑：1.猜疑，懷疑。（《漢語大詞典》（五），p.35）

[^159]: 《大品經義疏》卷9：

    > \^「**是菩薩習學般若，大千魔生疑**」下第二，魔怖也。\^\^（卍新續藏24，315a17-18）

[^160]: 愁毒：愁苦怨恨。（《漢語大詞典》（七），p.624）

[^161]: 薩婆＝菩波【石】。（大正25，603d，n.5）

[^162]: 亂念＝念亂【石】。（大正25，603d，n.6）

[^163]: 《大品經義疏》卷9：

    > \^「**白佛：魔為常嬈亂**」下第三，魔示留難，令行者識知也。\^\^（卍新續藏24，315a18-19）

[^164]: 為魔所撓：心不信解，近惡知識，受行惡法，自傲凌他，共小鬥諍，向得忍者生惡心。（印順法師，《大智度論筆記》［E022］p.321）

[^165]: 《大般若波羅蜜多經》卷455〈61 同學品〉：

    > \^復次，慶喜！若菩薩摩訶薩先世聞此甚深般若波羅蜜多，疑惑猶豫：「為有、為無？為實、不實？」是菩薩摩訶薩行深般若波羅蜜多時，為諸惡魔之所惱亂。若菩薩摩訶薩先世聞此甚深般若波羅蜜多，其心不生疑惑猶豫，信定實有，是菩薩摩訶薩行深般若波羅蜜多時，不為惡魔之所惱亂。\^\^（大正7，295b28-c5）

[^166]: 〔其〕－【宋】【元】【明】【宮】【石】。（大正25，603d，n.7）

[^167]: 《大般若波羅蜜多經》卷455〈61 同學品〉：

    > \^復次，慶喜！若菩薩摩訶薩遠離般若波羅蜜多，於真妙法毀呰誹謗，爾時，惡魔便作是念：「今此菩薩與我為伴，由彼毀謗真妙法故，便有無量住菩薩乘補特伽羅於真妙法亦生毀謗，由此因緣我願圓滿。」是菩薩乘補特伽羅，設勤精進修諸善法，而墮聲聞或獨覺地亦令他墮，是菩薩摩訶薩行深般若波羅蜜多時，為諸惡魔之所惱亂。\^\^（大正7，295c27-296a5）

[^168]: 恃：1.依賴，憑藉。4.自負。（《漢語大詞典》（七），p.511）

[^169]: 姓＝性【宋】。（大正25，603d，n.8）

[^170]: 虛＝空【石】。（大正25，603d，n.9）

[^171]: 在如＝如在【宋】【元】【明】。（大正25，603d，n.10）

[^172]: 《大般若波羅蜜多經》卷455〈61 同學品〉：

    > \^復次，慶喜！若菩薩摩訶薩自恃名姓眾所識知，輕蔑諸餘修善菩薩，常讚己德毀呰他過，實無不退轉菩薩摩訶薩諸行、狀、相而謂實有，起諸煩惱，自讚毀他，言：「汝等無菩薩名姓，唯我獨有菩薩名姓。」由增上慢輕蔑毀呰諸餘菩薩摩訶薩眾。\^\^（大正7，296b27-c4）

[^173]: 家＋（者）【宋】【元】【明】【宮】。（大正25，603d，n.11）

[^174]: （1）詈（\^ㄌㄧˋ\^\^）：罵，責備。（《漢語大詞典》（十一），p.103）

    > （2）罵詈**（**\^ㄌㄧˋ\^\^）：罵，斥罵。多用作書面語。（《漢語大詞典》（十二），
    > p.833）

[^175]: 《大般若波羅蜜多經》卷455〈61 同學品〉：

    > \^復次，慶喜！若菩薩摩訶薩與求無上正等菩提忍辱柔和諸菩薩眾鬪諍誹謗，互相毀蔑。爾時，惡魔見此事已，便作是念：「此二菩薩俱遠所求一切智智，皆近地獄、傍生、餓鬼、阿素洛等諸險惡趣。所以者何？鬪諍誹謗，互相毀蔑，非菩提道，但是地獄、傍生、餓鬼、阿素洛等險惡趣路。」是時，惡魔作此念已，歡喜踊躍，增其威勢，令二朋黨鬪諍不息，是菩薩摩訶薩行深般若波羅蜜多時，為諸惡魔之所惱亂。\^\^（大正7，296c29-297a9）

[^176]: 劫數＝數劫【宋】【宮】，＝起【石】。（大正25，603d，n.12）

[^177]: 《大智度論疏》卷24：

    > \^「**若干劫**」已下，若人於上地菩薩生惡心者，隨若干念，一念則受一**切**^※^生死之罪也。\^\^（卍新續藏46，905c6-7）
    >
    > ※案：「一切」應作「一劫」。

[^178]: 爾：2.代詞。此，這個。（《漢語大詞典》（一），p.574）

[^179]: 所：10.不定數詞，表示大概的數目。11.代詞。表示近指。相當於"此"。（《漢語大詞典》（七），p.348）

[^180]: 《大般若波羅蜜多經》卷455〈61
    同學品〉：「\^復次，慶喜！若菩薩摩訶薩未得無上大菩提記，於得無上大菩提記諸菩薩摩訶薩起瞋忿心，鬪諍輕蔑、罵辱誹謗，是菩薩摩訶薩隨起爾許念不饒益心，還退爾許劫曾修勝行，經爾許時遠離善友，還受爾許生死繫縛。若不棄捨大菩提心，還爾許劫被戴甲冑，勤修勝行時無間斷，然後乃補所退功德。\^\^」（大正7，297a13-20）

[^181]: 所＋（所）【石】。（大正25，603d，n.13）

[^182]: 劫數＝數劫【宋】【宮】。（大正25，603d，n.14）

[^183]: 出：19.清除。20.捨棄，除去。（《漢語大詞典》（二），p.472）

[^184]: 除：5.清除，去除。12.免去，免除。（《漢語大詞典》（十一），p.985）

[^185]: 《大般若波羅蜜多經》卷455〈61 同學品〉：

    > \^爾時，慶喜白言：「世尊！是菩薩摩訶薩所起惡心生死罪苦，為要流轉經爾許時？為於中間亦得出離？是菩薩摩訶薩所退勝行，為要精勤經爾許劫然後乃補？為於中間有復本義？」\^\^（大正7，297a20-24）

[^186]: 出罪：免罪。（《漢語大詞典》（二），p.499）

[^187]: 共＝苦【宋】【宮】。（大正25，603d，n.15）

[^188]: 鬪諍＝淨鬪【石】。（大正25，603d，n.16）

[^189]: 《大智度論疏》卷24：

    > \^「**我不說有出**」者，只以長遠故爾說耳。當說。\^\^（卍新續藏46，905c7-8）

[^190]: 《大般若波羅蜜多經》卷455〈61 同學品〉：

    > \^佛告慶喜：「我為菩薩、獨覺、聲聞說有出罪還補善法。慶喜當知！若菩薩摩訶薩未得無上大菩提記，於得無上大菩提記諸菩薩摩訶薩起瞋忿心，鬪諍輕蔑、罵辱誹謗後無慚愧，懷惡不捨，不能如法發露悔過，我說彼類於其中間無有出罪還補善義，要爾許劫流轉生死，遠離善友、眾苦所縛。」\^\^（大正7，297a24-b1）

[^191]: 《大般若波羅蜜多經》卷455〈61
    同學品〉：「\^若不棄捨大菩提心，要爾許劫被戴甲冑、勤修勝行，時無間斷，然後乃補所退功德。\^\^」（大正7，297b1-3）

[^192]: 履：3.踩踏。4.行走。（《漢語大詞典》（四），p.55）

[^193]: 踐：1.踩，踩踏。2.蹂躪，摧殘。（《漢語大詞典》（十），p.490）

[^194]: 《大般若波羅蜜多經》卷455〈61 同學品〉：

    > \^若菩薩摩訶薩未得無上大菩提記，於得無上大菩提記諸菩薩摩訶薩起瞋忿心，鬪諍輕蔑、罵辱誹謗後生慚愧，心不繫惡，尋能如法發露悔過，作如是念：「我今已得難得人身，何容復起如是過惡失大善利？我應饒益一切有情，何容於中反作衰損？我應恭敬一切有情**如僕事主**，何容於中反生憍慢罵辱凌蔑？我應忍受一切有情捶打呵叱，何容於中反以暴惡身語加報？我應和解一切有情令相敬愛，何容復起勃惡語言與彼乖諍？我應堪忍一切有情長時履踐，猶如道路亦如橋梁，何容於彼反加凌辱？我求無上正等菩提，為拔有情生死大苦，令得究竟安樂涅槃，何容反欲加之以苦？我應從今盡未來際，如癡、如瘂、如聾、如盲，於諸有情無所分別，假使斬截頭、足、手、臂，挑眼、割耳、劓鼻、截舌，及餘一切身分肢體，於彼有情終不起惡。若我起惡，則便退壞所發無上正等覺心，障礙所求一切智智，不能利益安樂有情。」慶喜當知！是菩薩摩訶薩我說中間亦有出罪還補善義，非要經於爾許劫數流轉生死，惡魔於彼不能惱亂，疾證無上正等菩提。
    >
    > 復次，慶喜！住菩薩乘諸善男子、善女人等與求聲聞、獨覺乘者不應交涉；設與交涉，不應共住；設與共住，不應與彼論議決擇。所以者何？若與彼類論議決擇，或當發動忿恚等心，或復起於麁惡言說。然諸菩薩於有情類，不應發起忿恚等心，亦不應生麁惡言說；設被斬截首足身分，亦不應起忿恚麁言。所以者何？諸菩薩摩訶薩應作是念：「我求無上正等菩提，為拔有情生死眾苦，令得究竟利益安樂，何容於彼翻為惡事？」慶喜當知！若菩薩摩訶薩於有情類起忿恚心，發麁惡語，便礙無上正等菩提，亦壞無邊菩薩行法。是故菩薩摩訶薩眾欲得無上正等菩提，於諸有情不應忿恚，亦不應起麁惡言說。\^\^（大正7，297b3-c9）

[^195]: 《大智度論疏》卷24：

    > \^「**共住云何**」已下，品之第二，明脩和敬，具足生忍；不行雜學，脩一大乘，明同學之義也。當說。\^\^（卍新續藏46，905c9-10）

[^196]: 若＋（波羅蜜）【石】。（大正25，603d，n.17）

[^197]: 《正觀》（6），p.191：參見《摩訶般若波羅蜜經》卷8〈31
    滅諍品〉（大正8，280c17-281a4）、卷9〈34
    遣異品〉（大正8，287c25-288a7）、卷9〈36
    尊導品〉（大正8，288b20-c4）；《放光般若經》卷6〈32
    降眾生品〉（大正8，44c12-29）、卷7〈36
    遣異道士品〉（大正8，49b24-c3）、卷7〈37
    無二品〉（大正8，50a2-11）。

[^198]: 〔行〕－【宮】【石】。（大正25，603d，n.18）

[^199]: 不＝無【石】。（大正25，603d，n.19）

[^200]: 作＝住【宋】【元】【明】【宮】【石】。（大正25，604d，n.1）

[^201]: 《大智度論疏》卷24：

    > \^「**聞帝釋得聲聞道**」已下，上論乃云是大菩薩，而《阿含經》亦言是須陀洹等者，並是談其迹也。當說。\^\^（卍新續藏46，905c16-17）

[^202]: 淳：1.深厚，濃厚。（《漢語大詞典》（五），p.1407）

[^203]: 〔道〕－【宋】【宮】。（大正25，604d，n.2）

[^204]: 咸（\^ㄒㄧㄢˊ\^\^）：1.皆，都。（《漢語大詞典》（五），p.216）

[^205]: 雜＝離【宋】【元】【明】【宮】。（大正25，604d，n.3）

[^206]: 〔佛〕－【宋】【元】【明】【宮】。（大正25，604d，n.4）

[^207]: （1）參見《持心梵天所問經》卷1（大正15，1b7-20）；《思益梵天所問經》卷1（大正15，33c1-14）。

    > （2）持心經：佛威力入身，能於佛前難說。（印順法師，《大智度論筆記》〔H017〕p.408）

[^208]: 〔告阿難〕－【石】。（大正25，604d，n.5）

[^209]: 歎＝難【宋】【元】【明】【宮】。（大正25，604d，n.6）

[^210]: 有大＝大有【石】。（大正25，604d，n.7）

[^211]: 《正觀》（6），p.192：參見《摩訶般若波羅蜜經》卷13～卷14〈46
    魔事品〉～〈47
    兩不合品〉（大正8，318b-323a）；《放光般若經》卷10～卷11〈47
    覺魔品〉～〈48 不和合品〉（大正8，72c-76c）。

[^212]: 〔者〕－【宋】【元】【明】【宮】。（大正25，604d，n.8）

[^213]: 參見《大智度論》卷77〈62 同學品〉（大正25，603a19-c14）。

[^214]: 憍慢＝慢憍【宋】【元】【明】。（大正25，604d，n.9）

[^215]: 下意：1.謂屈意，虛心和順。（《漢語大詞典》（一），p.327）

[^216]: 《大智度論疏》卷24：

    > \^「**不能下意共悔**」已下，以此義故說不出，非是永不可出也。當說。\^\^（卍新續藏46，905c18-19）

[^217]: 〔可〕－【宋】【元】【明】【宮】。（大正25，604d，n.10）

[^218]: ┌不　悔------受罪畢，墮小

    > 輕餘菩薩 ┴即世悔------受罪畢，還依大出
    > （印順法師，《大智度論筆記》［B029］p.169）

[^219]: 《摩訶般若波羅蜜經》卷19〈62 魔愁品〉：

    > \^阿難！若是菩薩鬪諍、瞋恚、罵詈，便自改悔，作是念：「我為大失！我當為一切眾生下屈，今世、後世皆使和解；我當忍受一切眾生履踐如橋梁，如聾、如瘂，云何以惡語報人？我不應壞是甚深阿耨多羅三藐三菩提心；我得阿耨多羅三藐三菩提時，應當度是一切苦惱眾生，云何當起瞋恚？」\^\^（大正8，356c22-29）

[^220]: （1）《阿毘達磨集異門足論》卷4〈4
    三法品〉：「\^三漏者：一、欲漏，二、有漏，三、無明漏。欲漏云何？答：除欲界繫無明，諸餘欲界繫結、縛、隨眠、隨煩惱、纏，是謂欲漏。

    > 有漏云何？答：除色無色界繫無明，諸餘色無色界繫結、縛、隨眠、隨煩惱、纏，是謂有漏。
    >
    > 無明漏云何？答：三界無智，是謂無明漏。\^\^」（大正26，383a4-9）
    >
    > （2）《大般涅槃經》卷22〈10
    > 光明遍照高貴德王菩薩品〉：「\^三漏者，欲界一切煩惱除無明是名欲漏，色無色界一切煩惱除無明是名有漏，三界無明名無明漏。\^\^」（大正12，495b27-29）

[^221]: 〔學者〕－【石】，〔學〕－【宮】。（大正25，604d，n.11）

[^222]: 心＋（雖行薩婆若）【石】。（大正25，604d，n.12）

[^223]: 學＋（釋六十一品竟）【石】。（大正25，604d，n.13）

[^224]: 《大智度論疏》卷24：「\^第六十二品^※^者，名為〈等學品〉。何故次〈同學品〉後明於此品？上品明因六和敬等事得於生忍；**今明因行平等得於法忍成等學義**，故次此品後明於此品。論次釋故，舉之云第六十二品釋論也。\^\^」（卍新續藏46，905c20-23）

    > ※第六十二品＝釋等學品第六十三。（卍新續藏46，905d，n.3）

[^225]: （大智......三）十二字＝（釋等學品第六十三）八字【明】，（大智論釋第六十三品等學品）十二字【宮】，（摩訶般若波羅蜜品第六十二等學）十四字【石】。（大正25，604d，n.14）

[^226]: 《大品經義疏》卷9：「\^品為五：第一、示平等體，二、教平等學，三、明等學利，四、秤歎等學，五、明等學得失。\^\^」（卍新續藏24，315b20-21）

[^227]: 《大智度論疏》卷24：

    > \^「**須菩提白佛言**」已下，就此品中亦大有二分：第一、明就十八空明法等義，第二、廣明波若之行及校量等義，亦明生等。此品所以前明法等、後明生等者，將是為欲次第接連前品之意，所以如此。此初即是第一也。當說。\^\^（卍新續藏46，905c24-906a4）

[^228]: 〔是〕－【宋】【宮】。（大正25，604d，n.15）

[^229]: 《大般若波羅蜜多經》卷455〈62 同性品〉：

    > \^爾時，具壽善現白佛言：「世尊！云何菩薩摩訶薩同性，由諸菩薩摩訶薩住此中學名為同學？\^\^」（大正7，298a10-12）

[^230]: 《大般若波羅蜜多經》卷455〈62 同性品〉：

    > \^佛告善現：「內空是菩薩摩訶薩同性，外空乃至無性自性空是菩薩摩訶薩同性，諸菩薩摩訶薩住中學故，名為同學，由此同學速證無上正等菩提。」\^\^（大正7，298a12-15）

[^231]: 《大般若波羅蜜多經》卷455〈62
    同性品〉：「\^復次，善現！色色性空，受、想、行、識受、想、行、識性空，是菩薩摩訶薩同性。......佛無上正等菩提佛無上正等菩提性空，是菩薩摩訶薩同性。諸菩薩摩訶薩住中學故，名為同學，由此同學速證無上正等菩提。\^\^」（大正7，298a15-c4）

[^232]: 《大智度論疏》卷24：

    > \^「**須菩提白言**」已下第二，廣明波若之行及校量等義。並一一當說。\^\^（卍新續藏46，906a5-6）

[^233]: 《大品經義疏》卷9：

    > \^「**白佛：為色盡學**」下第二，示等學方。\^\^（卍新續藏24，315c1）

[^234]: 〔故〕－【宋】【宮】。（大正25，604d，n.16）

[^235]: 故學＝學故【宋】【宮】。（大正25，604d，n.17）

[^236]: 《大般若波羅蜜多經》卷455〈62
    同性品〉：「\^善現！於意云何？色真如盡、離、滅、斷不？受、想、行、識真如盡、離、滅、斷不？如是乃至菩薩摩訶薩行真如盡、離、滅、斷不？佛無上正等菩提真如盡、離、滅、斷不？\^\^」（大正7，298c24-27）

[^237]: 《大般若波羅蜜多經》卷455〈62 同性品〉：

    > \^佛告善現：「若菩薩摩訶薩於真如如是學，是學一切智智。善現當知！真如無盡、無離、無滅、無斷，不可作證。若菩薩摩訶薩於真如如是學，是學一切智智。\^\^」（大正7，298c28-299a3）

[^238]: 《大品經義疏》卷9：

    > \^「**復次，須菩提！如是學如**」下第三，明得學利。\^\^（卍新續藏24，315c7）

[^239]: 世界＝國土【石】。（大正25，604d，n.18）

[^240]: 《大般若波羅蜜多經》卷455〈62
    同性品〉：「\^復次，善現！若菩薩摩訶薩如是學時，至一切學究竟彼岸，一切天魔及諸外道所不能伏，疾至菩薩不退轉地，行自祖父一切如來、應、正等覺所應行處，於能護法無倒隨轉，能作離暗所應作法，善能成熟一切有情，巧能嚴淨自佛國土，名為善學大慈、大悲、大喜、大捨及餘無量無邊佛法。\^\^」（大正7，299a16-22）

[^241]: 輪轉＝轉輪【宋】【宮】。（大正25，605d，n.1）

[^242]: 《大品經義疏》卷9：

    > \^「小劣之人」第二，舉劣說勝。\^\^（卍新續藏24，315c9-10）

[^243]: 〔出〕－【宋】【元】【明】【宮】。（大正25，605d，n.2）

[^244]: 《大般若波羅蜜多經》卷455〈62
    同性品〉：「\^善現！若菩薩摩訶薩如是學時，是學三轉十二行相無上法輪，是學安處百千俱胝那庾多眾於無餘依般涅槃界令般涅槃，是學不斷佛種妙行，是學諸佛開甘露門，是學安立無量無數無邊有情住三乘法，是學示現一切有情究竟寂滅真無為界，是為修學一切智智，如是學者下劣有情所不能學。善現！若菩薩摩訶薩欲善拔濟一切有情生死大苦，應如是學。\^\^」（大正7，299a22-b1）

[^245]: 瘖（\^ㄧㄣ\^\^）：1.同" 喑
    "。嗓子啞，不能出聲；失音。2.啞巴，啞子。（《漢語大詞典》（八），p.343）

[^246]: （1）瘂：同「啞」。不能說話或聲音不響亮。（《漢語大字典》（四），p.2678）

    > （2）瘖瘂：同「瘖啞」。
    >
    > （3）瘖啞：亦作"瘖瘂"。
    > 1.不能言。2.沙啞，聲音低沉乾澀。（《漢語大詞典》（八），p.343）

[^247]: （1）癖＝躄【宋】【元】【明】【宮】。（大正25，605d，n.3）

    > （2）躄（\^ㄅㄧˋ\^\^）：足不能行。《素問‧痿論》："故肺熱葉焦，則皮毛虛弱急薄著，則生痿躄也。"王冰
    > 注："躄，謂攣躄，足不得伸以行也。"（《漢語大詞典》（十），p.563）
    >
    > （3）癖（\^ㄆㄧˇ\^\^）：1.中醫指兩脅間的積塊。（《漢語大詞典》（八），p.360）

[^248]: 孤窮：2.孤苦失意，孤獨窮困。（《漢語大詞典》（四），p.228）

[^249]: 《大般若波羅蜜多經》卷455〈62
    同性品〉：「\^復次，善現！若菩薩摩訶薩如是學時，決定不墮地獄、傍生、剡魔鬼界，決定不生邊地、達絮、蔑隷車中，決定不生旃茶羅家、補羯娑家，及餘種種貧窮、下賤、不律儀家，終不盲聾、瘖瘂、**攣躄**^※^、根支殘缺、背僂、癲癎、癰疽、疥癩、痔瘻、惡瘡，不長不短，亦不黧黑，及無種種穢惡瘡病。

    > 復次，善現！若菩薩摩訶薩如是學時，生生常得眷屬圓滿，形貌端嚴，言詞威肅，眾人愛敬，所生之處離害生命乃至邪見，終不攝受虛妄邪法，不以邪法而自活命，亦不攝受破戒、惡見、謗法有情以為親友。\^\^」（大正7，299b1-12）
    >
    > ※攣躄（\^ㄌㄨㄢˊㄅㄧˋ\^\^）：手腳屈曲不能行動。（《漢語大詞典》（六），p.980）

[^250]: 《大品經義疏》卷9：

    > \^「**一切法得清淨，何以故**」下**第四**^※^，學平等得化他益也。\^\^（卍新續藏24，315c23-24）
    >
    > ※案：「第四」或作「第三」。

[^251]: 《大般若波羅蜜多經》卷455〈62
    同性品〉：「\^復次，善現！若菩薩摩訶薩如是學時，於佛十力、四無所畏、四無礙解、大慈、大悲、大喜、大捨及十八佛不共法等無量無邊諸佛妙法，皆得清淨。由清淨故，不墮聲聞、獨覺等地。\^\^」（大正7，299b19-23）

[^252]: 《大般若波羅蜜多經》卷455〈62 同性品〉：

    > \^爾時，具壽善現白佛言：「世尊！若一切法本性清淨，諸菩薩摩訶薩云何復於諸佛妙法而得清淨？」\^\^（大正7，299b24-26）

[^253]: 沒：11.沈迷。13.貪。（《漢語大詞典》（五），p.992）

[^254]: 夫＋（人）【元】【明】。（大正25，605d，n.4）

[^255]: 《大般若波羅蜜多經》卷455〈62 同性品〉：

    > \^佛告善現：「如是！如是！如汝所說。諸法本來自性清淨。是菩薩摩訶薩於一切法本性淨中，精勤修學甚深般若波羅蜜多，如實通達，無沒無滯，遠離一切煩惱染著，故說菩薩復得清淨。
    >
    > 復次，善現！雖一切法本性清淨，愚夫異生不知、見、覺，是菩薩摩訶薩為欲令彼知、見、覺故，修行布施波羅蜜多乃至般若波羅蜜多，......修行四念住乃至八聖道支，......修行一切智、道相智、一切相智。是菩薩摩訶薩於一切法本性清淨如是學時，於佛十力乃至十八佛不共法，及餘無量無邊佛法，皆得清淨，不墮聲聞、獨覺等地。於諸有情心行差別，皆能通達至極彼岸，善巧方便令諸有情證一切法本性清淨，證得究竟安樂涅槃。」\^\^（大正7，299b26-c17）

[^256]: 《大品經義疏》卷9：

    > \^「**譬如大地**」下第四，明結歎勸修。\^\^（卍新續藏24，316a1）

[^257]: 〔人〕－【宋】【宮】。（大正25，605d，n.5）

[^258]: 住＝在【宋】【宮】。（大正25，605d，n.6）

[^259]: 《大般若波羅蜜多經》卷455〈62
    同性品〉：「\^復次，善現！若菩薩摩訶薩如是修學甚深般若波羅蜜多方便善巧，終不發起慳貪、破戒、忿恚、懈怠、散動、惡慧俱行之心，亦不發起貪欲、瞋恚、愚癡、憍慢俱行之心，亦不發起放逸、謬誤及餘過失俱行之心。\^\^」（大正7，300a4-8）

[^260]: 《大般若波羅蜜多經》卷455〈62
    同性品〉：「\^亦不發起執著色、受、想、行、識俱行之心。\^\^」（大正7，300a8-9）

[^261]: 主歸般若行：諸波羅蜜攝入般若。（印順法師，《大智度論筆記》〔E003〕p.291）

[^262]: 《大般若波羅蜜多經》卷456〈62
    同性品〉：「復次，善現！若菩薩摩訶薩如是修學甚深般若波羅蜜多方便善巧威德力故，攝持一切波羅蜜多，增長一切波羅蜜多，導引一切波羅蜜多。何以故？善現！甚深般若波羅蜜多中含藏一切波羅蜜多故。」（大正7，300b22-26）

[^263]: 說＋（修）【石】。（大正25，605d，n.7）

[^264]: 作＝得【石】。（大正25，605d，n.8）

[^265]: 欲＋（得）【石】。（大正25，605d，n.9）

[^266]: 鍾＝鐘【明】。（大正25，605d，n.10）

[^267]: 唄＝貝【元】【明】【宮】。（大正25，605d，n.11）

[^268]: 《大般若波羅蜜多經》卷456〈62
    同性品〉：「\^善現！若菩薩摩訶薩能學如是甚深般若波羅蜜多，無有一切功德善根而不能攝，無有一切功德善根而不能得。所以者何？甚深般若波羅蜜多是一切種功德善根所依處故。\^\^」（大正7，301a10-14）

[^269]: 寧（\^ㄋㄧㄥˋ\^\^）：3.豈，難道。（《漢語大詞典》（三），p.1599）

[^270]: 〔不〕－【宋】【元】【明】【宮】。（大正25，605d，n.12）

[^271]: （1）《大般若波羅蜜多經》卷456〈62 同性品〉：

    > \^具壽善現白言：「世尊！諸菩薩摩訶薩能學如是甚深般若波羅蜜多，豈於一切聲聞、獨覺功德善根能攝、能得？」
    >
    > 佛告善現：「是菩薩摩訶薩亦於一切聲聞、獨覺功德善根能攝、能得，然於其中無住無著。以勝智見正觀察已，超過聲聞及獨覺地，趣入菩薩正性離生故，此菩薩摩訶薩眾無有一切功德善根而不攝得。」\^\^（大正7，301a14-21）
    >
    > （2）菩薩能得小德，但不中住。（印順法師，《大智度論筆記》〔E003〕p.290）

[^272]: 天＋（及）【宋】【元】【明】【宮】【石】。（大正25，605d，n.13）

[^273]: 深＝行【宋】【元】【明】。（大正25，605d，n.14）

[^274]: （是）＋菩【元】【明】【石】。（大正25，605d，n.15）

[^275]: 《大品經義疏》卷9：

    > \^「**須菩提！行般若作是念**」下第五，明得失。\^\^（卍新續藏24，316a3）

[^276]: 《大般若波羅蜜多經》卷456〈62 同性品〉：

    > \^善現！若菩薩摩訶薩作如是念：「此是般若波羅蜜多，此是修時，此是修處，我能修此甚深般若波羅蜜多，我由如是甚深般若波羅蜜多棄捨如是所應捨法，定當證得一切智智！」是菩薩摩訶薩非行般若波羅蜜多，亦於般若波羅蜜多不能解了。\^\^（大正7，301b3-8）

[^277]: 〔有〕－【宋】【宮】。（大正25，605d，n.16）

[^278]: 行＋（是）【元】【明】。（大正25，606d，n.1）

[^279]: 無＋（有）【元】【明】【石】。（大正25，606d，n.2）

[^280]: 《大般若波羅蜜多經》卷456〈62 同性品〉：

    > \^善現！若菩薩摩訶薩作如是念：「此非般若波羅蜜多，此非修時，此非修處，此非修者，非由般若波羅蜜多遠離一切所應捨法，非由般若波羅蜜多定能證得一切智智。所以者何？以一切法皆住真如、法界、法性、不虛妄性、不變異性、平等性、離生性、法定、法住、實際、虛空界、不思議界，此中一切皆無差別。」善現！若菩薩摩訶薩能如是行，是行般若波羅蜜多。\^\^（大正7，301b13-21）

[^281]: （1）《正觀》（6），p.192：參見《大智度論》卷5（大正25，97a-c）、卷40（大正25，353a-b）。

    > （2） ┌眾生等忍
    >
    > 二種等忍 ┴法等忍　　　（印順法師，《大智度論筆記》［B029］p.170）

[^282]: 《正觀》（6），p.192：參見《摩訶般若波羅蜜經》卷19〈62
    魔愁品（同學品）〉（大正8，356c10-357a7），《放光般若經》卷14〈63
    釋提桓因品〉（大正8，100a20-b9）。

[^283]: 《大智度論疏》卷24：

    > \^「**如稱兩頭**」已下，欲論生、法既各自**參差**^※^，今得此二等，則生、法均平，故云如稱也。當說。\^\^（卍新續藏46，906a17-18）
    >
    > ※參差：1.不齊貌。2.紛紜繁雜。7.不一致，矛盾。（《漢語大詞典》（二），p.843）

[^284]: 停：10.均等。《敦煌變文集‧無常經講經文》："纔亡三日早安排，送向荒郊看古道。送迴來，男女鬧，為分財不停懷懊腦。"（《漢語大詞典》（一），p.1556）

[^285]: 法＝二【元】【明】【宮】【石】。（大正25，606d，n.3）

[^286]: 《大智度論疏》卷24：

    > \^「**須菩提復問**」已下，釋第二分經文也。並當一一對上文說\^\^。（卍新續藏46，906a19-20）

[^287]: 不：不生不滅不盡不斷不集。（印順法師，《大智度論筆記》〔E010〕p.303）

[^288]: 盡、離、斷，除倒非究竟。（印順法師，《大智度論筆記》〔E016〕p.313）

[^289]: 〔學〕－【宋】【元】【明】。（大正25，606d，n.4）

[^290]: 《大智度論疏》卷24：

    > \^六波羅蜜既是因性，總攝萬行，故云「**盡諸學邊**」也\^\^。（卍新續藏46，906a20-21）

[^291]: （世）＋界【宮】，界＝國【石】。（大正25，606d，n.5）

[^292]: 親＝雜【宮】。（大正25，606d，n.6）

[^293]: 豫：14.通「與」。關涉，牽涉。（《漢語大詞典》（十），p.38）

[^294]: ┌有邊------眾生應可度盡

    > 世界有邊、無邊是邪見 ┴無邊------佛不應有一切智
    >
    > （印順法師，《大智度論筆記》［A011］p.21）

[^295]: 《大智度論疏》卷24：

    > \^「**或時有大人**」已下，明學大法行大智慧如是等故，名為大人，所謂思諸實法也。當說。\^\^（卍新續藏46，906a22-23）

[^296]: ┌行是道，破倒見

    > 雙非
    > ┴捨此道，直入法性住　　（印順法師，《大智度論筆記》［B029］p.171）

[^297]: 人＋（生）【宋】【宮】。（大正25，606d，n.7）

[^298]: 〔利〕－【宋】【宮】。（大正25，606d，n.8）

[^299]: 市易：1.交易，貿易。（《漢語大詞典》（三），p.687）

[^300]: 〔菩薩〕－【宋】【宮】。（大正25，606d，n.9）

[^301]: 濟：5.救助。（《漢語大詞典》（六），p.190）

[^302]: 《大智度論疏》卷24：

    > \^「**以欲界**」已下，明菩薩以欲界眾生多諸惡欲等故，生於欲界度之；但為調心故脩諸禪，而不隨生也。\^\^（卍新續藏46，906a23-b1）

[^303]: 軟＝濡【宋】【元】【宮】。（大正25，607d，n.1）

[^304]: 〔已〕－【宋】【宮】。（大正25，607d，n.2）

[^305]: 《大智度論疏》卷24：

    > \^「**為是人故行六波羅蜜等**」已下，若諸小菩薩，或為破慳貪故行檀波羅蜜，為除破戒故行尸羅；若謂大菩薩，本無慳貪破戒等事，所行諸波羅蜜，但為眾生而行之也。\^\^（卍新續藏46，906b1-4）

[^306]: 所行＝行所【宋】【元】【明】【宮】。（大正25，607d，n.3）

[^307]: 根＝相【宋】【宮】。（大正25，607d，n.4）

[^308]: 等＝盡【宋】【元】【明】【宮】。（大正25，607d，n.5）

[^309]: （1）煩惱：無明力故身見生。（印順法師，《大智度論筆記》〔C018〕p.217）

    > （2）無明因緣生我見。（印順法師，《大智度論筆記》〔E023〕p.321）

[^310]: 五見：我見為六十二見本。（印順法師，《大智度論筆記》〔E015〕p.312）

[^311]: ┌邪 行 相------著心取相

    > 三次第 ┤遮邪行相------破是著相

    └示正行相------破邪著，亦說實相
    （印順法師，《大智度論筆記》［B029］p.171）

[^312]: 眾＝隂【石】。（大正25，607d，n.6）

[^313]: 是＋（無得）【宋】【元】【明】【宮】【石】。（大正25，607d，n.7）

[^314]: 是＝見【石】。（大正25，607d，n.8）

[^315]: 〔行〕－【宋】【元】【明】【宮】。（大正25，607d，n.9）

[^316]: （1）咎＋（釋第六十二品竟）【石】。（大正25，607d，n.10）

    > （2）咎（\^ㄐㄧㄡˋ\^\^）：2.罪過，過失。（《漢語大詞典》（三），p.309）
