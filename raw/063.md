\`1784\`慧日佛學班第10期／福嚴推廣教育班第21期

**《大智度論》卷63**

**〈釋信謗品第四十一之餘〉**

**（大正25，503a16-506b14）**

釋厚觀（2011.03.26）

> \^【**經**】
>
> **\$3、勸善攝三業，兼辨毀謗之因**
>
> **\$（1）勸攝三業，莫受諸苦**
>
> 爾時，須菩提白佛言：「世尊！若[^1]善男子、善女人應好攝身、口、意業，無受如是諸苦──或不見佛，或不聞法，或不親近僧，或生無佛世界中，或生人中墮貧窮家，或人不信受其言。」[^2]
>
> **\$（2）明毀謗因**
>
> **\$A、積集惡口業故有破法重罪**
>
> **\$（A）須菩提問**
>
> 須菩提白佛言：「世尊！以積集口業故，有是破法重罪耶[^3]？」
>
> **\$（B）佛答**
>
> 佛告須菩提：「以積集口業故，有是破法重罪。
>
> 須菩提！是愚癡人在佛法中出家受戒，破深般若波羅蜜，毀呰、不受。[^4]
>
> 須菩提！若破般若波羅蜜、毀呰般若波羅蜜，（503b）則為破十方諸佛一切智；一切智[^5]破故，則為破佛寶，破佛寶故破法寶，破法寶故破僧寶；破三寶故，則破世間正見；破世間正見故，則為[^6]破四念處乃至破一切種智法；破一切種智法故，則得無量無邊阿僧祇罪；得無量無邊阿僧祇罪已，則[^7]受無量無邊阿僧祇憂苦。」
>
> **\$B、明四因緣毀壞般若**
>
> **\$（A）總標**
>
> 須菩提白佛言：「世尊！是愚癡人毀呰破壞深般若波羅蜜，有幾因緣？」
>
> \`1785\`佛告須菩提：「有四因緣，是愚癡人毀呰破[^8]是深般若波羅蜜。」
>
> **\$（B）別辨**
>
> 須菩提言：「世尊！何等四？」
>
> **\$a、為魔所使**
>
> 「是愚癡人為魔所使故，欲毀呰破壞深般若波羅蜜──是名初因緣。
>
> **\$b、不信解深法**
>
> 是愚癡人不信深法，不信不解，心不得清淨──是第二因緣故，是愚癡人欲毀呰破壞深般若波羅蜜。
>
> **\$c、外值惡師，內復懈怠、堅著五蘊**
>
> 是愚癡人與惡知識相隨，心沒懈怠，堅著五受眾──是第三因緣故，是愚癡人欲毀呰破壞深般若波羅蜜。
>
> **\$d、多懷瞋恚，自高輕人**
>
> 是愚癡人多行瞋恚，自高輕人──是第四因緣故，是愚癡人欲[^9]毀呰破壞深般若波羅蜜。
>
> **\$（C）結**
>
> 須菩提！以是四因緣故，是愚癡人欲毀呰破壞深般若波羅蜜。」\^\^[^10]
>
> 【**論**】
>
> **\$3、勸善攝三業，兼辨毀謗之因**
>
> **\$（1）勸攝三業，莫受諸苦**
>
> **\$A、釋「破法之惡口業總攝三業」之理**
>
> 問曰：口業是破法，何以言「攝身口意業」？
>
> 答曰：意業是口業之本，若欲攝口業，先攝意業。意業攝故，身口業亦善；身口業善，意業亦善。
>
> **\$B、勸勿破法而受不見佛等諸苦**
>
> 是中須菩提自說因緣：「莫受是諸苦──或不見佛等。」
>
> **\$（2）明毀謗因**
>
> **\$A、積集惡口業故有破法重罪**
>
> **\$（A）須菩提問**
>
> 世間人以身業為重、口業為輕，是故須菩提問：「但以口業得如是罪耶？」
>
> **\$\`1786\`（B）佛答**
>
> 佛可其意，示言：是[^11]愚癡人自無急事，又無使作者，亦無所得，而自以舌故，作如是罪，是為大狂[^12]！
>
> 是狂人未來世在我法中出家──出家者，五眾；受戒（503c）者有七眾。[^13]
>
> 是聲聞人著聲聞法，佛法過五百歲後，各各分別有五[^14]部。[^15]從是已來，以求諸法決定相故，自執其法；不知佛為解脫故說法，而堅著語言故，聞說般若諸法畢竟空，如刀傷心！皆言：「決定之法，今云何言無？」於般若波羅蜜無得無著相中作得、作著相故，毀呰破壞，言「非佛教」。
>
> 佛憐愍眾生故，為說「是道、非道」；今般若中，是道、非道盡為一相──所謂無相。
>
> 是故先生疑[^16]，後定心於空法生邪見；邪見得力故，於大眾中處處毀壞般若波羅蜜；毀壞般若波羅蜜故，則破十方三世諸佛一切智等諸佛[^17]功德；破佛功德故，即破三寶；三寶破故，則破世間樂因緣，所謂世間正見；若破世間正見，則破出世間樂因緣──出世間正見，所謂四念處乃至一切種智──是法名為無量無邊福德因緣；破是法故，得無量無邊罪；得無量無邊罪故，受無量無邊憂愁苦惱。
>
> **\$B、明四因緣毀壞般若**
>
> **\$（A）釋「重問破法因緣」**
>
> 問曰：先以[^18]說破法因緣，所謂「愛著法」等，[^19]須菩提何以更問？
>
> \`1787\`答曰：先論中說，今經中說。[^20]
>
> 先不遍說，今遍廣說。
>
> **\$（B）辨破法四緣**
>
> 所謂「四因緣[^21]」──
>
> **\$a、為魔所使**（印順法師，《大智度論筆記》［B022］p.154）
>
> **\$（a）天魔入其心，使令壞法**
>
> 是人為魔所使──若魔、若魔人來入其心中，轉其身口，令破般若波羅蜜。
>
> 如阿難，佛三問：「閻浮提樂，壽命亦樂。」魔入身故，三不答佛。[^22]
>
> 阿難得初道，猶為魔嬈，何況凡人！
>
> **\$（b）煩惱魔、天魔故，令不信般若**
>
> 復次，魔有四種：五眾魔、煩惱魔、死魔、自在天子魔。四魔中多**煩惱魔、自在天子魔故，令不信般若**；自貪著法、憎嫉他法、愚癡顛倒故，能破般若波羅蜜。
>
> 有人言：初因緣，煩惱魔；後第四，（504a）自在[^23]天子魔──是二種魔所使，故名「\^為魔所使\^\^」。
>
> **\$b、不信解深法**
>
> 堅著邪見、貪愛自法、慧根鈍故，不識佛意，不信不受甚深般若故破。
>
> **\$c、外值惡師，內復懈怠、堅著五蘊**
>
> 有人利根堪信[^24]，魔又不來，但隨惡師教故[^25]，破般若。
>
> 有人雖屬惡知識，諸結使薄故，勤精進，能信般若波羅蜜。
>
> \`1788\`是故二事和合為一──亦屬惡知識，亦深著五眾，結使厚，生懈怠心，是故不信般若。
>
> **\$d、多懷瞋恚，自高輕人**
>
> 是人世世多集瞋恚，成其性──瞋相者是不信相；
>
> 是人剛強自高，輕賤說法人：「我智德如是，尚不能解，況汝愚賤而能知之！」以是瞋恚、憍慢多故，破般若波羅蜜。

\^【**經**】[^26]

**\$貳、明般若甚深難信難解**

> **\$（壹）依諸法不縛不解，明般若深難信難解**
>
> **\$一、以三緣故難信難解**
>
> 須菩提白佛言：「世尊！是[^27]般若波羅蜜，^（1）^不勤精進、^（2）^種不善根、^（3）^惡友相得人，難信難解！」[^28]
>
> 佛言：「如是！如是！須菩提！是深般若波羅蜜，不勤精進、種不善根、惡友相得人，難信難解！」
>
> **\$二、更明諸法不縛不解故，般若甚深難信難解**
>
> **\$（一）須菩提問**
>
> 須菩提白佛言：「世尊！是般若波羅蜜云何甚深難信難解？」[^29]
>
> **\$（二）佛答**
>
> **\$1、約五陰明**
>
> 「須菩提！色不縛不解。何以故？無所有性是色。
>
> 受、想、行、識不縛不解。何以故？無所有性是受、想、行、識。[^30]
>
> **\$2、約六度明**
>
> 檀波羅蜜不縛不解。何以故？無所有性是檀波羅蜜。
>
> 尸羅波羅蜜不縛不解。何以故？無所有性是尸羅波羅蜜。
>
> 羼提波羅蜜不縛不解。何以故？無所有性是羼提波羅蜜。
>
> 毘梨耶波羅蜜不縛不解。何以故？無所有性是毘梨耶波羅蜜。
>
> \`1789\`禪波羅蜜不縛不解。何以故？無所有性是禪波羅蜜。
>
> 般若波羅蜜不縛不解。何以故？無所有性是般若波羅蜜。
>
> **\$3、約十八空及諸道法明**
>
> 須菩提！內空不縛不解。何以故？無所有性是內空。
>
> 乃至無法有法空不縛不解，何以（504b）故？無所有性是無法有法空。
>
> 四念處不縛不解。何以故？無所有性是四念處。
>
> 乃至一切智、一切種智不縛不解。何以故？無所有性是一切種智。
>
> **\$4、約三世明**
>
> 須菩提！色**本際**不縛不解。何以故？本際無所有性是色。
>
> 受、想、行，識乃至一切種智本際不縛不解。何以故？本際無所有性是一切種智。[^31]
>
> 須菩提！色**後際**不縛不解。何以故？後際無所有性是色。
>
> 受、想、行、識乃至一切種智後際不縛不解。何以故？後際無所有性是一切種智。
>
> 須菩提！**現在**色不縛不解。何以故？現在無所有性是色。
>
> 受、想、行、識乃至現在一切種智不縛不解。何以故？現在無所有性是一切種智。」
>
> **\$（貳）依諸法畢竟淨、無二無別，明般若難信難解**
>
> **\$**一、**以七因緣、八因緣故難信難解**
>
> **\$（一）須菩提說七因緣**
>
> 須菩提白佛言：「世尊！是般若波羅蜜，^（1）^不勤精進、^（2）^不種善根、^（3）^惡友相得、^（5）^懈怠、^（6）^少進、^（7）^喜忘、^（8）^無巧便慧──如此之人，實難信難解！」[^32]
>
> **\$（二）佛說八因緣**
>
> 「如是！如是！須菩提！是般若波羅蜜，^（1）^不勤精進、^（2）^不種善根、^（3）^惡友相得、^（4）^[繫屬於魔]{.underline}、^（5）^懈怠、^（6）^少進、^（7）^喜忘、^（8）^無巧便慧──如此之人，實難信難解。
>
> **\$二、釋因由：諸法畢竟淨，無二無別故般若甚深**
>
> **\$（一）因淨，果亦淨**
>
> 何以故？色淨，果亦淨；[^33]受、想、行、識淨，果亦淨；[^34]乃至阿耨多羅三藐三菩提\`1790\`淨，果亦淨。
>
> **\$（二）****「諸法淨」與****「般若淨」無二無別**
>
> 復次，須菩提！色淨故即般若波羅蜜淨，般若波羅蜜淨即色淨。[^35]
>
> 受、想、行、識淨故[^36]即般若波羅蜜淨，般若波羅蜜淨即受、想、行、識淨。
>
> 乃至一切種智淨即般若波羅蜜淨，般若波羅蜜淨即一切種智淨。
>
> 色淨、般若波羅蜜淨，無二無別、無斷無壞[^37]；乃至一切種智淨、般若波羅蜜淨，無二無別、無斷無壞。
>
> **\$（三）「不二淨」與「諸法淨」無二無別**
>
> 復次，須菩提！不二淨故色淨，不二淨故乃至一切種智淨。
>
> 何以故？是不二淨、色淨乃至一切種智淨，無二無別故。[^38]（504c）
>
> **\$（四）「我等淨」與「諸法淨」無二無別**
>
> 我淨、眾生淨乃至知者、見者淨故，色淨、受想行識淨乃至一切種智淨。
>
> 色淨乃至一切種智淨故，我、眾生乃至知者、見者淨。
>
> 何以故？我、眾生乃至知者、見者淨，色淨乃至一切種智淨，不二不別、無斷無壞。\^\^[^39]

\`1791\`【**論**】釋曰：

**\$貳、明般若甚深難信難解**

> **\$（壹）依諸法不縛不解，明般若深難信難解**
>
> **\$一、以三緣故難信難解**
>
> 爾時，須菩提白佛言：「是般若波羅蜜甚深故，^（1）^懈怠、^（2）^隨惡知識、^（3）^種不善根故難信。」[^40]
>
> 與上相違，名為信般若波羅蜜。
>
> 佛可其言。
>
> **\$二、更明諸法不縛不解故，般若甚深難信難解**
>
> **\$（一）須菩提問**
>
> 須菩提更問：「\^是般若波羅蜜云何甚深故難信？\^\^」
>
> **\$（二）佛答**
>
> **\$1、約五陰明**
>
> **\$（1）五陰無縛無解**
>
> **\$A、正明**
>
> 佛答：「\^色等諸法無縛無解。\^\^」
>
> **\$B、釋義**
>
> **\$（A）無縛無解三說**[^41]
>
> **\$a、第一說**
>
> 三毒是**縛**，三解脫門是**解**。是三毒等諸煩惱虛誑不實、從和合因緣生、無自性故無縛。
>
> 無縛故無解──破是三毒故，三解脫[^42]門亦空。
>
> **\$b、第二說**
>
> 復次，取相著法、顛倒一切煩惱等是**縛**。縛[^43]法若實定有自性者，則不可**解**；若實定有，誰能破者？若破，即墮斷滅中。
>
> 若取相、顛倒等諸煩惱虛誑不實，亦無所斷。
>
> **\$c、第三說**
>
> 復次，一切心心數法，憶想分別、取相，皆縛在緣中；若入諸法實相中，知皆是虛誑，如上品中說：「心清淨相者，即是非心相。」[^44]
>
> 是**縛**空故，**解**亦空。
>
> **\$\`1792\`d、結義**
>
> 如是等種種因緣故，色等諸法不縛不解。
>
> **\$（B）釋經：五陰無所有性故無縛無解**
>
> 此中佛自說因緣：「色等諸法，有為作法，從因緣和合生故、無有定性故，說『\^**無所有性是色等諸法**\^\^**』**。」
>
> **\$2、約三世明**
>
> 復次，色等諸法，三世中不縛不解，如破三世中說。[^45]
>
> **\$（貳）依諸法畢竟淨、無二無別，明般若難信難解**
>
> **\$**一、**以七因緣、八因緣故難信難解**
>
> **\$（一）須菩提說七因緣**
>
> 是時，須菩提知般若波羅蜜非甚深、非不甚深。[^46]如後品中說，[^47]「若謂般若波羅蜜甚深，則遠離般若波羅蜜」，以是故白佛言：「世尊！惡人以般若波羅蜜甚深難解，非謂善人。」
>
> 惡人者，不與般若相應，^（1）^不一心勤精進；^（2）^不種解般若波羅（505a）蜜善根；^（3）^隨破壞般若惡師；^（5）^「懈怠」者，著世間樂，不願出世間；^（6）^如此人若有精進，少不足言；^（7）^諸煩惱亂心，故喜忘；^（8）^善不善法相不破、憍慢不除、邪見戲論故，求諸法實相，不知分別諸法相好醜，是名「無巧便慧」。
>
> 有如是等惡法故，是[^48]人難解甚深般若。[^49]
>
> **\$（二）佛說八因緣**
>
> **\$1、佛印可**
>
> 佛可其意，言：「\^如是！如是！\^\^」
>
> **\$2、明八因──釋「增魔事」之理由**
>
> 問曰：須菩提說中，無有魔事，佛說中何以益魔事？
>
> 答曰：須菩提直說內外因緣不具足；佛今具足說，故言：「^（4）^是人為魔所使。」
>
> **\$二、釋因由：諸法畢竟淨，無二無別故般若甚深**
>
> **\$（一）因淨，果亦淨**
>
> **\$1、略述**
>
> 佛更欲說**甚深難解相**，告須菩提：「色等諸法淨故，果亦淨。」
>
> **\$\`1793\`2、釋義**
>
> 四念處是色等諸法果。何以故？**觀色等諸法不淨、無常等，即得身念處**；餘念如上說。
>
> 是中四念處性無漏、斷煩惱、為涅槃故清淨；**見果淨故，知因亦淨**。
>
> **\$※ 因論生論：先說「觀色不淨得身念處」，云何言「見果淨故知因亦淨」**
>
> 問曰：先說「觀色不淨、無常等，得身念處」，[^50]云何言「果淨故知[^51]因亦淨」？
>
> 答曰：
>
> **\$（1）不淨觀是得解觀，非實觀故**
>
> 不淨觀是初入門，非實觀，是故不入十六聖行。
>
> 是十六行中，觀「無常、苦、空、無我」，不觀「不淨」。
>
> 淨顛倒故生婬欲，破淨故言「不淨」，非是實；是故「不淨」不入十六聖行，但是得解觀。
>
> **\$（2）般若中不觀淨、不淨等，諸觀滅、戲論滅故**
>
> 是般若中不觀常、不觀無常，不觀淨、不觀不淨等。常無常、淨不淨、空實等諸觀滅[^52]、戲論滅，是色實相。色實相淨，故果亦淨。[^53]
>
> **\$（二）「諸法淨」與「般若淨」無二無別**
>
> 復次，佛此中自說因緣：「般若波羅蜜如虛空，畢竟淨[^54]，無所染污，是般若波羅蜜。」
>
> **[觀]{.underline}**色等諸法實相──不生不滅，**[行]{.underline}**六波羅蜜、**[修]{.underline}**四念處等，如是可得般若波羅蜜。是般若波羅蜜三種因緣：**正觀、正行、正修**。[^55]
>
> 是故言：「般若波羅蜜淨故，色等諸法淨；色等諸法淨故，般若波羅蜜（505b）淨。
>
> 所以者何？色等諸法、般若波羅蜜，實相中無二無別；不異不別、不離不散故，不斷不壞。」
>
> **\$（三）「不二淨」與「諸法淨」無二無別**[^56]
>
> **\$（四）「我等淨」與「諸法淨」無二無別**
>
> 復次，如我法，乃至[^57]十方三世中求不可得，於五眾中但有假名；眾生乃至知者、見\`1794\`者亦如是。
>
> 如「我」空、無所有、清淨故，「一切法」亦如是。
>
> \^【**經**】
>
> **\$（五）「三毒淨」與「諸法淨」無二無別**
>
> 復次，須菩提！婬淨故[^58]色淨乃至一切種智淨。何以故？婬淨、色淨乃至一切種智淨，不二不別[^59]。瞋、癡淨故色淨乃至一切種智淨。何以故？瞋癡淨、色淨乃至一切種智淨，不二不別[^60]。[^61]
>
> **\$（六）「十二因緣淨乃至一切種智淨」無二無別**
>
> 復次，須菩提！無明淨故諸行淨，諸行淨故識淨，識淨故名色淨，名色淨故六入[^62]淨，六入淨故觸淨，觸淨故受淨，受淨故愛淨，愛淨故取淨，取淨故有淨，有淨故生淨，生淨故老死淨，老死淨故般若波羅蜜淨，般若波羅蜜淨故乃至檀波羅蜜淨，檀波羅蜜淨故內空淨，內空淨故乃至無法有法空淨，無法有法空淨故四念處淨，四念處淨故乃至一切智淨，一切智淨故一切種智淨。
>
> 何以故？是一切智淨、一切種智淨，不二不別、無斷無壞。[^63]
>
> **\$（七）「六度淨、十八空淨、三十七道品淨乃至一切智淨」，展轉皆清淨，無二無別**
>
> 復次，須菩提！般若波羅蜜淨故色淨，乃至般若波羅蜜淨故[^64]一切智淨。是般若波羅蜜淨、一切智淨，不二不別故。
>
> 須菩提！禪波羅蜜淨故乃至一切智淨，毘梨耶波羅蜜、羼提波羅蜜、尸羅波羅蜜、\`1795\`檀波羅蜜淨故乃至一切智淨。[^65]
>
> 內空淨故乃至一切智淨，[^66]四念處淨故乃至一切智淨。[^67]
>
> 復次，須菩提！一切智淨故乃至般若波羅蜜淨。如是一一如先說。[^68]
>
> **\$（八）「有為淨、無為淨」無二無別**
>
> 復次，須菩提！有為淨故無為淨。何以故？有為淨、無為淨，（505c）不二不別、無斷無壞故。[^69]
>
> **\$（九）「三世淨」無二無別**
>
> 復次，須菩提！過去淨故未來、現在淨，未來淨故過去、現在淨，現在淨故過去、未來淨。何以故？現在淨、過去未來淨，不二不別、無斷無壞故。」\^\^[^70]
>
> \`1796\`【**論**】
>
> **\$（五）「三毒淨與諸法淨」無二無別──辨「三毒淨」義**
>
> 問曰：佛說「三毒是垢穢不淨」，此中云何言「婬欲等淨故色等亦淨」？
>
> 答曰：佛說：「三毒實性清淨故，[^71]色等諸法亦清淨；三毒淨、色等淨故，不二不別。」
>
> **\$（六）「十二因緣淨乃至一切種智淨」無二無別**
>
> 欲廣說三毒清淨及三毒清淨果報因緣故，說「無明淨故諸行亦淨」。
>
> 「\^無明淨\^\^」者，所謂無明畢竟空，如破無明十喻中說。[^72]
>
> 從十二因緣乃至一切種智亦如是。
>
> **\$（七）「六度淨、十八空淨、三十七道品淨乃至一切智淨」，展轉皆清淨，無二無別**
>
> 是[^73]故色等、無明等諸法清淨故般若波羅蜜清淨，般若波羅蜜清淨故諸菩薩所行法──所謂禪波羅蜜乃至一切種智皆清淨。
>
> 禪波羅蜜等諸法亦如是。
>
> 復次，用十八空故色等乃至一切種智空，乃至一切種智空故十八空亦空。
>
> 一切種智不離十八空，十八空不離一切種智，是故言「不二不別」。
>
> 「空」者即是「清淨」。[^74]
>
> 今色乃至一切種智，**一法為首，餘法各各為首，展轉皆清淨**。
>
> **\$（八）「有為淨、無為淨」無二無別**
>
> 復次，諸法多無量故，略說「有為、無為」。
>
> 有為法實相即是無為法。[^75]
>
> 知[^76]淨行者於諸法中求常、樂、我、淨不可得；若不可得，是為實知有為法；實知不可得，即是無為法。[^77]是故說：「有為法淨故無為法清淨。」
>
> 復次，因有為法故知無為法；聖人得是無為法，說有為法相。是故說：「有為法清淨故無為法清淨，無為法清淨故有為法清淨。」
>
> **\$（九）「三世淨」無二無別**
>
> 有為法在三世中，故說：「過去世清淨故未來世亦清淨，未來世清淨故過去世亦清淨。」
>
> 所以者（506a）何？
>
> \`1797\`如**過去世**破壞、散滅、無所有故空，
>
> **未來世**未生未有故空；
>
> 二世無故**現在亦無**。何以故？有先、有後，知有現在。復次，有為法念念生滅，故無住時；住時無故，無現在世。
>
> 三世空故，有為法空；有為法空故，無為法空。
>
> 「空」即是畢竟清淨，[^78]不破不壞，無戲論，如虛空。
>
> **\$（参）結成正義，復顯破文字般若之過失**
>
> 如是般若波羅蜜畢竟清淨，三世諸佛法藏。
>
> 破是能宣示實相般若言說文字故墮地獄。
>
> **\$※ 因論生論：五逆罪人信般若能否成佛，持戒人而不信般若云何墮地獄**
>
> 問曰：若不信般若墮地獄，信者得作佛──
>
> 若有五逆罪、破戒、邪見、懈怠之人信是般若，是人得成佛不？
>
> 復有持戒、精進者而不信般若，是云何墮地獄？
>
> 答曰：
>
> **\$一、明「破毀般若與信受般若之人」**
>
> **\$（一）破般若人**[^79]
>
> **\$1、明二種人**
>
> 破般若有二種：
>
> **\$（1）謗言非是佛說；或言雖是佛說，多人增益**
>
> 一者、佛口所說[^80]，弟子誦習，書作經卷；愚人謗言：「非是佛說！是魔、若魔民所作；亦是斷滅邪見人手筆，莊嚴口力者說。」
>
> 或言：「雖是佛說，其中處處餘人增益。」
>
> **\$（2）取相口說空法，心行有中**
>
> 或有人著心分別取相說般若波羅蜜，口說空法而心著有。
>
> **\$2、舉喻辨破不破般若**
>
> **\$（1）標宗**
>
> 初破者，墮大地獄，不得聖人說般若意故。
>
> 第二破，著心論議者，是不名為破般若。
>
> **\$（2）舉喻**
>
> 如調達出佛身血，祇域亦出佛身血；雖同一名[^81]出血，心異故，一人得罪，一人得福。
>
> \`1798\`如畫作佛像，一人以像[^82]不好故破[^83]，一人以惡心故破；以心不同故，一人得福，一人得罪。
>
> **\$（3）合法**
>
> 破般若波羅蜜者亦如是。
>
> **\$3、復論破者──未得聖意，身口毀訾**
>
> 復次，或有人破般若，雖不瞋、不輕佛，自用心憶想分別：「是甚深法，一切智人所說，應有深妙法，云何言都空[^84]？」
>
> 佛以無著心為度眾生故說法；是人以著心取相故，起口業──毀呰、破壞般若；能起身業──手麾非撥，指（506b）毀令去[^85]。
>
> **\$（二）信般若人**
>
> 與二種不信相違，故名二種信：一者、知般若實義信，得如說果報；二者、信經卷言語文字，得功德少。
>
> **\$二、通難**
>
> **\$（一）邪見人雖持戒、精進，皆成惡法**
>
> 邪見罪重故，雖持戒等身口業好，皆隨邪見惡心。
>
> 如佛自說喻譬[^86]：「如種苦種，雖復四大所成，皆作苦味。」
>
> 邪見人亦如是，雖持戒、精進，皆成惡法。
>
> 與此相違，名為正見。
>
> **\$（二）犯五逆罪人──二說**
>
> **\$1、惡罪覆心，疑法，不能信般若**
>
> 五逆罪人，惡罪常覆心，疑今世後世業果，何況能信甚深般若？雖復書經卷供養，望免惡罪，去般若大遠。
>
> **\$2、先世福德、利智，今遇善知識，能信般若，能得如所說果報**
>
> 或有遇善知識，先世精進，[^87]福德、利智第一，信般若波羅蜜；清淨因緣，能得如所說果報。
>
> 如阿闍世王殺父之罪，蒙佛、文殊師利善知識故，除其重罪，得如所說般若果報，受無上道記。[^88]

**\`1799\`〈釋歎淨品第四十二**[^89]**〉**

**（大正25，506b15-509a5）**

\^【**經**】

**\$壹、舍利弗以十門歎**[^90]**般若深淨**

> **\$（壹）甚深門歎**[^91]
>
> 爾時，舍利弗白佛言[^92]：「世尊！是淨甚深！」
>
> 佛言：「畢竟淨故。」
>
> 舍利弗言：「何法淨故，是淨甚深？」
>
> 佛言：「色淨故，是淨甚深。受、想、行、識淨故，四念處淨故乃至八聖道分淨故，佛十力淨故乃至十八不共法淨故[^93]，菩薩淨故、佛淨故[^94]，一切智、一切種智淨故──是淨甚深。」[^95]
>
> **\$\`1800\`（貳）照明歎**[^96]
>
> 「世尊！是淨明！」
>
> 佛言：「畢竟淨故。」
>
> 舍利弗言：「何法淨故，是淨明？」
>
> 佛言：「般若波羅蜜淨故，是淨明；乃至檀波羅蜜淨故，是淨明；四念處乃至一切智淨故，是淨明。」[^97]
>
> **\$（參）不相續歎**[^98]
>
> 「世尊！是淨不相續！」
>
> 佛言：「畢竟淨故。」
>
> 舍利弗言：「何法不相續故，是淨不相續？」
>
> 佛言：「色不去不相續故，是淨不相續；乃至一切種智不去不相續故，是淨不相續。」[^99]
>
> **\$（肆）無垢歎**[^100]
>
> 「世尊！是淨無垢！」
>
> 佛言：「畢竟淨故。」
>
> 舍利弗言：「何法無（506c）垢故，是淨無垢？」
>
> 佛言：「色性常淨故，是淨無垢；乃至一切種智性常淨故，是淨無垢。」[^101]
>
> **\$\`1801\`（伍）無得無著歎**[^102]
>
> 「世尊！是淨無得無著！」
>
> 佛言：「畢竟淨故。」
>
> 舍利弗言：「何法無得無著故，是淨無得無著？」
>
> 佛言：「色無得無著故，是淨無得無著；乃至一切種智無得[^103]無著故，是淨無得無著。」[^104]
>
> **\$（陸）無生歎**
>
> **\$一、諸法無生**
>
> 「世尊！是淨無生！」
>
> 佛言：「畢竟淨故。」
>
> 舍利弗言：「何法無生故，是淨無生？」
>
> 佛言：「色無生故，是淨無生；乃至一切種智無生故，是淨無生。」[^105]
>
> **\$二、三界無生**
>
> **\$（一）欲界無生**
>
> 「世尊！是淨不生欲界中！」
>
> 佛言：「畢竟淨故。」
>
> 舍利弗言：「云何是淨不生欲界中？」
>
> 佛言：「欲界性不可得故，是淨不生欲界中。」
>
> **\$\`1802\`（二）色界無生**
>
> 「世尊！是淨不生色界中！」
>
> 佛言：「畢竟淨故。」
>
> 舍利弗言：「云何是淨不生色界中？」
>
> 佛言：「色界性不可得故，是淨不生色界中。」
>
> **\$（三）無色界無生**
>
> 「世尊！是淨不生無色界中！」
>
> 佛言：「畢竟淨故。」
>
> 舍利弗言：「云何是淨不生無色界中？」
>
> 佛言：「無色界性不可得故，是淨不生無色界中。」[^106]
>
> **\$（柒）無知歎**[^107]
>
> 「世尊！是淨無知！」
>
> 佛言：「畢竟淨故。」
>
> 舍利弗言：「云何是淨無知？」
>
> 佛言：「諸法鈍故，是淨無知。」
>
> 「世尊！色無知，是淨淨！」[^108]
>
> 佛言：「畢竟淨故。」
>
> 舍利弗言：「云何色無知是淨淨？」
>
> 佛言：「色自性空故，色無知是淨淨。」
>
> 「世尊！受、想、行、識無知是淨淨！」
>
> 佛言：「畢竟淨故。」
>
> 舍利弗言：「云何受、想、行、識無知是淨淨？」
>
> 佛言：「受、想、行、識自性空故，無知是淨淨。」[^109]
>
> **\$\`1803\`（捌）一切法淨歎**
>
> 「世尊！一切法淨故，是淨淨！」
>
> 佛言：「畢竟淨故。」
>
> 舍利弗言：「云何一切法淨故，是淨淨？」
>
> 佛言：「一切法不可得故，一切法淨是淨淨。」[^110]
>
> **\$（玖）無損益歎**[^111]
>
> 「世尊！是般若波羅蜜於薩婆若無益無損！」
>
> 佛言：「畢竟淨故。」
>
> 舍利弗（507a）言：「云何般若波羅蜜於薩婆若無益無損？」
>
> 佛言：「法常住相故，般若波羅蜜於薩婆若無益無損。」[^112]
>
> **\$（拾）無所受歎**[^113]
>
> 「世尊！是般若波羅蜜淨，於諸法無所受！」
>
> 佛言：「畢竟淨故。」
>
> 舍利弗言：「云何般若波羅蜜淨，於諸法無所受？」
>
> 佛言：「法性不動故，是般若波羅蜜淨，於諸法無所受。」\^\^[^114]

\`1804\`【**論**】釋曰：

**\$壹、舍利弗以十門歎般若深淨**

> **\$（壹）甚深門歎**
>
> **\$一、辨「淨」義**[^115]
>
> **\$（一）依二諦說**
>
> **\$1、世間常法──智境相待**
>
> 「\^是淨甚深\^\^」者，「淨」有二種：一者、智慧淨，二者、所緣法淨。
>
> 此二事[^116]相待──離智淨無緣淨，離緣淨無智淨。
>
> 所以者何？一切心心數法從緣生，若無緣則智不生。譬如無薪，火無所然。
>
> 以有智故，知緣為淨；無智，則不知緣淨。[^117]
>
> 此中智淨、緣淨相待，世間常法。
>
> **\$2、畢竟清淨：實相本淨，法爾常住不壞，轉成不淨**（印順法師，《大智度論筆記》［E004］p.292）
>
> 是中說：離智、離緣，諸法實相，本自清淨。
>
> 為心、心數法所緣，則污染不清淨；譬如百種美食，與毒同器，則不可食。
>
> 諸法實相常淨，非佛所作，非菩薩、辟[^118]支佛、聲聞、一切凡夫所作；有佛、無佛，常住不壞相。
>
> 在顛倒虛誑法及果報中，則污染不淨。[^119]
>
> **\$（二）「清淨」有種種名**（印順法師，《大智度論筆記》［E019］p.318）
>
> 是「清淨」有種種名字──或名「如」、「法性」、「實際」，或名「般若波羅蜜」，或名「道」，或名「無生無滅」、「空」、「無相」、「無作」、「無知無得」，或名「畢竟空」等──如是等[^120]無量無邊名字。
>
> **\$二、正明經意**
>
> **\$（一）畢竟淨故淨甚深**
>
> **\$1、釋歎意**
>
> 舍利弗觀是般若波羅蜜相，雖不可見、不可聞、不可說、不可破壞，而誹謗得無量罪；信受正行，則得無上果報。
>
> 舍利弗發希有歡喜心，而白佛言：「\^世尊！是淨甚深！\^\^」
>
> **\$\`1805\`2、釋「畢竟淨」意**
>
> 佛答：「汝所見者以為希有，實相[^121]中復過汝所見。一切法中，畢竟淨、無所著，乃至淨體亦不著，是名畢竟清淨。」[^122]
>
> 復次，清淨主，所謂十方三世諸佛；諸佛亦不著是清淨，是故言「畢竟清淨（507b）故」。
>
> 是清淨般若波羅蜜能令一切賢聖無邊苦盡，有是大利益，而亦不著是般若波羅蜜。
>
> 如是有無量因緣「畢竟清淨」，是淨甚深！
>
> **\$（二）諸法淨故淨甚深**
>
> 舍利弗問：「\^何法畢竟清淨故，是淨甚深？\^\^」
>
> 佛答：「\^色等諸法清淨故，是淨甚深。\^\^」
>
> 所以者何？色等諸法本末因果清淨故，是淨甚深。如上品中說：「菩薩於色等法中觀行斷故，得如是清淨。」[^123]以是故名「色等清淨」。
>
> **\$（貳）照明歎**
>
> 是淨能破一切法中戲論無明，能與畢竟空智慧光明，是故言「\^淨明\^\^」。[^124]
>
> 行檀波羅蜜等諸菩薩妙法故，得是「\^淨明\^\^」。
>
> 是淨能與有餘涅槃故，言是「\^淨明\^\^」。
>
> **\$（參）不相續歎**
>
> 今[^125]與無餘涅槃故，言「\^是淨不相續\^\^」。
>
> 先以空[^126]等三三昧[^127]捨諸善法，後壽命自然盡故，色等五眾不去亦不相續，故「\^淨不相續\^\^」。
>
> **\$（肆）無垢歎**
>
> 以百八諸煩惱不能遮覆污染淨故，言「\^淨無垢\^\^」。
>
> **\$（伍）無得無著歎**
>
> 行如是諸法實相不二道，從苦法忍乃至十五心，是名「得」；第十六心，得沙門果，是名「著」。[^128]
>
> \`1806\`「著」者，著[^129]不墮落，「得」之別名也。[^130]
>
> 復次，行六波羅蜜，乃至生柔順忍，是名「得」；能生無生法忍，入菩薩位，是名「著」。[^131]
>
> 是清淨法中，用無所得心，無此二事，故名「\^無得無著\^\^」。
>
> **\$（陸）無生歎**
>
> 行如是法，知一切法畢竟空；畢竟空故，不取相；不取相故，不起不作三種業；不作[^132]業故，一切世間無生。
>
> 「世間」，所謂三界。
>
> 此中二因緣故不生：一者、三種生業不起故，二者、三界自性不可得故。
>
> 此中佛總說因緣，所謂三界自性空，是故說「三界色等諸法自性不可得」。
>
> **\$（柒）無知歎**
>
> 是淨無知，諸法鈍故，[^133]如上品中說。[^134]
>
> **\$（捌）一切法淨歎**
>
> 一切諸法性常不生，不生故不可得，不可得故（507c）畢竟清淨。
>
> **\$（玖）無損益歎**[^135]
>
> 舍利弗得聲聞波羅蜜，佛為一切智人──是二人問答故，諸菩薩貪著是般若波羅蜜；是故舍利弗欲斷其貪著，故說言：「世尊！般若波羅蜜雖有如是功德，畢竟清淨故，於薩婆若亦無益無損。」
>
> 如夢如[^136]幻中，雖有得失，亦無益無損；如虛空畢竟清淨、無所有，亦因是虛空有所成濟，亦不得言「空有所作」，亦不得言「空無所益」。
>
> 檀波羅蜜因般若波羅蜜有所作，是故言「般若波羅蜜無益無損」。
>
> **\$（拾）無所受歎**
>
> 般若波羅蜜觀一切法有失──不淨，無常、苦、空、無我，不生不滅、非不生非不滅等。種種因緣，讚歎滅諸觀戲論、斷語言道，是故說「般若波羅蜜清淨，於諸法無所受」。
>
> 滅諸觀戲論、斷語言道，即是入法性相，是故此中說「\^法性不動故\^\^」。

\`1807\`\^【**經**】

**\$貳、須菩提歎淨，如來述成**

> **\$（壹）須菩提舉我淨及我無邊二門以明法淨**[^137]
>
> **\$一、舉「我淨門」**
>
> **\$（一）我淨故五眾淨，我無所有故五眾畢竟淨**
>
> **\$1、舉「色」明**
>
> 爾時，慧命須菩提白佛[^138]言：「世尊！我淨故色淨。」
>
> 佛言：「畢竟淨故。」
>
> 須菩提言：「以何因緣我淨故色淨畢竟淨？」
>
> 佛言：「我無所有故，色無所有畢竟淨。」
>
> **\$2、舉「非色」明**
>
> 「世尊！我淨故受想行識淨。」
>
> 佛言：「畢竟淨故[^139]。」
>
> 須菩提言：「何因緣故，我淨故[^140]受想行識淨畢竟淨？」
>
> 佛言：「我無所有故，受想行識無所有畢竟淨。」[^141]
>
> **\$（二）我淨故六度乃至十八不共法淨，我無所有故六度乃至十八不共法是畢竟淨**
>
> 「世尊！我淨故檀波羅蜜淨，我淨故尸羅波羅蜜淨，我淨故羼提波羅蜜淨，我淨故毘梨耶波羅蜜淨，我淨故禪波羅蜜淨。世尊！我淨故般若波羅蜜淨。世尊！我淨故四念處淨；世尊！我淨故乃至八聖道分淨。世尊！我淨故佛十力淨；世尊！我淨故乃至十八不共法淨。」
>
> 佛言：「畢竟淨故。」
>
> 須菩提言：「何因緣故，我淨檀波羅蜜淨，我淨乃至十八（508a）不共法淨？」
>
> 佛言：「我無所有故，檀波羅蜜無所有淨，乃至十八不共法無所有故淨。」[^142]
>
> **\$\`1808\`（三）我淨故無為道果淨，我自相空故無為道果是畢竟淨**
>
> 「世尊！我淨故須陀洹果淨，我淨故斯陀含果淨，我淨故阿那含果淨，我淨故阿羅漢果淨，我淨故辟支佛道淨，我淨故佛道淨。」
>
> 佛言：「畢竟淨。」
>
> 須菩提言：「何因緣故，我淨須陀洹果淨、斯陀含果淨、阿那含果淨、阿羅漢果淨、辟支佛道淨、佛道淨？」
>
> 佛言：「自相空故。」[^143]
>
> **\$（四）我淨故一切智淨，我無相無念故一切智是畢竟淨**
>
> 「世尊！我淨故一切智淨。」
>
> 佛言：「畢竟淨故。」
>
> 須菩提言：「何因緣故，我淨故一切智淨？」
>
> 佛言：「無相無念故。」[^144]
>
> **\$（五）二淨故無得無著，無垢無淨故無得無著是畢竟淨**
>
> 「世尊！以二淨故無得無著。」
>
> 佛言：「畢竟淨。」
>
> 須菩提言：「何因緣故，以二淨故[無得無著]{.underline}是畢竟淨？」
>
> 佛言：「無垢無淨故。」[^145]
>
> **\$\`1809\`二、舉「我無邊故五眾清淨」**
>
> 「世尊！我無邊故色淨，受、想、行、識淨。」
>
> 佛言：「畢竟淨。」
>
> 須菩提言：「何因緣故，我無邊故色淨，受、想、行、識淨？」
>
> 佛言：「畢竟空、無始空故[^146]。」
>
> **\$（貳）般若深淨，若能如是知則名菩薩般若波羅蜜**[^147]
>
> **\$一、能知空是名菩薩般若波羅蜜**
>
> 須菩提白佛言：「世尊！若菩薩摩訶薩能如是知[^148]，是名菩薩摩訶薩般若波羅蜜。」
>
> 佛言：「畢竟淨故。」[^149]
>
> **\$二、空有無礙**
>
> **\$（一）雖畢竟空而有道種慧**
>
> 須菩提言：「何因緣故，菩薩摩訶薩能如是知，是名菩薩摩訶薩般若波羅蜜？」
>
> 佛言：「知**道種**[^150]故。[^151]」[^152]
>
> **\$\`1810\`（二）具道種慧而復畢竟空**
>
> **\$1、正明**
>
> **\$（1）觀色等法畢竟空**
>
> 「世尊！若菩薩摩訶薩行般若波羅蜜，以方便力故，作是念：『色不知色，受、想、行，識不知[^153]識；過去法不知過去法，未來法不知未來法，現在法不知現在法。』」[^154]
>
> **\$（2）觀能修者及所修法皆空**
>
> 佛言：「菩薩摩訶薩行般若波羅蜜，以方便力故，不作是念：『我施與彼人；我持戒，如是持戒；我修忍，如是修忍；我精進，如是精進；我入禪，如是入禪；我修智慧，如是修智慧；我得福德，如是得福德；我當入菩薩法位中，我當淨佛世界、成就眾生，當得一切種智。』
>
> **\$2、釋因由**
>
> 須菩提！（508b）是菩薩摩訶薩行般若波羅蜜，以方便力故，無諸憶想分別，內空、外空、內外空、空空、大空、第一義空、有為空、無為空、無始空、散空、性空、諸法空、自相空故。
>
> **\$（三）結成**
>
> 須菩提！是名菩薩摩訶薩行般若波羅蜜，方便力故無所礙。」\^\^[^155]

【**論**】釋曰：

**\$貳、須菩提歎淨，如來述成**

> **\$（壹）須菩提舉我淨及我無邊二門以明法淨**
>
> **\$一、舉「我淨門」**
>
> **\$（一）我淨故五眾淨，我無所有故五眾畢竟淨**
>
> 佛初命須菩提說般若[^156]，[^157]有所說，不應求其因緣；若餘人所說者，當求因緣。
>
> 舍利弗已問清淨相，佛作證；今須菩提說清淨相，佛亦為證。
>
> \`1811\`「\^我淨故[^158]五眾淨\^\^」者，如我畢竟無所有、不可得，五眾亦如是。
>
> 「畢竟空」即是「我清淨」、「五眾清淨」。
>
> 解[^159]我空易，解五眾空難，是故以易解喻難解。
>
> **\$（二）我淨故六度乃至十八不共法淨，（三）我淨故無為道果淨**
>
> 六波羅蜜乃至十八不共法、須陀洹果乃至佛道亦如是──我淨故，是法亦淨。
>
> **\$※ 因論生論：為何於有為諸行說「無所有」，於無為道果說「自相空」**
>
> 問曰：上言「我無所有故，色乃至十八不共法亦**無所有**」，今何以說「須陀洹果乃至佛道**自相空**」？
>
> 答曰：[^160]我從和合因緣假名生，於無我中有我顛倒，是故說「我虛妄無所有」，以五眾著處因緣故無所有。
>
> 檀波羅蜜等諸法雖善，是有為作法、菩薩所著故，言「無所有」。
>
> 須陀洹果等是無為法，無為法自相空──所謂無生無滅、無住[^161]異故，是故不說「\^無所有\^\^」，但言「\^自相空\^\^」。
>
> 復次，有為法中，邪行多故，說「\^無所有\^\^」；
>
> 無為法中，無生無滅、無邪行故，說「\^自相空\^\^」。
>
> **\$（四）我淨故一切智淨**
>
> 「\^我淨，一切種智淨\^\^」者，以菩薩深著故無相、無念。
>
> 「無相」者，是無相三昧。
>
> 「無念」者，於無相三昧亦不念。
>
> **\$（五）二淨故無得無著，無垢無淨故無得無著是畢竟淨**
>
> **\$1、釋「須菩提言：以二淨故無得無著」**
>
> 今須菩提知般若波羅蜜真清淨，故白佛：「用二淨故[^162]無得無著。」
>
> 清淨有二種[^163]：一者、用二法清淨，二者、用不二法清淨。
>
> 「二法清淨」，是**名字清淨**；「用不二法清淨」者，（508c）是**真清淨**。
>
> **\$\`1812\`2、釋「佛答：畢竟淨」**
>
> 佛言：「諸法畢竟空相。」
>
> **\$3、若分別是垢、是淨，則為「有得有著」；若不分別垢淨，則為「無得無著畢竟淨」**
>
> 「云何以二法清淨**有得有著**？」[^164]
>
> 此中說因緣，所謂一切法無垢無淨。二清淨中，分別是垢、是淨。
>
> **\$二、舉「我無邊故五眾清淨」**
>
> 「\^我無邊故五眾清淨\^\^」者，如我空，空故無邊；五眾亦如是。
>
> 問曰：常言「畢竟清淨故」，今何以言「畢竟空、無始空」？
>
> 答曰：
>
> **\$（一）畢竟空**
>
> 「畢竟空」即是「畢竟清淨」，[^165]**以人畏空，故言「清淨」。**[^166]
>
> **\$（二）無始空**
>
> 此中說「我無邊」──「我」即「眾生」──眾生空。何以故？無始空故。
>
> **\$（貳）般若深淨，若能如是知則名菩薩般若波羅蜜**
>
> **\$一、能知空是名菩薩般若波羅蜜**
>
> 問[^167]曰：「\^能如是知[^168]，是名般若\^\^」者，能以**眾生空、法空**，以[^169]**一切法畢竟空**，是名「般若波羅蜜」──般若波羅蜜即是**畢竟清淨**。[^170]
>
> **\$二、空有無礙**
>
> **\$（一）雖畢竟空而有道種慧**
>
> 佛常答「畢竟空」，是故問：「若畢竟空，云何言『菩薩能如是知，是名菩薩般若』？」（難畢竟空也，以畢竟空無知故。）
>
> 佛言：「\^知道種故\^\^。」
>
> 菩薩雖知一切法畢竟空，欲令眾生得此畢竟空，遠離著心。
>
> 畢竟空，但為破著心故說，非是實空[^171]（畢竟空，即是答道種智）。[^172]
>
> **\$\`1813\`（二）具道種慧而復畢竟空**
>
> **\$1、正明**
>
> **\$（1）總明：觀內外法皆畢竟空**
>
> 爾時，須菩提白佛言：「世尊！行般若者作是念『\^色不知色\^\^』等。」
>
> 佛意般若無定相，但以道種智故分別說，令菩薩行般若有方便故，法雖畢竟空，亦如是知「色不知色法」等。觀一切法畢竟空，唯有能觀智慧在，不應畢竟空，以引導眾生著心令入畢竟空。
>
> 佛答：「若菩薩行般若有方便，能觀外法畢竟空──色不知色等；內自觀內心，亦如是方便力故，若行檀時，不作是念：『我施與彼，彼[^173]是受施[^174]。』」
>
> **\$（2）別釋**
>
> **\$A、觀外法畢竟空**
>
> 「須菩提！色不知色等」者，一切法空故不相知，不相知故無所作，破二事，所謂受者、所施物（此二事，皆是外也）。
>
> **\$B、觀內法畢竟空**
>
> 今破與者乃至我修一切種智亦如是。
>
> **\$2、釋因由**
>
> 此中說因緣：「菩薩行般[^175]若，方便（509a）故無如是分別。」
>
> **\$（三）結成**
>
> 以內空故乃至自相空──是十三空破諸法盡，後五種空總相說。[^176]是名「菩薩無所礙」。
>
> 「\^無所礙\^\^」者，以是諸空於一切法無所礙。[^177]

[^1]: 〔若〕－【宋】【元】【明】【宮】。（大正25，503d，n.5）

[^2]: 《大般若波羅蜜多經》卷435〈39 地獄品〉：

    > \^爾時，具壽善現白佛言：「世尊！若有聰慧諸善男子、善女人等，聞佛所說謗正法人於當來世久受大苦，應善護持身、語、意業，勿於正法誹謗毀壞，墮三惡趣長時受苦，於久遠時不得見佛、不聞正法、不值遇僧，不得生於有佛國土，雖生人趣，下賤、貧窮、醜陋、頑愚、支體缺減，諸有所說人不信受。\^\^」（大正7，189a26-b3）

[^3]: 〔耶〕－【宋】【元】【明】【宮】【聖】。（大正25，503d，n.8）

[^4]: 《大般若波羅蜜多經》卷435〈39 地獄品〉：

    > \^佛言：「善現！如是！如是！實由串習惡語業故，造作增長感匱法業。於我正法毘奈耶中，當有愚癡諸出家者，彼雖稱我以為大師，而於我說甚深般若波羅蜜多誹謗毀壞。\^\^」（大正7，189b5-8）

[^5]: 〔一切智〕－【宋】【宮】。（大正25，503d，n.9）

[^6]: 〔為〕－【宋】【元】【明】【宮】【聖】。（大正25，503d，n.11）

[^7]: 〔則〕－【宋】【宮】【聖】。（大正25，503d，n.12）

[^8]: 破＋（壞）【聖】【石】。（大正25，503d，n.13）

[^9]: 〔欲〕－【宋】【元】【明】【宮】。（大正25，503d，n.15）

[^10]: 《大般若波羅蜜多經》卷435〈39 地獄品〉：

    > \^佛言：「善現！由四因緣，彼諸愚夫謗毀如是甚深般若波羅蜜多。何等為四？一者、為諸邪魔所扇惑故，彼諸愚夫謗毀如是甚深般若波羅蜜多。二者、於甚深法不信解故，彼諸愚夫謗毀如是甚深般若波羅蜜多。三者、不勤精進，耽著五蘊，諸惡知識所攝受故，彼諸愚夫謗毀如是甚深般若波羅蜜多。四者、多懷瞋恚，樂行惡法，憙自高舉，輕蔑他故，彼諸愚夫謗毀如是甚深般若波羅蜜多。善現！彼諸愚夫由具如是四因緣故，謗毀如是甚深般若波羅蜜多，由此當來受無量苦。\^\^」（大正7，189b26-c7）

[^11]: 〔是〕－【宋】【元】【明】【宮】【聖】。（大正25，503d，n.21）

[^12]: 狂＋（人）【元】【明】【石】。（大正25，503d，n.22）

[^13]: 《大智度論》卷10〈1
    序品〉：「\^佛弟子七眾：比丘、比丘尼、學戒尼、沙彌、沙彌尼、優婆塞、優婆夷。優婆塞、優婆夷是居家，餘五眾是出家。\^\^」（大正25，130b13-15）

[^14]: 五＋（百）【宋】【元】【明】【宮】【聖】。（大正25，503d，n.23）

[^15]: （1）〔隋〕吉藏撰，《三論玄義》：「\^問：何等是迷經之人？答：即是諸部異執。言『諸部異執』者，或二部，或五部，或十八部，或二十部，或五百部。......所言五百部者，《智度論》釋般若〈信毀品〉云：佛滅度後，五百歲後有五百部，不知佛意為解脫故，執諸法有決定相，聞畢竟空如刀傷心。龍樹、提婆為諸部異執失佛教意故，造論破迷也。\^\^」（大正45，8a29-10a22）

    > （2）〔宋〕元照撰，《四分律行事鈔資持記》卷1：「\^佛去世後始有諸部分張等。次句彰異，言『多別』者，統論分部。初則二，初剏、初各集。次一百年後，上座部中分出**五部**；又云：二百年後分十二部，四百年後分十八部（通根本為二十），乃至復分**五百部**（備如《義鈔》，此不煩引）**。**\^\^」（大正40，165c22-26）
    >
    > （3）五百部。（印順法師，《大智度論筆記》［E013］p.308）
    >
    > （4）五部：大眾部、法藏部、說一切有部、飲光部、化地部。參見印順法師，《佛教史地考論》，pp.138-149。
    >
    > （5）五部：法藏部、說一切有部、飲光部、化地部、犢子部。參見印順法師，《印度之佛教》，pp.120-122。

[^16]: 疑＋（意）【元】【明】【聖】【石】。（大正25，503d，n.26）

[^17]: 〔佛〕－【宋】【元】【明】【宮】。（大正25，503d，n.27）

[^18]: 以＝已【宋】【元】【明】【宮】【石】。（大正25，503d，n.29）

[^19]: 參見《正觀》（6），p.168：《大智度論》卷62〈41
    信謗品〉：「\^著法愛故破，亦令他破般若波羅蜜。\^\^」（大正25，502b27-28）

[^20]: 《正觀》（6），p.293，n.153：「\^先論中說，今經中說\^\^」，都是〈信謗品〉的一部分。〈信謗品〉經文是先說到「污法人」、「破法人」（大正25，501a8-9），而《大智度論》是在解說破壞般若波羅蜜的型態時，提到「\^著法愛故（自）破，亦令他破般若波羅蜜\^\^」之語。

[^21]: ┌為魔所使

    │不解深法

    > 四緣毀訾般若 ┤惡友所攝

    └多懷瞋恚　　（印順法師，《大智度論筆記》［B022］p.154）

[^22]: （1）《般泥洹經》卷上：「\^佛言：『阿難！維耶離樂，越施亦樂。今此天下十六大國，其諸郡邑皆樂；熙連然河多出黃金，閻浮提地五色畫。人生於世以壽為樂，若比丘、比丘尼知四神足，是為拔苦，多修習行，當念不忘，在意所欲，可得不死一劫不啻。如是，阿難！佛四神足已多習行，專念不忘，在意所欲，如來可止一劫有餘。』佛重說是至再三，時阿難意沒在邊想，為魔所蔽，曚曚不悟，默而不對。佛言：『阿難！汝去到一樹下，靜意自思。』\^\^」（大正1，180b12-22）

    > （2）另參見《長阿含經》卷2（2經）《遊行經》（大正1，15a12-b26）。
    >
    > （3）佛問壽命，阿難三不答。（印順法師，《大智度論筆記》［H027］p.421）

[^23]: 〔自在〕－【宋】【元】【明】【宮】【聖】。（大正25，504d，n.1）

[^24]: 堪信＝堪任信受【元】【明】【聖】【石】。（大正25，504d，n.2）

[^25]: 故＋（亦）【元】【明】【聖】【石】。（大正25，504d，n.3）

[^26]: 〔【經】〕－【宋】【宮】【聖】。（大正25，504d，n.5）

[^27]: 是＋（深）【元】【明】。（大正25，504d，n.6）

[^28]: 《大般若波羅蜜多經》卷435〈39 地獄品〉：

    > \^具壽善現復白佛言：「世尊！世間愚夫不勤精進，為惡知識之所攝受，未種善根具諸惡行，於佛所說甚深般若波羅蜜多實難信解。」\^\^（大正7，189c8-10）

[^29]: 《大智度論疏》卷21：「\^『**須菩提白佛言：世尊！是般若波羅蜜云何甚深難信難解？**』已下是品之第三，明由波若理深故，所以信者福高，**誘**^※^人罪大。就此文中復有廣略二周，初略明無縛解等義，第二廣明一切法淨──淨即是空，但以眾生聞空怖故，所以作異名說也。\^\^」（卍新續藏46，890b9-13）

    > ※案：「誘」或作「謗」。

[^30]: 《大般若波羅蜜多經》卷435〈39 地獄品〉：

    > \^佛言：「善現！色無縛無解。何以故？以色無所有性，為色自性故。受、想、行、識無縛無解。何以故？以受、想、行、識無所有性，為受、想、行、識自性故。\^\^」（大正7，189c15-18）

[^31]: 《大般若波羅蜜多經》卷435〈39
    地獄品〉：「\^復次，善現！色前際無縛無解。何以故？以色前際無所有性，為色前際自性故。受、想、行、識前際無縛無解。何以故？以受、想、行、識前際無所有性，為受、想、行、識前際自性故。如是乃至一切智前際無縛無解。何以故？以一切智前際無所有性，為一切智前際自性故。道相智、一切相智前際無縛無解。何以故？以道相智、一切相智前際無所有性，為道相智、一切相智前際自性故。\^\^」（大正7，190a22-b1）

[^32]: 《大般若波羅蜜多經》卷435〈39
    地獄品〉：「\^具壽善現復白佛言：『世尊！^（1）^不勤精進、^（2）^未種善根、具不善根、^（3）^惡友所攝、^（5）^懈怠增上、^（4）^**隨魔力行**、^（6）^精進微劣、^（7）^失念、^（8）^惡慧補特伽羅，於佛所說甚深般若波羅蜜多實難信解。』\^\^」（大正7，190b18-21）

    > 案：羅什譯《摩訶般若波羅蜜經》言「不種善根」，但玄奘譯《大般若經》則說「\^未種善根、具不善根\^\^」。又羅什譯《摩訶般若波羅蜜經》及《大智度論》釋文，須菩提所說缺「繫屬於魔」，但玄奘譯《大般若經》「第二分」中，須菩提所說亦提到「\^隨魔力行\^\^」之文，明顯可見經本之間有差異。

[^33]: 《大智度論疏》卷21：\^「**『何以故？色淨是**^※^**亦淨**』已下，第二，次就**淨**一明**波若深義**也。」\^\^（卍新續藏46，890b16-17）

    > ※案：「是」應作「果」。

[^34]: 《大般若波羅蜜多經》卷435〈39
    地獄品〉：「\^所以者何？善現！色清淨即果清淨，果清淨即色清淨，是色清淨與果清淨，無二、無別、無壞、無斷。受、想、行、識清淨即果清淨，果清淨即受、想、行、識清淨，是受、想、行、識清淨與果清淨，無二、無別、無壞、無斷。\^\^」（大正7，190b25-29）

[^35]: 《大般若波羅蜜多經》卷435〈39
    地獄品〉：「\^復次，善現！色清淨即般若波羅蜜多清淨，般若波羅蜜多清淨即色清淨，是色清淨與般若波羅蜜多清淨，無二、無別、無壞、無斷。\^\^」（大正7，190c7-9）

[^36]: 〔故〕－【宋】【元】【明】【宮】。（大正25，504d，n.8）

[^37]: 《大智度論疏》卷21：\^「**『無斷無壞**』已下，明波若等諸法非可斷法，故云無斷；非滅壞法，故云非壞也。」\^\^（卍新續藏46，890b18-19）

[^38]: 《大般若波羅蜜多經》卷435〈39
    地獄品〉：\^「復次，善現！不二清淨即色清淨，色清淨即不二清淨，是不二清淨與色清淨，無二、無別、無壞、無斷。不二清淨即受、想、行、識清淨，受、想、行、識清淨即不二清淨，是不二清淨與受、想、行、識清淨，無二、無別、無壞、無斷。如是乃至不二清淨即一切智清淨，一切智清淨即不二清淨，是不二清淨與一切智清淨，無二、無別、無壞、無斷。不二清淨即道相智、一切相智清淨，道相智、一切相智清淨即不二清淨，是不二清淨與道相智、一切相智清淨，無二、無別、無壞、無斷。」\^\^（大正7，191a2-12）

[^39]: 《大般若波羅蜜多經》卷435〈39
    地獄品〉：「\^復次，善現！我、有情乃至知者、見者清淨即**色清淨**，色清淨即我、有情乃至知者、見者清淨，是我、有情乃至知者、見者清淨與色清淨，無二、無別、無壞、無斷。我、有情乃至知者、見者清淨即**受、想、行、識清淨**；受、想、行、識清淨即我、有情乃至知者、見者清淨；是我、有情乃至知者、見者清淨與受、想、行、識清淨，無二、無別、無壞、無斷。如是乃至我、有情乃至知者、見者清淨即**一切智清淨**，一切智清淨即我、有情乃至知者、見者清淨，是我、有情乃至知者、見者清淨與一切智清淨，無二、無別、無壞、無斷。我、有情乃至知者、見者清淨即**道相智、一切相智清淨**，道相智、一切相智清淨即我、有情乃至知者、見者清淨，是我、有情乃至知者、見者清淨與道相智、一切相智清淨，無二、無別、無壞、無斷。\^\^」（大正7，191a12-27）

[^40]: **不解般若**：三義。（印順法師，《大智度論筆記》［E019］p.318）

[^41]: **無縛無脫**：不縛不解三義。（印順法師，《大智度論筆記》［E004］p.293）

[^42]: 〔脫〕－【宋】【元】【明】【宮】。（大正25，504d，n.9）

[^43]: 〔縛〕－【元】【明】【聖】【石】。（大正25，504d，n.10）

[^44]: 《正觀》（6），pp.168-169：參見《摩訶般若波羅蜜經》卷3〈8
    勸學品〉（大正8，233c20-234a8），《放光般若經》卷2〈10
    學品〉（大正8，13b21-c13），《光讚經》卷3〈7
    了空品〉（大正8，166b21-c16）。

[^45]: 《正觀》（6），p.169：

    > （1）「色等諸法無縛無解」，參見《大智度論》卷46〈17
    > 無縛無解品〉（大正25，392a22-393a29），另參見《大智度論》卷51〈23
    > 含受品〉（大正25，429a）。
    >
    > （2）「破三世」，參見《大智度論》卷46（大正25，392b2-5）之經文，另參見《摩訶般若波羅蜜經》卷7〈25
    > 十無品〉（大正8，267b26-268a23），《放光般若經》卷5〈26
    > 不可得三際品〉（大正8，34a9-b9），《光讚經》卷9〈23
    > 等三世品〉（大正8，205a14-c4）。

[^46]: 深不深。（印順法師，《大智度論筆記》［E014］p.309）

[^47]: 《正觀》（6），pp.169-170：參見《大智度論》卷66：「\^佛知其念，告舍利弗：『菩薩摩訶薩若行色等甚深者，則為失般若波羅蜜；若不行色甚深，是為得般若波羅蜜。』\^\^」（大正25，524c2-4）

[^48]: 〔是〕－【宋】【元】【宮】。（大正25，505d，n.3）

[^49]: **不解般若**：八義。（印順法師，《大智度論筆記》［E019］p.318）

[^50]: （1）參見《正觀》（6），p.170：《大智度論》卷19（大正25，198c21-199c4）。另參見《摩訶般若波羅蜜經》卷5〈19
    四念處品〉（大正8，253b19-254b14），《放光般若經》卷4〈20
    陀隣尼品〉（大正8，24c26-25b3），《光讚經》卷7〈17
    觀品〉（大正8，193a18-194a24）。

    > （2）即前釋文處，《大智度論》卷63〈41
    > 信謗品〉（大正25，505a12-13）。

[^51]: 〔知〕－【宋】【元】【明】【宮】。（大正25，505d，n.6）

[^52]: 〔滅〕－【宋】【元】【明】【宮】【聖】。（大正25，505d，n.7）

[^53]:
    > ┌得解觀──不淨.................. ┐
    >
    > 二種觀 ┴實　觀──無常苦空無我...... ┴般若中不觀四正四倒空實

    （印順法師，《大智度論筆記》［B022］p.154）

[^54]: （清）＋淨【宋】【元】【明】【宮】【聖】【石】。（大正25，505d，n.8）

[^55]: 正觀色等實相┐

    > 正行六波羅蜜├可得般若　　（印順法師，《大智度論筆記》［B022］p.154）
    >
    > 正修三十七分等┘

[^56]: 案：經中提及「不二淨與諸法淨無二無別」，但論未加註釋。

[^57]: 〔乃至〕－【宋】【宮】【聖】。（大正25，505d，n.9）

[^58]: 《大智度論疏》卷21：「\^『**復次，須菩提！婬淨故**』已下，此下云猶是今第二**廣說一切法淨**經文中意，猶未盡明三毒等實相淨故，與種智實相同一，故言不二不別也。諸法例然，當一一釋。此中本言淨等不異，『淨』義即『空』，故云不二不別。以據前事言其不二故，此中云色淨乃至前一切種智淨，不二乘不別也。當說。\^\^」（卍新續藏46，891a5-10）

[^59]: 別＋（無斷無壞）【石】。（大正25，505d，n.11）

[^60]: 別＋（無斷無壞）【宋】【元】【明】【石】。（大正25，505d，n.12）

[^61]: 《大般若波羅蜜多經》卷435〈39
    地獄品〉：「\^復次，善現！**貪、瞋、癡清淨**即**色清淨**，色清淨即貪、瞋、癡清淨，是貪、瞋、癡清淨與色清淨，無二、無別、無壞、無斷。貪、瞋、癡清淨即**受、想、行、識清淨**，受、想、行、識清淨即貪、瞋、癡清淨，是貪、瞋、癡清淨與受、想、行、識清淨，無二、無別、無壞、無斷。如是乃至貪、瞋、癡清淨即**一切智清淨**，一切智清淨即貪、瞋、癡清淨，是貪、瞋、癡清淨與一切智清淨，無二、無別、無壞、無斷。貪、瞋、癡清淨即**道相智、一切相智清淨**，道相智、一切相智清淨即貪、瞋、癡清淨，是貪、瞋、癡清淨與道相智、一切相智清淨，無二、無別、無壞、無斷。\^\^」（大正7，191a27-b9）

[^62]: 六入＝六處【石】。（大正25，505d，n.13）

[^63]: 《大般若波羅蜜多經》卷435〈39
    地獄品〉：「\^復次，善現！色清淨故受清淨，受清淨故色清淨，是色清淨與受清淨，無二、無別、無壞、無斷。......意觸為緣所生諸受清淨故無明乃至老死愁歎苦憂惱清淨，老死愁歎苦憂惱清淨故般若波羅蜜多乃至布施波羅蜜多清淨，布施波羅蜜多清淨故內空乃至無性自性空清淨，無性自性空清淨故四念住乃至八聖道支清淨，八聖道支清淨故展轉乃至佛十力乃至十八佛不共法清淨，十八佛不共法清淨故一切智清淨，一切智清淨故道相智清淨，道相智清淨故一切相智清淨，一切相智清淨故道相智清淨，是道相智清淨與一切相智清淨，無二、無別、無壞、無斷。\^\^」（大正7，191b9-c1）

[^64]: 〔故〕－【宋】【元】【明】【宮】。（大正25，505d，n.14）

[^65]: 《大般若波羅蜜多經》卷435〈39
    地獄品〉：「\^復次，善現！般若波羅蜜多清淨故色清淨，色清淨故一切智智清淨，若般若波羅蜜多清淨、若色清淨、若一切智智清淨，無二、無別、無壞、無斷。廣說乃至般若波羅蜜多清淨故一切相智清淨，一切相智清淨故一切智智清淨，若般若波羅蜜多清淨、若一切相智清淨、若一切智智清淨，無二、無別、無壞、無斷。如是乃至布施波羅蜜多清淨故色清淨，色清淨故一切智智清淨，若布施波羅蜜多清淨、若色清淨、若一切智智清淨，無二、無別、無壞、無斷。廣說乃至布施波羅蜜多清淨故一切相智清淨，一切相智清淨故一切智智清淨，若布施波羅蜜多清淨、若一切相智清淨、若一切智智清淨，無二、無別、無壞、無斷。\^\^」（大正7，191c2-15）

[^66]: 《大般若波羅蜜多經》卷435〈39
    地獄品〉：「\^善現！內空清淨故色清淨，色清淨故一切智智清淨，若內空清淨、若色清淨、若一切智智清淨，無二、無別、無壞、無斷。廣說乃至內空清淨故一切相智清淨，一切相智清淨故一切智智清淨，若內空清淨、若一切相智清淨、若一切智智清淨，無二、無別、無壞、無斷。如是乃至無性自性空清淨故色清淨，色清淨故一切智智清淨，若無性自性空清淨、若色清淨、若一切智智清淨，無二、無別、無壞、無斷。廣說乃至無性自性空清淨故一切相智清淨，一切相智清淨故一切智智清淨，若無性自性空清淨、若一切相智清淨、若一切智智清淨，無二、無別、無壞、無斷。」（大正7，191c15-28）

[^67]: 《大般若波羅蜜多經》卷435〈39
    地獄品〉：「善現！四念住清淨故色清淨，色清淨故一切智智清淨，若四念住清淨、若色清淨、若一切智智清淨，無二、無別、無壞、無斷。\^\^」（大正7，191c28-192a2）

[^68]: 《大般若波羅蜜多經》卷435〈39
    地獄品〉：\^「善現！**一切智清淨**故**色清淨**，色清淨故一切智智清淨，若一切智清淨、若色清淨、若一切智智清淨，無二、無別、無壞、無斷。......復次，善現！**一切智智清淨**故**色清淨**，色清淨故**般若波羅蜜多清淨**，若一切智智清淨、若色清淨、若般若波羅蜜多清淨，無二、無別、無壞、無斷。......廣說乃至一切智智清淨故道相智清淨，道相智清淨故一切相智清淨，若一切智智清淨、若道相智清淨、若一切相智清淨，無二、無別、無壞、無斷。**其中一一所有文句，皆應類前次第廣說。**」\^\^（大正7，192a25-b23）

[^69]: 《大般若波羅蜜多經》卷435〈39
    地獄品〉：「\^復次，善現！有為清淨故無為清淨，無為清淨故有為清淨，若有為清淨、若無為清淨，無二、無別、無壞、無斷。\^\^」（大正7，192b23-25）

[^70]: 《大般若波羅蜜多經》卷435〈39 地獄品〉：

    > \^復次，善現！過去清淨故未來清淨，未來清淨故過去清淨，若過去清淨、若未來清淨，無二、無別、無壞、無斷。過去清淨故現在清淨，現在清淨故過去清淨，若過去清淨、若現在清淨，無二、無別、無壞、無斷。未來清淨故現在清淨，現在清淨故未來清淨，若未來清淨、若現在清淨，無二、無別、無壞、無斷。過去清淨故未來現在清淨，未來現在清淨故過去清淨，若過去清淨、若未來現在清淨，無二、無別、無壞、無斷。未來清淨故過去現在清淨，過去現在清淨故未來清淨，若未來清淨、若過去現在清淨，無二、無別、無壞、無斷。現在清淨故過去未來清淨，過去未來清淨故現在清淨，若現在清淨、若過去未來清淨，無二、無別、無斷、無壞。\^\^（大正7，192b25-c11）

[^71]: 煩惱即實相。（印順法師，《大智度論筆記》［E007］p.299）

[^72]: 《正觀》（6），p.170：十喻，參見《大智度論》卷6（大正25，101c18-102a27）。

    > 又p.293，n.154：「十喻」原本應是指《大智度論》卷6（大正25，101c-105c），但範圖太廣，因為此處特別指「破無明」，參見下文《大智度論》卷90：「\^如是等一切是無明相;如先品，《德女經》中破無明廣說。\^\^」（大正25，697a12-13）所謂《德女經》，正是《大智度論》卷6（大正25，101c18-102a27）的解說。

[^73]: 〔是〕－【宋】【元】【明】【宮】。（大正25，505d，n.17）

[^74]: **畢竟清淨**：空即是清淨。（印順法師，《大智度論筆記》〔E004〕p.292）

[^75]: **無為**：有為法實相即是無為。（印順法師，《大智度論筆記》［E005］p.295）

[^76]: 知＝如【宋】【元】【明】【聖】。（大正25，505d，n.18）

[^77]: **無為**：求有為中四倒不可得，是為實知有為。

    > 實知有為中四倒不可得，即是無為。（印順法師，《大智度論筆記》［E005］p.295）

[^78]: **畢竟清淨**：空即是清淨。（印順法師，《大智度論筆記》［E004］p.292）

[^79]: ┌謗言非是佛說.....................┬墮大地獄

    > 破般若人 ┤或言雖是佛說，多人增益......┘

    │或人取相口說空法，心行有中...............此人善心（不名破）

    └或人憶想分別，應有妙法，不應都空......此人信佛......（應是破耶？）

    （印順法師，《大智度論筆記》［B022］p.155）

[^80]: 說＋（弟子所說）【石】。（大正25，506d，n.1）

[^81]: 〔一名〕－【宋】【元】【明】【宮】。（大正25，506d，n.5）

[^82]: 〔像〕－【宋】【元】【明】【宮】。（大正25，506d，n.7）

[^83]: 破＝壞【宋】【元】【明】【宮】【聖】【石】。（大正25，506d，n.8）

[^84]: 空＋（耶）【元】【明】。（大正25，506d，n.9）

[^85]: （1）手麾非撥，指毀令去：用手隨便翻、隨便丟，用手撕毀，把它丟棄。

    > （2）麾（\^ㄏㄨㄟ\^\^）：3.揮動。5.謂揮手使去。（《漢語大詞典》（十二），p.1279）

[^86]: （1）喻譬＝譬喻【宋】【元】【明】【宮】。（大正25，506d，n.10）

    > （2）參見《雜阿含經》卷28（788經）（大正2，204b9-c6）。

[^87]: 精進＝積集【宋】【元】【明】【宮】【聖】【石】。（大正25，506d，n.11）

[^88]: （1）參見《佛說阿闍世王經》卷下（大正15，404a22-b22）。

    > 案：關於阿闍世王聞法獲益，另參見《增壹阿含經》卷39〈43
    > 馬血天子問八政品〉（大正2，762a7-764b12）；《大毘婆沙論》卷103（大正27，536b9-25）；《大般涅槃經》卷20〈8
    > 梵行品〉（大正12，480b28-485b12）。
    >
    > （2）**放鉢經**：闍王遇文殊得受記。（印順法師，《大智度論筆記》［H017］p.409、［H022］p.416）

[^89]: 卷六十五首【石】，〔大智度論〕－【明】，（（大智...二））十二字＝（（大智度論釋第四十一品上嘆淨品））十四字【聖】，（（大智度經論歎淨品））八字【石】。（大正25，506d，n.13）

[^90]: 《大品經義疏》卷7：「\^此第三、身子歎般若深淨為信毀之由，凡**十門歎**：一、甚深門歎，二、照明歎，三、不相續歎，四、無垢歎，五、無得無著歎，六、不**出**^※^歎，七、無知歎，八、一切淨歎，九、無損益歎，十、無受歎。一一歎例四句：一、歎，二、述，三、審，四、答問。\^\^」（卍新續藏24，284a23-b2）

    > ※\^「出」一作「生」。\^\^（卍新續藏24，284d，n.3）

[^91]: 《大品經義疏》卷7：

    > \^初、「**甚深歎」**者，身子知般若，雖復念、想、觀，除言語法滅，為毀之得大罪、信之得大福，故歎云**甚深**也！佛述畢竟**深**^※^者，以「**畢竟淨」**者名甚深也！自有智淨境不淨、智不淨境淨，今內外並冥，緣智俱寂，謂畢竟淨也！又體此淨，人謂十方三世佛，十方三世佛亦不著淨，**如**^※^□是畢竟淨！又體此淨，能與一切樂，實無所與；能拔一切苦，實無所拔，又是畢竟淨也！
    >
    > 次、重審「**何法淨」**者，恐或者謂「真諦理淨，實相自淨」故問也。佛答**口**^※^：心色畢竟淨，真勿真諦置餘處，餘處則於緣無益也！\^\^（卍新續藏24，284b4-13）
    >
    > ※「深」一作「淨」。（卍新續藏24，284d，n.4）
    >
    > ※「如」一作「始」。（卍新續藏24，284d，n.5）
    >
    > ※案：「口」或作「曰」。

[^92]: 《大智度論疏》卷21：\^**「『爾時，舍利弗白佛言』**已下，就此嘆淨文中，門戶亦極多。但大捴分之凡有四分：第一、明**身子**致嘆，如來一一成之。第二、**善吉**嘆淨，如來一一成之。第三、是天主問前，善吉以明礙相。第四、如來自對善吉為說微細礙相。此初即是第一，明身子致嘆一一問佛取足，如來又一一成之也，並臨文當釋。**」**\^\^（卍新續藏46，891c18-23）

[^93]: 〔故〕－【宋】【元】【明】【宮】【聖】。（大正25，506d，n.15）

[^94]: 〔故〕－【宮】。（大正25，506d，n.16）

[^95]: 《大般若波羅蜜多經》卷436〈40 清淨品〉：

    > \^爾時，舍利子白佛言：「世尊！是法清淨最為甚深！」
    >
    > 佛言：「如是畢竟淨故。」
    >
    > 舍利子言：「何等畢竟淨故，說是法清淨最為甚深？」
    >
    > 佛言：「舍利子！色畢竟淨故，說是法清淨最為甚深；受、想、行、識畢竟淨故，說是法清淨最為甚深；......布施波羅蜜多乃至般若波羅蜜多......四念住乃至八聖道支......；如是乃至如來十力乃至十八佛不共法......；諸菩薩摩訶薩......；諸佛無上正等菩提......；一切智......；道相智、一切相智畢竟淨故，說是法清淨最為甚深。」\^\^（大正7，192c20-193a14）

[^96]: 《大品經義疏》卷7：\^「『**是淨故明』**者，第二歎。以體斯淨法故，發生明觀，即般若觀也。即第二歎！」\^\^（卍新續藏24，284b14-15）

[^97]: 《大般若波羅蜜多經》卷436〈40 清淨品〉：

    > \^時，舍利子復白佛言：「世尊！是法清淨甚為明了！」
    >
    > 佛言：「如是畢竟淨故。」
    >
    > 舍利子言：「何等畢竟淨故，說是法清淨甚為明了？」
    >
    > 佛言：「舍利子！般若波羅蜜多畢竟淨故，說是法清淨甚為明了；乃至布施波羅蜜多畢竟淨故，說是法清淨甚為明了。如是乃至一切智畢竟淨故，說是法清淨甚為明了；道相智、一切相智畢竟淨故，說是法清淨甚為明了。」\^\^（大正7，193a14-21）

[^98]: 《大品經義疏》卷7：「\^淨用不**不**^※^相續，第三、不相續歎：既得般若觀明，則生死不續，謂無餘涅槃也！文云『**不去**』者，既不相續，五眾不去其後世也！\^\^」（卍新續藏24，284b15-17）

    > ※案：「不」疑為衍字。

[^99]: 《大般若波羅蜜多經》卷436〈40 清淨品〉：

    > \^時，舍利子復白佛言：「世尊！是法清淨不轉不續。」
    >
    > 佛言：「如是畢竟淨故。」
    >
    > 舍利子言：「何等畢竟淨故，說是法清淨不轉不續？」
    >
    > 佛言：「舍利子！色不轉不續畢竟淨故，說是法清淨不轉不續；......如是乃至一切智......道相智、一切相智不轉不續畢竟淨故，說是法清淨不轉不續。」\^\^（大正7，193a21-b1）

[^100]: 《大品經義疏》卷7：\^「『**無垢』**下，第四、無垢歎，明諸煩惱不能汙此淨法及般若觀也！」\^\^（卍新續藏24，284b17-18）

[^101]: 《大般若波羅蜜多經》卷436〈40 清淨品〉：

    > \^時，舍利子復白佛言：「世尊！是法清淨本無雜染！」
    >
    > 佛言：「如是畢竟淨故。」
    >
    > 舍利子言：「何等畢竟淨故，說是法清淨本無雜染？」
    >
    > 佛言：「舍利子！色畢竟淨故，說是法清淨本無雜染；......如是乃至一切智......道相智、一切相智畢竟淨故，說是法清淨本無雜染。」
    >
    > 時舍利子復白佛言：「世尊！是法清淨本性光潔！」
    >
    > 佛言：「如是畢竟淨故。」
    >
    > 舍利子言：「何等畢竟淨故，說是法清淨本性光潔？」
    >
    > 佛言：「舍利子！色畢竟淨故說是法清淨本性光潔；......如是乃至一切智......道相智、一切相智畢竟淨故，說是法清淨本性光潔。」\^\^（大正7，193b1-15）

[^102]: 《大品經義疏》卷7：「\^第五、無得著歎者，小乘行此淨得苦忍，其道比忍比忍為**著**，苦忍為**得**；大乘行淨明得順忍，次得無生忍為**著**，順忍為**得**也！今畢竟淨中，未曾大小，何有深淺得著異耶？\^\^」（卍新續藏24，284b18-21）

[^103]: 得＝淨【石】。（大正25，506d，n.19）

[^104]: 《大般若波羅蜜多經》卷436〈40 清淨品〉：

    > \^時，舍利子復白佛言：「世尊！是法清淨無得無現觀！」
    >
    > 佛言：「如是畢竟淨故。」
    >
    > 舍利子言：「何等畢竟淨故，說是法清淨無得無現觀？」
    >
    > 佛言：「舍利子！色**本性空**畢竟淨故，說是法清淨無得無現觀；......如是乃至一切智......道相智、一切相智**本性空**畢竟淨故，說是法清淨無得無現觀。」\^\^（大正7，193b15-23）

[^105]: 《大般若波羅蜜多經》卷436〈40 清淨品〉：

    > \^時，舍利子復白佛言：「世尊！是法清淨無生無出現！」
    >
    > 佛言：「如是畢竟淨故。」
    >
    > 舍利子言：「何等畢竟淨故，說是法清淨無生無出現？」
    >
    > 佛言：「舍利子！色無生無顯畢竟淨故，說是法清淨無生無出現；......如是乃至一切智......道相智、一切相智無生無顯畢竟淨故，說是法清淨無生無出現。」\^\^（大正7，193b23-c3）

[^106]: 《大般若波羅蜜多經》卷436〈40 清淨品〉：

    > \^時，舍利子復白佛言：「世尊！是法清淨不生欲界、不生色界、不生無色界！」
    >
    > 佛言：「如是畢竟淨故。」
    >
    > 舍利子言：「云何是法清淨不生欲界、不生色界、不生無色界？」
    >
    > 佛言：「舍利子！三界自性不可得故，說是法清淨不生欲界、不生色界、不生無色界。」\^\^（大正7，193c3-8）

[^107]: 《大品經義疏》卷7：「\^第七、無知問歎，即第三、泯於知照也。『**諸法鈍故**』者，有人言：真理既鈍，般若從理生亦鈍也。色無知者，理無知故，不能實成般若智也。今謂不爾！即般若大智，竟無所知也。\^\^」（卍新續藏24，284c1-4）

[^108]: 《大智度論疏》卷21：\^「**『色無知，是淨淨』**已下，明色無知即是前淨，此淨亦淨故云淨淨。是故聖人以空遣空，令不滯空；空亦復空，故名空空。今者亦爾，以淨遣淨，淨亦復淨故者，淨淨也。餘義例然。當釋。」\^\^（卍新續藏46，892a11-14）

[^109]: 《大般若波羅蜜多經》卷436〈40 清淨品〉：

    > \^時，舍利子復白佛言：「世尊！**是法清淨本性無知**！
    >
    > 佛言：「如是畢竟淨故。」
    >
    > 舍利子言：「云何是法清淨本性無知？」
    >
    > 佛言：「舍利子！以一切法**本性鈍故**，是法清淨本性無知。」
    >
    > 舍利子言：「何等本性無知故，說是法清淨本性無知？」
    >
    > 佛言：「舍利子！色本性無知、**自相空故**，說是法清淨本性無知；......如是乃至一切智......道相智、一切相智本性無知、自相空故，說是法清淨本性無知。」\^\^（大正7，193c8-19）

[^110]: 《大般若波羅蜜多經》卷436〈40 清淨品〉：

    > \^時，舍利子復白佛言：「世尊！一切法本性清淨故是法清淨！」
    >
    > 佛言：「如是以一切法畢竟淨故。」
    >
    > 舍利子言：「云何一切法本性清淨故說是法清淨？」
    >
    > 佛言：「舍利子！以一切法不可得故本性清淨，說是法清淨。」\^\^（大正7，193c19-23）

[^111]: 《大品經義疏》卷7：「\^第九、無損益門歎：上身子問、佛答之時，言貪著般若，能行般若；能行般若得薩婆若，故因能益果，作無損益歎也！\^\^」（卍新續藏24，284c4-7）

[^112]: 《大般若波羅蜜多經》卷436〈40 清淨品〉：

    > \^時，舍利子復白佛言：「世尊！如是般若波羅蜜多於一切相智無益無損！」
    >
    > 佛言：「如是畢竟淨故。」
    >
    > 舍利子言：「云何般若波羅蜜多於一切相智無益無損？」
    >
    > 佛言：「舍利子！法性常住故，如是般若波羅蜜多於一切相智無益無損。\^\^」（大正7，193c23-28）

[^113]: 《大品經義疏》卷7：「\^第十、無受歎者，既無益無損，則無緣無觀，故心行斷，所以無所受也。從無知其淨淨，此淨知即淨因也；無損益，淨其果。無所受，明觀心滅也。\^\^」（卍新續藏24，284c7-9）

[^114]: 《大般若波羅蜜多經》卷436〈40 清淨品〉：

    > \^時，舍利子復白佛言：「世尊！如是般若波羅蜜多本性清淨，於一切法無所執受！」
    >
    > 佛言：「如是以一切法畢竟淨故。」
    >
    > 舍利子言：「云何般若波羅蜜多本性清淨，於一切法無所執受？」
    >
    > 佛言：「舍利子！法界湛然無動搖故，如是般若波羅蜜多本性清淨，於一切法無所執受。」\^\^（大正7，193c29-194a5）

[^115]:
    > ┌智慧淨...... ┬.....................智空 ┐

    │ ├相待不離，世間常法 │

    > 淨 ┤所緣淨...... ┴.....................境空 ├空

    └實相本淨.........離緣離智......離上二邊說中道（緣生無性，本來空寂）
    ┘

    > （印順法師，《大智度論筆記》［B023］p.155）

[^116]: 事＝淨【宋】【元】【明】【宮】【聖】，＝者【石】。（大正25，507d，n.2）

[^117]: 《大智度論疏》卷21：「\^**火**喻前智，**薪**喻前境，由境智相應故有二淨。\^\^」（卍新續藏46，892b7-8）

[^118]: （非）＋辟【宋】【元】【明】【宮】【聖】。（大正25，507d，n.3）

[^119]: **心性常淨**：轉成不淨。（印順法師，《大智度論筆記》〔C014〕p.210）

[^120]: 〔等〕－【宋】【元】【明】【宮】。（大正25，507d，n.4）

[^121]: 實相＋（法）【聖】。（大正25，507d，n.6）

[^122]: **畢竟清淨**：淨亦不著。（印順法師，《大智度論筆記》［E004］p.292）

[^123]: （1）參見《正觀》（6），pp.170-171：參見《摩訶般若波羅蜜經》〈41
    信謗品〉及其相對應《大智度論》卷63（大正25，505a15-b6）之解說。

    > （2）又《正觀》（6），p.293，n.155：在此之前的《摩訶般若波羅蜜經》譯文中，似乎沒有「\^觀行斷\^\^」之語。本文所引《大智度論》（大正25，505a15-b6），文中有「\^是般若波羅蜜三種因緣：正觀、正行、正修\^\^」，可參見《大智度論》卷52（大正25，435b14-28）「\^於五眾中有五種正觀行（不受、不視、不住、不著、不言）\^\^」。另參見《大智度論》卷64（大正25，511b8-28）所討論的「\^離諸觀法\^\^」。

[^124]: **畢竟清淨：**是淨能破無明，能與空慧光，故明。（印順法師，《大智度論筆記》［E004］p.292）

[^125]: 今＝令【明】，〔今〕－【石】。（大正25，507d，n.10）

[^126]: 空＋（空）【宋】【元】【明】【宮】。（大正25，507d，n.11）

[^127]: 空空三昧，詳見《大毘婆沙論》卷105（大正27，543a26-b24）。

[^128]: 《大智度論疏》卷21：「\^明須陀洹果，復無漏果證，已永著聖法，無有墮落，故名為**着**也。\^\^」（卍新續藏46，892c17-18）

[^129]: 〔著〕－【聖】。（大正25，507d，n.14）

[^130]: （著者，著不墮落，得之別名也）十一字本文＝（著者，著不墮落，得之別名也）十一字夾註【元】【明】。（大正25，507d，n.13）

[^131]:
    > ┌柔順忍觀──不畢竟淨
    >
    > 二種無生觀 ┴無生忍觀──畢竟清淨──入菩薩位

    （印順法師，《大智度論筆記》〔B016〕p.141）

[^132]: 作＋（三種）【宋】【元】【明】【石】。（大正25，507d，n.15）

[^133]: 《大智度論疏》卷21：「\^**『是淨無智，諸法鈍故**』已下，明淨無知相，故曰**無知**；法無分別，是故名**鈍**也。\^\^」（卍新續藏46，892c23-24）

[^134]: 《正觀》（6），p.171：《摩訶般若波羅蜜經》卷11〈41
    信毀品〉（大正8，304b5-14）；《放光般若經》卷9〈42
    泥犁品〉（大正8，62c11-18）。

[^135]: 無益無損。（印順法師，《大智度論筆記》［E019］p.318）

[^136]: 〔如〕－【宋】【元】【明】【宮】。（大正25，507d，n.17）

[^137]: 《大品經義疏》卷12：

    > \^又**弟**^※^子明**淨**^※^故人淨，今明人淨故法淨。
    >
    > 又上法淨故般若淨，今人淨故般若淨。
    >
    > 又身子一無量門明淨；今就無量一門明淨，不辨淨有多因也。
    >
    > 此中二門：一、以「**我淨**」，二、「**我無邊**總顯萬法皆淨」。論文委釋也。\^\^（卍新續藏24，284c17-21）
    >
    > ※案：「弟」或作「身」。
    >
    > ※案：「淨」之前疑有一「法」字。

[^138]: 《大智度論疏》卷21：\^「『**爾時，慧命須菩提白佛**』已下，即是品之第二，明善吉嘆淨。此中乃先**舉生淨以况法淨**，佛亦一一成之也。當一一釋。」\^\^（卍新續藏46，893a3-5）

[^139]: 〔故〕－【宋】【元】【明】【宮】。（大正25，507d，n.18）

[^140]: 〔故〕－【宋】【元】【明】【宮】【聖】。（大正25，507d，n.19）

[^141]: 《大般若波羅蜜多經》卷436〈40 清淨品〉：

    > \^爾時，具壽善現白佛言：「世尊！我清淨故，色、受、想、行、識清淨。」
    >
    > 佛言：「如是畢竟淨故。」
    >
    > 「世尊！何緣而**說**^※^『我清淨故，色、受、想、行、識清淨是畢竟淨』？」
    >
    > 「善現！我無所有故，色、受、想、行、識亦無所有是畢竟淨。」\^\^（大正7，194a6-10）
    >
    > ※案：《大正藏》原作「設」，今改作「說」。

[^142]: 《大般若波羅蜜多經》卷436〈40 清淨品〉：

    > \^「世尊！我清淨故，布施波羅蜜多乃至般若波羅蜜多清淨。」
    >
    > 佛言：「如是畢竟淨故。」
    >
    > 「世尊！何緣而說『我清淨故，布施波羅蜜多乃至般若波羅蜜多清淨是畢竟淨』？」
    >
    > 「善現！我無所有故，布施波羅蜜多乃至般若波羅蜜多亦無所有是畢竟淨。......善現！我無所有故，四念住乃至八聖道支亦無所有是畢竟淨。......善現！我無所有故，如來十力乃至十八佛不共法亦無所有是畢竟淨。」\^\^（大正7，194b1-20）

[^143]: 《大般若波羅蜜多經》卷436〈40 清淨品〉：

    > \^「世尊！我清淨故，預流、一來、不還、阿羅漢果、獨覺菩提、無上正等菩提清淨。」
    >
    > 佛言：「如是畢竟淨故。」
    >
    > 「世尊！何緣而說『我清淨故，預流、一來、不還、阿羅漢果、獨覺菩提、無上正等菩提清淨是畢竟淨』？」
    >
    > 「善現！我自相空故，預流、一來、不還、阿羅漢果、獨覺菩提、無上正等菩提亦自相空是畢竟淨。」\^\^（大正7，194b20-26）

[^144]: 《大般若波羅蜜多經》卷436〈40 清淨品〉：

    > \^「世尊！我清淨故，一切智、道相智、一切相智清淨。」
    >
    > 佛言：「如是畢竟淨故。」
    >
    > 「世尊！何緣而說『我清淨故，一切智、道相智、一切相智清淨是畢竟淨』？」
    >
    > 「善現！我無相、無得、無念、無知故，一切智、道相智、一切相智亦無相、無得、無念、無知是畢竟淨。」\^\^（大正7，194b26-c2）

[^145]: 《大般若波羅蜜多經》卷436〈40 清淨品〉：

    > \^「世尊！二清淨故，無得無現觀。」
    >
    > 佛言：「如是畢竟淨故。」
    >
    > 「世尊！何緣而說『二清淨故，無得無現觀是畢竟淨』？」
    >
    > 「善現！顛倒所起染淨無故，無得無現觀是畢竟淨。」\^\^（大正7，194c3-6）

[^146]: 《大智度論疏》卷21：\^「『**無始空故**』已下，上言畢竟淨義以成法空，今言無始空者以成生空。」\^\^（卍新續藏46，893a10-11）

[^147]: 《大品經義疏》卷12：\^「『**若菩薩皆如是知』**下大段第四，明結法屬人，行無不成、說無不益。就文為三：第一、明結法屬人，第二、明人行此法故行無不成，第三、今明若說此法故言無不益也。

    > 初、**結法屬人**者，**上三聖**^※^**說般若深淨；今明若能如是了悟則名菩薩，非凡夫、二乘**。然般若**末**^※^曾屬不屬；但不屬礙，屬則菩薩也。**聞**^※^**如是知者，即知畢竟空、無始空，名為般若也**。般若非屬**下**^※^屬，假名屬；般若非空、不空，假名為空。故目此為二空以為般若也。
    >
    > 次須菩提問意者，論釋此是難畢竟空──若菩薩行畢竟空，則應無所知！
    >
    > 佛答：菩薩知道種故，知諸法何曾畢竟空、不畢竟空，但為破眾生「有」病，令悟畢竟空了。菩薩雖行畢竟空，無知而無所不知二乘道，名為知「道種」故也，豈如二乘沉空耶！
    >
    > 「**色不知也**^※^」等者，須菩提難意：明菩薩既有道種慧，則有能觀智慧，應不空也！
    >
    > 佛答：「明所觀既空，能觀之道種慧亦空也，不作是念：『我施與者。』」
    >
    > 上明色不知色等──此是外法，謂受者及財物是外法故也；今不見我，即不見與者──與者是內法空也。
    >
    > 下來十三空釋此義。十三空是別破法，盡後五空是總破諸法耳。」\^\^（卍新續藏24，284c22-285a16）
    >
    > ※案：「三聖」，即舍利弗、須菩提、佛。
    >
    > ※案：\^「末」應作「未」\^\^。
    >
    > ※\^「聞」一作「問」\^\^。（卍新續藏24，285d，n.1）
    >
    > ※\^「下」一作「不」\^\^。（卍新續藏24，285d，n.2）
    >
    > ※案：\^「也」應作「色」\^\^。

[^148]: 《大智度論疏》卷21：\^**「『如是智』**已下，明善吉致嘆而如來答言『**畢竟淨故**』，此據智相寂知、無知相故云爾也。」\^\^（卍新續藏46，893a12-13）

[^149]: 《大般若波羅蜜多經》卷436〈40 清淨品〉：

    > \^「世尊！若菩薩摩訶薩能如是覺，是為般若波羅蜜多。」
    >
    > 佛言：「如是畢竟淨故。」\^\^（大正7，195a22-24）

[^150]: 《大智度論》卷84〈70
    三惠品〉：\^「道種智是諸菩薩摩訶薩智。道有四種：一者、人天中受福樂道，所謂種福德；并三乘道，為四。菩薩法應引導眾生著大道中；若不任入大道者，著二乘中；若不任入涅槃者，著人天福樂中，作涅槃因緣。世間福樂道是十善、布施諸福德；三十七品是二乘道；三十七品及六波羅蜜是菩薩道──菩薩應了了知是諸道。菩薩以佛道自為、為人，以餘三道但為眾生。是菩薩道種智。」\^\^（大正25，649a6-14）

[^151]: 《大智度論疏》卷21：\^「**『佛言：知道種故**』已下，上據**知相寂**，故云畢竟淨故；今言**寂寂之用**，**云故**^※^知通^※^種故**故**^※^也。當釋。」\^\^（卍新續藏46，893a14-15）

    > ※案：「云故」或作「故云」。
    >
    > ※案：「通」應作「道」。
    >
    > ※案：「故」字疑衍。

[^152]: 《大般若波羅蜜多經》卷436〈40 清淨品〉：

    > \^「世尊！何緣而說若菩薩摩訶薩能如是覺，是為般若波羅蜜多即畢竟淨？」
    >
    > 「善現！由此能成道相智故。」\^\^（大正7，195a24-26）

[^153]: 知＋（受想行）【元】【明】。（大正25，508d，n.2）

[^154]: 《大般若波羅蜜多經》卷436〈40
    清淨品〉：\^「世尊！若菩薩摩訶薩修行般若波羅蜜多，方便善巧作如是念：『色不知色，受不知受，想不知想，行不知行，識不知識；......過去法不知過去法，未來法不知未來法，現在法不知現在法；......一切智不知一切智，道相智不知道相智，一切相智不知一切相智。』**是菩薩摩訶薩已於無上正等菩提住正定聚**。」\^\^（大正7，195a26-b14）

[^155]: 《大般若波羅蜜多經》卷436〈40
    清淨品〉：「\^諸菩薩摩訶薩修行般若波羅蜜多時，有方便善巧故無所執著。\^\^」（大正7，195c2-4）

[^156]: 若＋（若）【宋】【元】【明】【宮】【聖】【石】。（大正25，508d，n.6）

[^157]: 詳見《摩訶般若波羅蜜經》卷2〈7 三假品〉（大正8，230b22）以下。

[^158]: 《大智度論疏》卷21：\^「『**我淨故**』已下，次釋文也。此以生空易解故，舉況法空也。」\^\^（卍新續藏46，893b3-4）

[^159]: （難）＋解【宋】【元】【明】【宮】。（大正25，508d，n.9）

[^160]: 《大智度論疏》卷21：\^**「『答曰』**已下，意云上據有為果法是着處，故云『不可得』；不可得者，對無着處。今須陀洹等言『自相空』者，乃據無為果，無為果既是煩惱無處，非所着處故，但云『自相空』也。」\^\^（卍新續藏46，893b7-10）

[^161]: 住＋（無）【宋】【元】【明】。（大正25，508d，n.10）

[^162]: （1）《大智度論疏》卷21：\^「『**用二淨故**』已下，二法清淨者，者^※^是智淨、緣淨，名二法淨。今此二淨亦無故，名不二法淨。『無得著』義，已如上釋也。」\^\^（卍新續藏46，893b15-17）

    > ※案：「者」字疑衍。
    >
    > （2）案：「二淨」為智淨、緣淨，參見《大智度論》卷63〈42
    > 歎淨品〉：「\^淨有二種：一者、智慧淨，二者、所緣法淨。\^\^」（大正25，507a7-8）

[^163]: ┌名字清淨──用二法清淨──分別是垢是淨

    > 二種清淨 ┴真 清 淨──用不二法清淨──無垢無淨
    >
    > （印順法師，《大智度論筆記》［B023］p.155）

[^164]: （1）《摩訶般若波羅蜜經》卷12〈42
    歎淨品〉：「\^須菩提言：『何因緣故，以二淨故**無得無著**是畢竟淨？』」\^\^（大正8，307b23-24）

    > （2）《大般若波羅蜜多經》卷436〈40
    > 清淨品〉：「世尊！何緣而說二清淨故，**無得無現觀**是畢竟淨？」（大正7，194c4-5）

[^165]: **畢竟空**：即畢竟淨。（印順法師，《大智度論筆記》［E013］p.308）

[^166]: **畢竟清淨：**即畢竟空，以人畏空故言清淨。（印順法師，《大智度論筆記》［E004］p.292）

[^167]: （1）問＝說【宋】【元】【明】【宮】【聖】。（大正25，508d，n.14）

    > （2）《高麗藏》亦作「問」（第14冊，1014c10）。

[^168]: 《大智度論疏》卷21：\^「**『問曰：能如是知**』已下，釋上善吉嘆波若之文。此中意明知之空空之智，用即寂，寂即用，非癈用然以寂，亦可以寂故而無用，但以知故，所以言畢竟空，空即能智故，言知道種智也。」\^\^（卍新續藏46，893b22-c1）

[^169]: 〔以〕－【宋】【元】【明】【宮】。（大正25，508d，n.15）

[^170]: **波羅密**：即畢竟清淨。（印順法師，《大智度論筆記》〔E019〕p.317）

[^171]: 空＝定【宋】【元】【明】【宮】。（大正25，508d，n.17）

[^172]: **畢竟空**：破著故說，得畢竟空即知道種。

    > 畢竟空非是實空。（印順法師，《大智度論筆記》［E013］p.308）

[^173]: 〔彼〕－【宋】【元】【明】【宮】【聖】【石】。（大正25，508d，n.18）

[^174]: 施＝者先【宋】【元】【明】【聖】【石】，＝先【宮】。（大正25，508d，n.19）

[^175]: 般＝眾【宋】。（大正25，508d，n.20）

[^176]: （1）十三空：\^內空、外空、內外空、空空、大空、第一義空、有為空、無為空、無始空、散空、性空、諸法空、自相空故。\^\^

    > （2）五空：\^畢竟空，不可得空，無法空，有法空，無法有法空。\^\^
    >
    > （3）十八空，參見《摩訶般若波羅蜜經》卷1〈1
    > 序品〉：\^「^（1）^內空，^（2）^外空，^（3）^內外空，^（4）^空空，^（5）^大空，^（6）^第一義空，^（7）^有為空，^（8）^無為空，^（9）^無始空，^（10）^散空，^（11）^性空，^（12）^諸法空，^（13）^自相空，^（14）^畢竟空，^（15）^不可得空，^（16）^無法空，^（17）^有法空，^（18）^無法有法空。」\^\^（大正8，219c9-12）

[^177]: **無得為因，無礙為果**：空故無礙。（印順法師，《大智度論筆記》［E017］p.314-315）
