\`434\`慧日佛學班第03期

**《大智度論》卷17**

**〈釋初品中禪波羅蜜第二十八〉**

**（大正25，180b11-190a7）**

釋厚觀（2007.12.01）

\^【**經**】不亂不味故，應具足禪波羅蜜。\^\^

【**論**】

**\$※、禪波羅蜜**

**\$一、釋疑：菩薩不應獨善閑居坐禪疑**（印順法師，《大智度論筆記》〔D019〕p.263）

問曰：菩薩法以度一切眾生為事，何以故閑坐林澤，靜默山間，獨善其身，棄捨眾生？

答曰：

> **\$（一）求定得實智慧以度一切**
>
> 菩薩身雖遠離眾生，心常不捨，靜處求定，得實智慧以度一切。譬如服藥將身，權[^1]息家務，氣力平健，則修業如故；菩薩宴寂[^2]亦復如是，以禪定力故，服智慧藥，得神通力，還在眾生，或作父母妻子，或作師徒宗長，或天或人，下至畜生，種種語言，方便開導。
>
> **\$（二）實慧從一心生，定淨慧亦淨**（印順法師，《大智度論筆記》〔A037〕p.71）
>
> 復次，菩薩行布施、持戒、忍辱，是三事名為福德門。於無量世中作天王、釋提桓因、轉輪聖王、閻浮提王，常施眾生七寶衣服，五情所欲，今世後世皆令具足。如《經》中說：「\^轉（180c）輪聖王以十善教民，後世皆生天上；世世利益眾生，令得快樂。此樂無常，還復受苦。\^\^」[^3]菩薩因此發大悲心，欲以常樂涅槃利益眾生。此常樂涅槃從實智慧生，實智慧從一心禪定生。譬如然燈，燈雖能照，在大風中不能為用；若置之密宇，其用乃全。散心中智慧亦如是，若無禪定靜室，雖有智慧，其用不全；得禪定則實智慧生。以是故，菩薩雖離眾生，遠在靜處，求得禪定。以禪定清淨故，智慧亦淨；譬如油炷淨故，其明亦淨。以是故，欲得淨智慧者，行此禪定。
>
> **\$（三）禪須專修**（印順法師，《大智度論筆記》〔A037〕p.71）
>
> 復次，若求世間近事，不能專心，則事業不成，何況甚深佛道而不用禪定！
>
> 禪定名攝諸亂心。亂心輕飄，甚於鴻毛；馳散不停，駛過疾風；不可制止，劇於獼猴；暫現轉滅，甚於掣[^4]電。心相如是，不可禁止，若欲制之，非禪不定。如偈說：
>
> \^「禪為守智藏，功德之福田；禪為清淨水，能洗諸欲塵；
>
> 禪為金剛鎧，能遮煩惱箭；雖未得無餘，涅槃分已得。
>
> 得金剛三昧，摧碎結使山；得六神通力，能度無量人。
>
> \`435\`囂塵[^5]蔽天日，大雨能淹之；覺觀風散心，禪定能滅之。」\^\^
>
> **\$（四）一心專求不廢乃能得禪**
>
> 復次，禪定難得，行者一心專求不廢，乃當得之；諸天及神仙猶尚不能得，何況凡夫懈怠心者！
>
> **\$※舉例：魔女欲擾世尊**
>
> 如佛在尼拘盧樹下坐禪，魔王三女說偈問言：（181a）
>
> \^「獨坐林樹間，六根常寂默，有若失重寶，無援愁苦毒[^6]。
>
> 容顏世無比，而常閉目坐；我等心有疑，何求而在此？」\^\^
>
> 爾時，世尊以偈答曰：
>
> \^「我得涅槃味，不樂處染愛；內外賊已除，汝父亦滅退。
>
> 我得甘露味，安樂坐林間；恩愛之眾生，為之起慈心。」\^\^
>
> 是時三女心生慚愧而自說言：「\^此人離欲，不可動也。\^\^」即滅去不現。

**\$二、禪定之前方便**

問曰：行何方便，得禪波羅蜜？

答曰：却[^7]五事（五塵），除五法（五蓋）[^8]，行五行。

> **\$（一）呵五欲**
>
> 云何却五事？當呵責五欲。
>
> 哀哉眾生！常為五欲所惱，而猶求之不已！此五欲者，得之轉劇，如火炙疥；五欲無益，如狗齩骨；五欲增諍，如鳥競肉；五欲燒人，如逆風執炬；五欲害人，如踐惡蛇；五欲無實，如夢所得；五欲不久，如假借須臾。世人愚惑，貪著五欲，至死不捨，為之後世受無量苦。譬如愚人貪著好果，上樹食之，不肯時下；人伐其樹，樹傾乃墮，身首毀壞，痛惱而死。又此五欲，得時須臾樂，失時為大苦；如蜜塗刀，舐者貪甜，不知傷舌。五欲法者與畜生共，有智者識之，能自遠離。[^9]
>
> **\$※舉例：山神欲色誘優婆塞**[^10]
>
> 如說：有一優婆塞，與眾估客遠出治生。是時寒雪，夜行失伴，在一石窟中住。時山神變為一女來欲試之，說此偈言：
>
> \^「白雪覆山地，鳥獸皆隱藏；我獨無所恃，惟願見愍傷！」\^\^（181b）
>
> 優婆塞兩手掩耳而答偈言：
>
> \^「無羞弊惡人，說此不淨言，水漂火燒去，不欲聞汝聲！
>
> 有婦心不欲，何況造邪婬？諸欲樂甚淺，大苦患甚深。
>
> \`436\`諸欲得無厭，失之為大苦；未得願欲得，得之為所惱。
>
> 諸欲樂甚少，憂苦毒甚多，為之失身命，如蛾赴燈火！」\^\^
>
> 山神聞此偈已，即擎[^11]此人送至伴中。
>
> 是為智者呵欲不可著。五欲者，名為妙色、聲、香、味、觸；欲求禪定，皆應棄之。
>
> **\$1、棄色**
>
> 云何棄色？
>
> **\$（1）觀色之患**
>
> 觀色之患，若人著色，諸結使火盡皆熾然，燒害人身。如火燒金銀，煮沸熱蜜，雖有色味，燒身爛口，急應捨之。若人染著妙色、美味，亦復如是。
>
> **\$（2）好惡在人，色無定也**
>
> 復次，好惡在人，色無定也。何以知之？如遙見所愛之人，即生喜愛心；若遙見
>
> 怨家惡人，即生怒害心；若見中人，則無怒無喜。若欲棄此喜怒，當除邪念及色，
>
> 一時俱捨；譬如洋金[^12]燒身，若欲除之，不得但欲棄火而留金，要當金、火俱棄。
>
> **\$※舉例：頻婆娑羅王以色故身入敵國**[^13]
>
> 如頻婆娑羅王，以色故身入敵國，獨在婬女阿梵婆羅房中。
>
> **\$※舉例：憂填王以色染故截仙人手足**[^14]
>
> 憂填王以色染故，截五百仙人手足。
>
> 如是等種種因緣，是名呵色欲。
>
> **\$2、呵聲**
>
> 云何呵聲？聲相不停，暫聞即滅。愚癡之人，不解聲相無常變失故，於音聲中妄生好樂；於已過之聲念而生著。
>
> **\$※ 舉例：五百仙人聞甄陀羅女歌聲而失禪定**[^15]
>
> 如五百仙人在山中住，甄陀羅女於雪山池中浴；聞其歌聲，即失禪定，心醉狂逸，不能自持。譬如大風吹（181c）諸林樹，聞此細妙歌聲，柔軟清淨，生邪念想，是故不覺心狂；今世失諸功德，後世當墮惡道！
>
> 有智之人，觀聲念念生滅，前後不俱，無相及者；作如是知，則不生染著。若斯人者，諸天音樂尚不能亂，何況人聲？
>
> 如是等種種因緣，是名呵聲欲。
>
> **\$3、呵香**
>
> 云何呵香？人謂著香少罪，染愛於香，開結使門；雖復百歲持戒，能一時壞之。
>
> **\$\`437\`※
> 舉例：沙彌因香死求生龍**[^16]（印順法師，《大智度論筆記》〔H013〕p.403）
>
> 如一阿羅漢常入龍宮，食已，以鉢授與沙彌令洗；鉢中有殘飯數粒，沙彌嗅之大香，食之甚美。便作方便，入師繩床下，兩手捉繩床腳；其師至時，與繩床俱入龍宮。龍言：「\^此未得道，何以將來？\^\^」
>
> 師言：「\^不覺。\^\^」
>
> 沙彌得飯食之，又見龍女身體端正，香妙無比，心大染著，即作要[^17]願：「\^我當作福，奪此龍處，居其宮殿！\^\^」
>
> 龍言：「\^後莫將此沙彌來！\^\^」
>
> 沙彌還已，一心布施、持戒，專求所願，願早作龍。是時遶寺，足下水出，自知必得作龍。徑至師本入處大池邊，以袈裟覆頭而入，即死，變為大龍；福德大故，即殺彼龍，舉池盡赤。未爾之前，諸師及僧呵之。沙彌言：「\^我心已定，心相已出。\^\^」時，師將諸眾僧，就池觀之。
>
> 如是因緣，由著香故。
>
> **\$※ 舉例：比丘偷蓮香**[^18]
>
> 復次，有一比丘在林中蓮華池邊經行，聞蓮華香，其心悅樂，過而心愛。[^19]
>
> 池神語之言：「\^汝何以故捨彼林下禪淨坐處而偷我香？以著香故，諸結使臥者皆起。\^\^」
>
> 時，更有一人，來入池中，多取其花，掘挽根莖，狼籍[^20]而去；池神默無所言。比丘言：「\^此人破汝池，取汝花，汝都無言；我但池岸邊行，便見呵罵，言偷我香！\^\^」
>
> 池神（182a）言：「\^世間惡人常在罪垢糞中，不淨沒頭，我不共語也。汝是禪行好人而著此香，破汝好事，是故呵汝！譬如白疊鮮淨而有黑物點污，眾人皆見；彼惡人者，譬如黑衣點墨，人所不見，誰問之者！\^\^」
>
> 如是等種種因緣，是名呵香欲。
>
> **\$4、呵味**
>
> 云何呵味？當自覺悟：「我但以貪著美味故，當受眾苦，洋銅灌口，噉燒鐵丸；若不觀食法，嗜心堅著，墮不淨虫中。」
>
> **\$※ 舉例：愛酪沙彌墮蟲身**[^21]
>
> 如一沙彌心常愛酪，諸檀越餉[^22]僧酪時，沙彌每得殘分，心中愛著，樂喜不離；命\`438\`終之後，生此殘酪瓶中。
>
> 沙彌師得阿羅漢道，僧分酪時，語言：「\^徐徐！莫傷此愛酪沙彌！\^\^」
>
> 諸人言：「\^此是虫，何以言愛酪沙彌？\^\^」
>
> 答言：「\^此虫本是我沙彌，但坐貪愛殘酪故，生此瓶中。\^\^」
>
> 師得酪分，\^虫\^\^在中來。
>
> 師言：「\^愛酪人！汝何以來？\^\^」即以酪與之。
>
> **\$※ 舉例：王子貪食而命終**[^23]
>
> 復次，如一國[^24]，王名月分。王有太子，愛著美味，王守園者日送好菓。園中有一大樹，樹上有鳥養子，常飛至香山中，取好香果以養其子；眾子爭之，一果墮地，守園人晨朝見之，奇其非常，即送與王。王珍此果香色殊異，太子見之便索，王愛其子，即以與之。太子食果，得其氣味，染心深著，日日欲得；王即召園人，問其所由。守園人言：「\^此果無種，從地得之，不知所由來也。\^\^」太子啼哭不食，王催責園人，仰汝得之。園人至得果處，見有鳥巢，知鳥銜來，翳[^25]身樹上，伺欲取之；鳥母來時，即奪得果送，日日如是。鳥母怒之，於香山中取毒果，其香、味、色全似前者。園人奪得輸王，王與太（182b）子食之，未久身肉爛壞而死。
>
> 着味如是，有失身之苦。
>
> 如是等種種因緣，是名呵著味欲。
>
> **\$5、呵觸**
>
> 云何呵觸？
>
> **\$（1）觸是生諸結使之大因，繫縛心之根本，多生染著，甚難捨離**
>
> 此觸是生諸結使之大[^26]因，繫縛心之根本。何以故？餘四情則各當其分，此則遍滿身識；生處廣故，多生染著，此著難離。何以知之？如人著色，觀身不淨三十六種[^27]則生厭心；若於觸中生著，雖知不淨，貪其細軟，觀不淨無所益，是故難離。
>
> **\$（2）觸難捨離故常作重罪，受苦萬端**
>
> 復次，以其難捨，故為之常作重罪。若墮地獄，地獄有二部：一名寒氷，二名焰火。此二獄中，皆以身觸受罪，苦毒萬端。此觸名為大黑闇處，危難之險道也。
>
> **\$\`439\`※ 舉例：耶輸陀羅以歡喜丸惑釋尊，一角仙人貪觸而失神通**
>
> **\$A、耶輸陀羅久妊不產**[^28]
>
> 復次，如《羅睺羅母本生經》中說：
>
> 釋迦文菩薩有二夫人，一名劬毘耶，二名耶輸陀羅。耶輸陀羅，羅睺羅母也。劬毘耶是寶女，故不孕子。耶輸陀羅以菩薩出家夜，自覺妊身。
>
> 菩薩出家六年苦行，耶輸陀羅亦六年懷妊不產。
>
> 諸釋詰之：「\^菩薩出家，何由有此？\^\^」
>
> 耶輸陀羅言：「\^我無他罪，我所懷子，實是太子體胤\^\^[^29]。」
>
> 諸釋言：「\^何以久而不產？\^\^」
>
> 答言：「\^非我所知！\^\^」
>
> 諸釋集議聞王欲如法治罪。
>
> 劬毘耶白王：「\^願寬恕之！我常與耶輸陀羅共住，我為其證，知其無罪。待其子生，知似父不，治之無晚！\^\^」
>
> 王即寬置。
>
> 佛六年苦行既滿，初成佛時，其夜生羅睺羅。
>
> 王見其似父，愛樂忘憂。語群臣言：「\^我兒雖去，今得其子，與兒在無異！\^\^」
>
> 耶輸陀羅雖免罪黜[^30]，惡聲滿國。耶輸陀羅欲除惡名，佛成道已，還迦毘羅婆度諸釋子。時，淨飯王及耶輸陀羅，常請佛入宮食。是時耶輸陀羅，持一（182c）鉢百味歡喜丸，與羅睺羅，令持上佛。是時佛以神力變五百阿羅漢，皆如佛身，無有別異。羅睺羅以七歲身，持歡喜丸徑至佛前，奉進世尊。是時佛攝神力，諸比丘身復如故，皆空鉢而坐，唯佛鉢中盛滿歡喜丸。
>
> 耶輸陀羅即白王言：「\^以此證驗，我無罪也！\^\^」
>
> **\$B、羅睺羅住於母胎六年之因緣**[^31]
>
> 耶輸陀羅即問佛言：「\^我有何因緣，懷妊六年？\^\^」
>
> 佛言：「\^汝子羅睺羅，過去久遠世時，曾作國王。時有一五通仙人來入王國，語王言：『王法治賊，請治我罪！』
>
> 王言：『汝有何罪？』
>
> \`440\`答言：『我入王國，犯不與取，輒飲王水，用王楊枝！』
>
> 王言：『我以相與，何罪之有？我初登王位，皆以水及楊枝施於一切！』
>
> 仙人言：『王雖已施，我心疑悔，罪不除也！願今見治，無令後罪。』
>
> 王言：『若必欲爾，小停，待我入還！』
>
> 王入宮中，六日不出。此仙人在王園中，六日飢渴。
>
> 仙人思惟：『此王正以此治我。』
>
> 王過六日而出，辭謝仙人：『我便相忘，莫見咎也！』
>
> 以是因緣故，受五百世三惡道罪，五百世常六年在母胎中。」\^\^
>
> 以是證故，耶輸陀羅無有罪也。
>
> **\$C、耶輸陀羅欲以歡喜丸惑釋尊**
>
> 是時，世尊食已出去，耶輸陀羅心生悔恨：「\^如此好人，世所希有，我得遭遇，而今永失！\^\^」
>
> 世尊坐時，諦視[^32]不眴[^33]；世尊出時，尋後觀之，遠沒乃止。心大懊恨，每一思至，躄[^34]地氣絕；傍人以水灑之，乃得蘇息。常獨思惟：「\^天下誰能善為呪術，能轉其心令復本意，歡樂如初？\^\^」即以七寶名珠，著金槃上，以持募人。
>
> 有一梵志應之，言：「\^我能呪之，令其意轉；當作百味歡喜丸，以藥草和之，以呪語禁之，（183a）其心便轉，必來無疑！\^\^」
>
> 耶輸陀羅受其教法，遣人請佛：「\^願與聖眾，俱屈[^35]威神！\^\^」
>
> 佛入王宮，耶輸陀羅即遣百味歡喜丸，著佛鉢中。佛既食之，耶輸陀羅冀想如願，歡娛如初。佛食無異，心目[^36]澄靜。
>
> 耶輸陀羅言：「\^今不動者，藥力未行故耳；藥勢發時，必如我願！\^\^」
>
> 佛飯食訖，而呪願已，從座起去。耶輸陀羅冀藥力晡時日入當發，必還宮中。佛食如常，身心無異。
>
> 諸比丘明日食時，著衣持鉢，入城乞食，具聞此事，增益恭敬。佛力無量，神心難測，不可思議！耶輸陀羅藥歡喜丸，其力甚大，而世尊食之，身心無異。諸比丘食已出城，以是事具白世尊。
>
> 佛告諸比丘：「\^此耶輸陀羅，非但今世以歡喜丸惑我，乃往過去世時，亦以歡喜丸惑我！\^\^」
>
> **\$D、一角仙人本生**[^37]
>
> 爾時，世尊為諸比丘說本生因緣：
>
> 過去久遠世時，婆羅㮈國山中有仙人。以仲春[^38]之月，於澡槃[^39]中小便，見鹿麚[^40]麀\`441\`[^41]合會，婬心即動，精流槃中。麀鹿飲之，即時有娠[^42]。滿月生子，形類如人，唯頭有一角，其足似鹿。鹿當產時，至仙人菴[^43]邊而產。見子是人，以付仙人而去。仙人出時，見此鹿子，自念本緣，知是己兒，取已養育。及其年大，懃教學問，通十八種大經。又學坐禪，行四無量心，即得五神通。一時上山，值大雨泥滑，其足不便[^44]躄地，破其鍕[^45]持，又傷其足；便大瞋恚，以鍕持盛水，呪令不雨。仙人福德，諸龍鬼神皆為不雨。不雨故，五穀、五果盡皆不生，人民窮乏，無復生路。
>
> 婆羅㮈國王憂愁懊惱，命諸大官集議雨事。（183b）明者議言：「\^我曾傳聞仙人山中，有一角仙人，以足不便故，上山躄地傷足，瞋呪此雨令十二年不墮\^\^」。王思惟言：「\^若十二年不雨，我國了[^46]矣，無復人民！\^\^」王即開募[^47]，「\^其有能令仙人失五通，屬我為民者，當與分國半治。\^\^」
>
> 是婆羅㮈國有婬女，名曰扇陀，端正無雙，來應王募，問諸人言：「\^此是人？非人？\^\^」眾人言：「\^是人耳！仙人所生。\^\^」婬女言：「\^若是人者，我能壞之。\^\^」作是語已，取金槃盛好寶物，語國王言：「\^我當騎此仙人項來！\^\^」婬女即時求五百乘車，載五百美女。五百鹿車，載種種歡喜丸，皆以眾藥和之，以眾彩畫之令似雜果；及持種種大力美酒，色味如水。服樹皮，衣草衣，行林樹間，以像[^48]仙人；於仙人菴邊，作草庵而住。
>
> 一角仙人遊行見之，諸女皆出迎逆，好華好香供養仙人，仙人大喜。諸女皆以美言敬辭問訊仙人，將入房中，坐好床蓐，與好淨[^49]酒以為淨水，與歡喜丸以為果蓏[^50]。食飲飽已，語諸女言：「\^我從生已來，初未得如此好果、好水！\^\^」諸女言：「\^我以一心行善故，天與我願，得此好果、好水。\^\^」仙人問諸女：「\^汝何以故膚色肥盛？\^\^」答言：「\^我曹食此好果，飲此美水，故肥盛如此！\^\^」女白仙人言：「\^汝何以不在此間住？\^\^」答曰：「\^亦可住耳！\^\^」女言：「\^可共澡洗！\^\^」即亦可之。女手柔軟，觸之心動；便復與諸美女更互相洗，欲心轉生，遂成婬事，即失神通，天為大雨。七日七夜令得歡喜飲食。
>
> 七日已後酒果皆盡，繼以山水木果，其味不（183c）美，更索前者。答言：「\^已盡！今當共行，去此不遠，有可得處。\^\^」仙人言：「\^隨意！\^\^」即便共出。媱女知去城不遠，女便在道中臥，言：「\^我極[^51]，不能復行！\^\^」仙人言：「\^汝不能行者，騎我\`442\`項上，當項[^52]汝去！\^\^」
>
> 女先遣信白王：「\^王可觀我智能。\^\^」王勅嚴駕[^53]，出而觀之。問言：「\^何由得爾？\^\^」女白王言：「\^我以方便力故，今已如此，無所復能。\^\^」令住城中，好供養恭敬之，足五所欲，拜為大臣。住城少日，身轉羸[^54]瘦；念禪定心樂，厭此世欲。王問仙人：「\^汝何不樂、身轉羸瘦？\^\^」仙人答王：「\^我雖得五欲，常自憶念林間閑靜，諸仙遊處，不能去心\^\^。」王自思惟：「\^若我強違其志，違志為苦，苦極則死。本以求除旱患，今已得之，當復何緣強奪其志？\^\^」即發遣之。既還山中，精進不久，還得五通。
>
> 佛告諸比丘：「\^一角仙人，我身是也；婬女者，耶輸陀羅是。爾時以歡喜丸惑我，我未斷結，為之所惑；今復欲以藥歡喜丸惑我，不可得也！\^\^」
>
> 以是事故，知細軟觸法，能動仙人，何況愚夫？
>
> 如是種種因緣，是名呵細滑欲。
>
> 如是呵五欲。
>
> **\$（二）除五蓋**（印順法師，《大智度論筆記》〔A037〕p.71）
>
> 除五蓋者。
>
> **\$1、貪欲蓋**
>
> 復次，貪欲之人，去道甚遠。所以者何？欲為種種惱亂住處，若心著貪欲，無由近道。如除欲蓋偈所說：
>
> **\$（1）求道之人，豈能縱欲**
>
> \^「入道慚愧人，持鉢福眾生；云何縱塵欲？沈沒於五情！
>
> 著鎧持刀杖，見敵而退走；如是怯弱人，舉世所輕笑。
>
> 比丘為乞士，除髮著袈裟；五情馬所制，取笑亦如是。（184a）
>
> 又如豪貴人，盛服以嚴身；而行乞衣食，取笑於眾人。
>
> 比丘除飾好，毀形以攝心；而更求欲樂，取笑亦如是！
>
> 已捨五欲樂，棄之而不顧；如何還欲得？如愚自食吐！
>
> 如是貪欲人，不知觀本願，亦不識好醜，狂醉於渴愛。
>
> 慚愧尊重法，一切皆已棄，賢智所不親，愚騃[^55]所愛近。
>
> 諸欲求時苦，得之多怖畏，失時懷熱惱，一切無樂時。」\^\^
>
> **\$（2）對治貪欲之法**
>
> \^「諸欲患如是，以何當捨之？得諸禪定樂，則不為所欺。
>
> 欲樂著無厭，以何能滅除？若得不淨觀，此心自然無。
>
> 著欲不自覺，以何悟其心？當觀老病死，爾乃出四淵[^56]。
>
> 諸欲難放捨，何以能遠之？若能樂善法，此欲自然息。
>
> \`443\`諸欲難可解，何以能釋之？觀身得實相，則不為所縛。
>
> 如是諸觀法，能滅諸欲火；譬如大澍雨，野火無在者[^57]！」\^\^
>
> 如是等種種因緣，滅除欲蓋。
>
> **\$2、瞋恚蓋**
>
> 瞋恚蓋者，失諸善法之本，墮諸惡道之因，諸樂之怨家，善心之大賊，種種惡口之府藏。如佛教瞋弟子偈言：
>
> **\$（1）勸修慈心**
>
> \^「汝當知思惟，受身及處胎，（184b）穢惡之幽苦，既生之艱難！
>
> 既思得此意，而復不滅瞋，則當知此輩，則是無心人！
>
> 若無罪報果，亦無諸呵責，猶當應慈忍，何況苦果劇！
>
> 當觀老病死，一切無免者；當起慈悲心，云何惡加物？
>
> 眾生相怨賊，斫刺受苦毒；云何修善人，而復加惱害？
>
> 常當行慈悲，定心修諸善；不當懷惡意，侵害於一切！
>
> 若勤修道法，惱害則不行，善惡勢不竝，如水火相背。」\^\^
>
> **\$（2）瞋恚之相**
>
> \^「瞋恚來覆心，不知別好醜，亦不識利害，不知畏惡道。
>
> 不計他苦惱，不覺身心疲，先自受苦因，然後及他人。」\^\^
>
> **\$（3）慈滅瞋毒**
>
> \^「若欲滅瞋恚，當思惟慈心，獨處自清閑，息事滅因緣。
>
> 當畏老病死，九種瞋惱[^58]除，如是思惟慈，則得滅瞋毒！」\^\^
>
> 如是等種種因緣，除瞋恚蓋。
>
> **\$3、睡眠蓋**
>
> 睡眠蓋者，能破今世三事：欲樂、利樂、福德。能破今世、後世、究竟樂，與死無異，唯有氣息。如一菩薩以偈呵眠睡弟子言：
>
> \^「汝起勿抱臭身臥，種種不淨假名人！如得重病箭入體，諸苦痛集安可眠！
>
> 一切世間死火燒，汝當求出安可眠！如人被縛將去殺，災害垂至安可眠！（184c）
>
> 結賊不滅害未除，如共毒蛇同室宿，亦如臨陣白刃間，爾時安可而睡眠！
>
> 眠為大闇無所見，日日侵誑奪人明，以眠覆心無所識，如是大失安可眠！」\^\^
>
> 如是等種種因緣，呵睡眠蓋。
>
> **\$4、掉悔蓋**
>
> 掉、悔[^59]蓋者，
>
> **\$\`444\`（1）釋「掉」**
>
> 掉之為法，破出家心。如人攝心，猶不能住，何況掉散？掉散之人，如無鉤醉象，決[^60]鼻駱駝，不可禁制。如偈說：
>
> \^「汝已剃頭著染衣，執持瓦鉢行乞食，云何樂著戲掉法？既無法利失世樂！」\^\^
>
> **\$（2）釋「悔」**
>
> 悔法者，如犯大罪人，常懷畏怖，悔箭入心，堅不可拔。如偈說：
>
> \^「不應作而作，應作而不作；悔惱火所燒，後世墮惡道。
>
> 若人罪能悔，已悔則放捨，如是心安樂，不應常念著！
>
> 若有二種悔，不作若已作，以是悔著心，是則愚人相！
>
> 不以心悔故，不作而能作；諸惡事已作，不能令不作。」\^\^
>
> 如是等種種因緣，呵掉、悔蓋。
>
> **\$5、疑蓋**
>
> 疑蓋者，以疑覆心故，於諸法中不得定心；定心無故，於佛法中空無所得。譬如人入寶山，若無手者，無所能取。如說疑義偈言：
>
> \^「如人在岐道，疑惑無所趣；諸法實相中，疑亦復如是。
>
> 疑故不懃求，諸法之實相，是疑從癡生，惡中之弊惡！
>
> 善不善法中，生死及涅槃，（185a）定實真有法，於中莫生疑！
>
> 汝若生疑心，死王獄吏縛；如師子搏鹿，不能得解脫！
>
> 在世雖有疑，當隨妙善法，譬如觀岐道，利好者應逐！」\^\^
>
> 如是等種種因緣故，應捨疑蓋。
>
> **\$6、小結**
>
> 棄是五蓋，譬如負債得脫，重病得差[^61]，飢餓之地得至豐國，如從獄得出，如於惡賊中得自免濟，安隱無患；行者亦如是，除却五蓋，其心安隱，清淨快樂。譬如日月，以五事覆曀[^62]：煙、雲、塵、霧、羅睺阿修羅手障，則不能明照；[^63]人心亦如是，為五蓋所覆，自不能利，亦不能益人。
>
> **\$（三）行五法**（印順法師，《大智度論筆記》〔A037〕p.71）
>
> 若能呵五欲，除五蓋，行五法：欲、精進、念、巧慧、一心。**行此五法，得五支，成就初禪**。
>
> 「欲」名欲於欲界中出，欲得初禪。
>
> 「精進」名離家持戒，初夜後夜，專精不懈，節食，攝心，不令馳散。
>
> 「念」名念初禪樂，知欲界不淨，狂惑可賤，初禪為尊重可貴。
>
> 「巧慧」名觀察籌量欲界樂、初禪樂輕重得失。
>
> \`445\`「一心」名常繫心緣中，不令分散。
>
> **\$（四）欲求禪定應棄五欲**（印順法師，《大智度論筆記》〔A037〕p.71）
>
> 復次，專求初禪，放捨欲樂；譬如患怨，常欲滅除，則不為怨之所害也。如佛為著欲婆羅門說：「\^我本觀欲：欲為怖畏、憂苦因緣，欲為少樂，其苦甚多\^\^。」[^64]欲為魔網，纏綿難出；欲為燒熱，乾竭諸樂，譬如樹林四邊火起；欲為如臨火坑，甚可怖畏；如逼毒蛇；如怨賊拔刀；如惡羅剎；如惡毒入口；如吞銷銅；如三流狂象[^65]；如臨大深坑；如師子斷道；如摩竭魚開口。[^66]諸欲亦如是，甚可怖畏！若著諸欲，令（185b）人惱苦。著欲之人，亦如獄囚，如鹿在圍，如鳥入網，如魚吞鉤，如豺[^67]搏狗，如烏在鵄[^68]群，如蛇值野猪，如鼠在猫中，如群盲人臨坑，如蠅著熱油，如𤻝[^69]人在陣，如躄[^70]人遭火，如入沸醎河，如舐蜜塗刀，如四衢[^71]臠肉[^72]，如薄覆刀林，如華覆不淨，如蜜塗毒甕，如毒蛇篋，如夢虛誑，如假借當歸，如幻誑小兒，如焰無實，如沒大水，如船入摩竭魚口，如雹害穀，如礔礰臨人。諸欲亦如是，虛誑無實，無牢無強，樂少苦多。欲為魔軍，破諸善功德，常為劫害眾生故出。
>
> **\$（五）總結**
>
> 如是等種種諸喻，呵五欲，除五蓋，行五法，得至初禪。

**\$三、唯禪獨名波羅蜜**（印順法師，《大智度論筆記》〔A037〕p.71）

問曰：八背捨、八勝處、十一切入、四無量心、諸定三昧，如是等種種定，不名波羅蜜，何以但言禪波羅蜜？

答曰：

> **\$（一）諸定皆是思惟修故**（印順法師，《大智度論筆記》〔A037〕p.71）
>
> 此諸定功德，都是思惟修。（禪，秦言：思惟修）言禪波羅蜜，一切皆攝。
>
> **\$（二）定智均多，勝餘定故**（印順法師，《大智度論筆記》〔A037〕p.71）
>
> 復次，**禪最大如王，說禪則攝一切，說餘定則不攝**。何以故？
>
> 是四禪中智、定等而樂；
>
> 未到地、中間地，智多而定少；
>
> 無色界定多而智少，是處非樂。
>
> 譬如車，一輪強，一輪弱，則不安隱；智、定不等，亦如是。[^73]
>
> **\$\`446\`（三）禪中有四等、五通等故**（印順法師，《大智度論筆記》〔A037〕p.71）
>
> 復次，是四禪處有四等心[^74]、五神通、背捨、勝處、一切處、無諍三昧、願智、頂禪、自在定、練禪、十四變化心、般舟般、諸菩薩三昧：首楞嚴等──略說則百二十，諸佛三昧：不動等──略說則百八，[^75]及佛得道、捨壽。如是等種種功德、妙定，皆在禪中。以是故，禪名波羅蜜，餘定不名波羅蜜。

**\$四、依不淨、安般二門得禪**（印順法師，《大智度論筆記》〔A037〕p.71）

問曰：汝先言呵五欲，除五蓋，行五法，得初禪。修何事、依何道，能得初禪？

答曰：依不淨觀、安（185c）那般那念等諸定門。[^76]

**\$五、四禪**

> **\$（一）四禪之次第、禪支、所離**[^77]（印順法師，《大智度論筆記》〔A037〕p.71）
>
> 如《禪經》[^78]禪義偈中說：
>
> **\$1、初禪**
>
> \^「離欲及惡法，有覺并有觀，離生得喜樂，是人入初禪。
>
> 已得離婬火，則獲清涼定；如人大熱悶，入冷池則樂。
>
> 如貧得寶藏，大喜覺動心；分別則為觀，入初禪亦然。」\^\^
>
> **\$2、第二禪**
>
> \^「知二法亂心，雖善而應離，如大水澄靜，波蕩亦無見[^79]。
>
> 譬如人大極，安隱睡臥時，若有喚呼聲，其心大惱亂。
>
> 攝心入禪時，以覺觀為惱；是故除覺觀，得入一識處。
>
> 內心清淨故，定生得喜樂，得入此二禪，喜勇心大悅！」\^\^
>
> **\$\`447\`3、第三禪**
>
> \^「攝心第一定，寂然無所念，患喜欲棄之，亦如捨覺觀。
>
> 由受故有喜，失喜則生憂，離喜，樂身受，捨念及方便。
>
> 聖人得能捨，餘人捨為難。」\^\^
>
> **\$4、第四禪**
>
> \^「若能知樂患，見不動大安，憂喜先已除，苦樂今亦斷。
>
> 捨念清淨心，入第四禪中。
>
> 第三禪中樂，無常動故苦，欲界中斷憂，初二禪除喜，
>
> 是故佛世尊，第四禪中說，先已斷憂喜，今則除苦樂。」\^\^
>
> **\$（二）修禪資糧**（印順法師，《大智度論筆記》〔A037〕p.71）
>
> 復次，持戒清淨，閑居獨處，守攝諸根，初夜後夜，專精思惟，棄捨外樂，以禪自娛。離諸欲（186a）不善法，依未到地，得初禪。[^80]
>
> **\$（三）禪有四種：味、淨、無漏、報得五眾**
>
> 初禪，如《阿毘曇》說：「\^禪有四種：一、味相應，二、淨，三、無漏，[^81]四、初禪所攝報得五眾。\^\^」[^82]是中行者入淨、無漏。
>
> 二禪、三禪、四禪亦如是。
>
> **\$1、釋初禪**
>
> 如佛所說：「\^若有比丘離諸欲及惡不善法，有覺、有觀，離生喜樂，入初禪。\^\^」[^83]
>
> \^**「諸欲」**\^\^者，所愛著色等五欲，思惟分別；呵欲，如先說。[^84]
>
> \^**「惡不善法」**\^\^者，貪欲等五蓋。
>
> 離此內外二事故，得初禪。
>
> 初禪相：**有覺、有觀、喜、樂、一心**。
>
> \^**「有覺、有觀」**\^\^者，得初禪中未曾所得善法功德故，心大驚悟。常為欲火所燒，得初禪時如入清涼池；又如貧人卒[^85]得寶藏。行者思惟，分別欲界過罪，知初禪利益功德甚多，心大歡喜，是名\^「有覺、有觀」\^\^。
>
> **\$※
> 覺觀：二法在一心，二相不俱有，粗細異故**（印順法師，《大智度論筆記》〔A059〕p.100）
>
> 問曰：有覺、有觀，為一法？是二法耶？
>
> 答曰：二法。麁心初念，是名為覺；細心分別，是名為觀。譬如撞鐘，初聲大時名為覺，後聲微細名為觀。
>
> 問曰：如《阿毘曇》說「\^欲界乃至初禪，一心中覺、觀相應\^\^」，今云何言「\^麁心初念名為覺，細心分別名為觀\^\^」？
>
> \`448\`答曰：二法雖在一心，二相不俱；覺時，觀不明了；觀時，覺不明了。譬如日出，眾星不現；一切心心數法[^86]，隨時受名，亦復如是。如佛說：「\^若斷一法，我證汝得阿那含。一法者，所謂慳貪\^\^。」[^87]實應說五下分結盡得阿那含[^88]，云何言「但斷一法」？以是人慳貪偏多，諸餘結使皆從而生；是故慳盡，餘結亦斷。覺、觀隨時受名，亦復如是。
>
> **\$2、釋第二禪**
>
> 行者知是覺觀雖是善法，而嬈亂定心。心欲離故，呵是覺觀，作是念：「\^覺觀嬈動禪心，譬如清水，波盪則無所見；又如疲極之人，得息欲睡，傍人喚呼，種種惱（186b）亂。攝心內定，覺觀嬈動，亦復如是。\^\^」如是等種種因緣呵覺觀。
>
> 「\^覺觀滅，內清淨，繫心一處，無覺無觀，定生喜樂，入二禪。\^\^」[^89]
>
> 既得二禪，得二禪中未曾所得無比喜樂。
>
> 「\^**覺觀滅**\^\^」者，知覺觀過罪故滅。
>
> 「\^**內清淨**\^\^」[^90]者，入深禪定，信捨初禪覺觀所得利重，所失甚少，所獲大多，繫心一緣，故名\^內清淨\^\^。
>
> **\$3、釋第三禪**
>
> 行者觀喜之過，亦如覺觀；隨所喜處，多喜多憂。所以者何？如貧人得寶，歡喜無量；一旦失之，其憂亦深，喜即轉而成憂，是故當捨。
>
> 「\^離此喜故，行捨、念、智，受身樂。是樂聖人能得能捨，一心在樂，入第三禪。\^\^」[^91]
>
> 「\^**捨**\^\^」者，捨喜心，不復悔。
>
> 「\^**念、智**\^\^」者，既得三禪中樂，不令於樂生患。
>
> 「\^**受身樂**\^\^」者，是三禪樂，遍身皆受。[^92]
>
> 「\^**聖人能得能捨**\^\^」者，此樂世間第一，能生心著，凡夫少能捨者。以是故，佛說行慈果報，遍淨地[^93]中第一。
>
> **\$4、釋第四禪**
>
> 行者觀樂之失，亦如觀喜，知心不動處，最為第一。若有動處，是則有苦；行者以第三禪樂動故，求不動處。
>
> \`449\`「\^以斷苦樂，先滅憂喜故，不苦不樂，捨念清淨，入第四禪\^\^。」[^94]
>
> 是四禪中無苦無樂，但有不動智慧。以是故，說第四禪「\^捨念清淨\^\^」[^95]。
>
> 第三禪樂動故說苦，是故第四禪中說「\^斷苦樂\^\^」。

**\$六、四空處之次第修法**（印順法師，《大智度論筆記》〔A037〕p.71）

> **\$（一）空無邊處定**
>
> 如佛說：「\^過一切色相，不念別相，滅有對相，得入無邊虛空處。\^\^」[^96]
>
> 行者作是念：「\^若無色，則無飢、渴、寒、熱之苦。是身色麁重弊惡，虛誑非實，先世因緣和合，報得此身，種種苦惱之所住處，云何當得免此身患？當觀此身中虛空\^\^。」
>
> 常觀身空，如籠、如甑[^97]，常念不捨，則得度色，不復見身。如內身空，外色（186c）亦爾，是時能觀無量無邊空；得此觀已，無苦無樂，其心轉增。如鳥閉著瓶中，瓶破得出，是名空處定。
>
> **\$（二）識無邊處定**
>
> 是空無量無邊，以識緣之，緣多則散，能破於定。行者觀虛空緣受、想、行、識，如病、如癰、如瘡、如刺，無常、苦、空、無我，欺誑和合則有，非是實也。
>
> 如是念已，捨虛空緣，但緣識。云何而緣？現前識，緣過去、未來無量無邊識。是識無量無邊，如虛空無量無邊，是名識處定。
>
> **\$（三）無所有處定**
>
> 是識無量無邊，以識緣之，識多則散，能破於定。行者觀是緣識受、想、行、識，如病、如癰、如瘡、如刺，無常、苦、空、無我，欺誑和合而有，非實有也。
>
> 如是觀已，則破識相。是呵識處，讚無所有處，破諸識相，繫心在無所有中，是名無所有處定。
>
> **\$（四）非想非非想處定**
>
> 無所有處緣受、想、行、識，如病、如癰、如瘡、如刺，無常、苦、空、無我，欺誑和合而有，非實有也。
>
> 如是思惟，無想處如癰，有想處如病、如癰、如瘡、如刺；第一妙處，是非有想非無想處。
>
> **\$\`450\`※
> 非有想非無想得名**（印順法師，《大智度論筆記》〔A056〕p.94）
>
> 問曰：非有想非無想處，有受、想、行、識，云何言非有想非無想？
>
> 答曰：是中有想微細難覺故，謂為「非有想」；有想故「非無想」。凡夫心謂得諸法實相，是為涅槃；佛法中雖知有想，因其本名，名為「非有想非無想處」。
>
> **\$※ 三種無想**
>
> 問曰：云何是無想？
>
> 答曰：無想有三種：一、無想定，二、滅受定，三、無想天。
>
> 凡夫人欲滅心，入無想定；佛弟子欲滅心，入滅受定。[^98]

**\$七、禪定之諸門分別**

> **\$（一）二種禪定：有漏、無漏**（印順法師，《大智度論筆記》〔A037〕p.71）
>
> 是諸禪定有二種：若有漏，若無漏。
>
> **\$1、有漏：凡夫所行，無漏：十六聖行**
>
> **有漏**，即是凡夫所行，如上說[^99]；**無漏**，是十六聖行。[^100]
>
> **\$2、漏無漏定離欲之別**[^101]
>
> **\$（1）有漏定：依上地邊，離下地欲**
>
> 若有漏道，依上地邊離下地欲。
>
> **\$（2）無漏定：離自地欲及上地**
>
> 若無漏道，離自地欲及上地。
>
> 以是故，（187a）凡夫於有頂處不得離欲，更無上地邊故。
>
> **\$（二）依漏無漏道離下欲得上之現在未來所修**（印順法師，《大智度論筆記》〔A037〕p.71）
>
> 若佛弟子欲離欲界欲，欲界煩惱思惟斷九種：上、中、下──上上、上中、上下，中上、中中、中下，下上、下中、下下。
>
> **\$1、離欲得初禪（依漏無漏道同）**[^102]
>
> **\$（1）依有漏道**
>
> **\$A、九無礙道、八解脫道**
>
> \`451\`斷此九種故，佛弟子若依有漏道欲得初禪，是時於未到地**九無礙道、八解脫道**中，**現在**修有漏道，**未來**修有漏、無漏道。
>
> **\$B、第九解脫道**
>
> **第九解脫道**中，於未到地**現在**修有漏道，**未來**修未到地有漏、無漏道，及初禪邊地有漏。
>
> **\$（2）依無漏道**
>
> 若無漏道欲得初禪，亦如是。
>
> **\$2、離初禪欲得二禪（至無所有同）**[^103]
>
> **\$（1）依有漏道**
>
> **\$A、九無礙道、八解脫道**
>
> 若依**有漏道**離初禪欲，於第二禪邊地**九無礙道、八解脫道**中，**現在**修二禪邊地有漏，**未來**修二禪邊地[有漏道]{.underline}\*，亦修無漏初禪[^104]及眷屬。
>
> **\$B、第九解脫道**
>
> **第九解脫道**中，於第二禪邊地，**現在**修二禪邊地有漏道，**未來**修二禪邊地，初禪無漏及眷屬，二禪淨、無漏。
>
> **\$（2）依無漏道**
>
> **\$A、九無礙道、八解脫道**
>
> 若**無漏道**離初禪欲，**九無礙道、八解脫道**中，**現在**修自地無漏道，**未來**修初禪及眷屬有漏、無漏道。
>
> **\$B、第九解脫道**
>
> **第九解脫道**中，**現在**修自地無漏道，**未來**修初禪及眷屬有漏、無漏道，及修二禪淨、無漏。
>
> **\$3、離二禪欲得三禪（乃至離無所有處欲皆同）**
>
> 乃至無所有處離欲時，亦如是。
>
> **\$\`452\`4、離非想非非想處欲**[^105]
>
> **\$（1）九無礙道、八解脫道**
>
> 非有想非無想處離欲時，**九無礙道、八解脫道**中，但修一切無漏道。
>
> **\$（2）第九解脫道**
>
> **第九解脫道**中，修三界善根及無漏道；除無心定。
>
> **\$（三）得修與行修**
>
> 修有二種：**一、得修，二、行修。**
>
> **得修**，名本所不得而今得；未來世修自事，亦修餘事。
>
> **行修**，名曾得，於現前修；未來亦爾，不修餘。
>
> 如是等種種諸禪定中修。
>
> **\$（四）約六因四緣辨二十三種禪定**（印順法師，《大智度論筆記》〔A037〕p.71）
>
> **\$1、略說有二十三種禪定相**
>
> 復次，禪定相，略說有二十三種：八味、八淨、七無漏。[^106]
>
> **\$2、六因**
>
> 復有六因：相應因、共因、相似因、遍因、報因、名因。[^107]
>
> 一一無漏，七無漏因是相似因；自地中（187b）增相應因、共有因。
>
> 初味定初味定因，乃至後味定後味定因。
>
> 淨亦如是。
>
> **\$3、四緣**
>
> 四緣：因緣、次第緣、緣緣、增上緣。[^108]
>
> **\$（1）因緣**
>
> 因緣者，如上說。
>
> **\$（2）次第緣**[^109]
>
> **\$A、無漏**
>
> 初禪無漏定，次第生六種定：一、初禪淨，二、無漏；二禪、三禪亦如是。
>
> 二禪無漏定，次第生八種定：自地淨、無漏；初禪淨、無漏；三禪、四禪亦如是。
>
> 三禪無漏定，次第生十種：自地二，下地四，上地四。
>
> 第四禪、空處亦如是。
>
> 識處無漏定，次第生九種：自地二，下地四，上地三。
>
> 無所有處無漏定，次第生七種：自地二，下地四，上地一。
>
> **\$\`453\`B、淨**
>
> 非有想非無想處淨[^110]次第生六心：自地二，下地四。[^111]
>
> 諸淨地亦如是，又皆益自地味。
>
> **\$C、味**
>
> 初禪味，次第二種：味、淨。乃至非想非非想處味，亦如是。
>
> **\$（3）緣緣**[^112]
>
> 淨、無漏禪，一切處緣。味禪緣自地中味，亦緣淨；愛無無漏緣故，不緣無漏。[^113]
>
> 淨、無漏根本無色定，不緣下地有漏。
>
> **\$（4）增上緣**
>
> 名因、增上緣，通一切。
>
> **\$（五）四無量、三背捨、八勝處、八一切處，緣欲界；滅盡定無所緣**[^114]
>
> 四無量心、三背捨[^115]、八勝處[^116]、八一切處[^117]，皆緣欲界。
>
> 五神通緣欲、色界[^118]；餘各隨所緣。滅受想定無所緣。
>
> **\$（六）練禪**
>
> 一切四禪中有練法，以無漏練有漏故，得四禪心自在。能以無漏第四禪練有漏第四禪，然後第三、第二、第一禪，皆以自地無漏練自地有漏。
>
> 問曰：何以名「練禪」？
>
> 答曰：諸聖人樂無漏定，不樂有漏；離欲時，淨有漏不樂而自得；今欲除其滓穢故，以無漏練之。譬如煉金去其穢，無漏練有漏亦復如是，從無漏禪起入淨禪，如是數數，是名為「煉」。
>
> **\$（七）頂禪**[^119]
>
> 復次，諸禪中有頂禪，何以故名「頂」？有二種阿羅漢：壞法、不壞法。不壞法阿羅漢，於一切深禪定得自在，能起頂（187c）禪。得是頂禪，能轉壽為富，轉富為壽。[^120]
>
> **\$\`454\`（八）願智、四辯、無諍三昧**
>
> 復有願智、四辯、無諍三昧。
>
> **願智**者[^121]，願欲知三世事，隨所願則知。此願智二處攝：欲界、第四禪。
>
> **四辯**者[^122]，法辯、辭辯，二處攝：欲界、初禪；餘二辯[^123]，九地攝：欲界、四禪、四無色定。
>
> **無諍三昧**者，令他心不起諍，五處攝：欲界及四禪。[^124]
>
> **\$（九）約味、淨、無漏論得**（印順法師，《大智度論筆記》〔A037〕p.71）
>
> 問曰：得諸禪更有餘法耶？
>
> 答曰：味定生亦得，退亦得。淨禪生時得，離欲時得。無漏離欲時得，退時得。[^125]
>
> **\$（十）九（無漏定）地**（印順法師，《大智度論筆記》〔A037〕p.71）
>
> 九地無漏定：四禪、三無色定、未到地、禪中間，能斷結使。
>
> \`455\`未到地、禪中間，捨根相應。[^126]
>
> **\$（十一）十四變化心**[^127]
>
> **\$1、變化心**
>
> 若人成就禪，下地變化心亦成就。
>
> 如初禪成就，有二種變化心：一者、初禪，二者、欲界。
>
> 二禪：三種。
>
> 三禪：四種。
>
> 四禪：五種。
>
> **\$2、第二、三、四禪聞見觸時依梵世識**
>
> 若二禪、三禪、四禪中欲聞、見、觸時，皆用梵世識，識滅時則止。
>
> **\$（十二）四無量心諸餘諸功德皆禪波羅蜜生**
>
> 四無量意、五神通、八背捨、八勝處、十一切入，九次第定、九相[^128]、十想[^129]、三三昧[^130]、三解脫門、三無漏根[^131]、三十七品，如是等諸功德，皆禪波羅蜜中生，是中應廣說。

**\$八、禪波羅蜜**（印順法師，《大智度論筆記》〔A037〕p.72）

問曰：應說禪波羅蜜，何以但說禪？

答曰：

> **\$（一）自得禪，悲願眾生得禪，依禪成佛**（印順法師，《大智度論筆記》〔A037〕p.72）
>
> 禪是波羅蜜之本。得是禪已，憐愍眾生，內心中有種種禪定妙樂而不知求，乃在外法不淨苦中求樂。[^132]如是觀已，生大悲心，立弘誓願：「\^我當令眾生皆得禪定內樂，離不淨樂；依此禪樂已，次令得佛道樂。\^\^」是時禪定得名波羅蜜。
>
> **\$（二）不受禪味，不隨報生，為調心入禪，方便還生欲界度生**（印順法師，《大智度論筆記》〔A037〕p.72）
>
> 復次，於此**禪中不受味，不求報，不隨報生**，為調心故入禪；以智慧方便，還生欲界，\`456\`度脫一切眾生，是時禪名為波羅蜜。
>
> **\$（三）入定，人天不知所依所緣，心不動**（印順法師，《大智度論筆記》〔A037〕p.72）
>
> 復次，菩薩入深禪定，一切天人不能知其心所依、所緣，見、聞、覺、知法中心不動。如《毘（188a）摩羅鞊經》中，為舍利弗說宴坐法：「\^不依身，不依心，不依三界，於三界中不得身、心，是為宴坐\^\^。」[^133]
>
> **\$（四）禪中發大悲，心淨為眾生**（印順法師，《大智度論筆記》〔A037〕p.72）
>
> 復次，若人聞禪定樂勝於人天樂，便捨欲樂求禪定，是為自求樂利，不足奇也。菩薩則不然，但為眾生，欲令慈悲心淨，不捨眾生。菩薩禪，禪中皆發大悲心。禪有極妙內樂，而眾生捨之而求外樂。譬如大富盲人，多有伏藏，不知不見而行乞求。智者愍其自有妙物，不能知見而從他乞。眾生亦如是，心中自有種種禪定樂而不知發，反求外樂。
>
> **\$（五）知法實相，入禪安隱，心不著味**（印順法師，《大智度論筆記》〔A037〕p.72）
>
> 復次，**菩薩**知諸法實相故，入禪中心安隱，不著味；
>
> 諸餘**外道**，雖入禪定，心不安隱，不知諸法實故，著禪味。
>
> **\$※
> 菩薩禪與餘人禪之別**[^134]（印順法師，《大智度論筆記》〔A037〕p.72
>
> 問曰：阿羅漢、辟支佛俱不著味，何以不得禪波羅蜜？
>
> 答曰：
>
> **\$1、外有著味患；小無大悲心，不能盡行；大不著味，悲深、能盡行**[^135]（〔A037〕p.72）
>
> 阿羅漢、辟支佛雖不著味，無大悲心故，不名禪波羅蜜，又復不能盡行諸禪。菩薩盡行諸禪，麁細、大小、深淺、內緣、外緣，一切盡行。
>
> 以是故，菩薩心中名禪波羅蜜，餘人但名禪。
>
> **\$2、外有三患；小悲薄智成獨善；大集一切法慈念眾生**[^136]（A037）p.72）
>
> 復次，外道、聲聞、菩薩皆得禪定。
>
> \`457\`而**外道禪**中有三種患：或味著，或邪見，或憍慢[^137]；
>
> **聲聞禪**中慈悲薄，於諸法中，不以利智貫達諸法實相，獨善其身，斷諸佛種；
>
> **菩薩禪**中無此事，欲集一切諸佛法故，於諸禪中不忘眾生，乃至昆虫常加慈念。
>
> **\$※ 尚闍梨生禪**[^138]（印順法師，《大智度論筆記》〔H013〕p.402）
>
> 如釋迦文尼佛，本為螺髻仙人，名尚闍利。常行第四禪，出入息斷，在一樹下坐，兀[^139]然不動。鳥見如此，謂之為木，即於髻中生卵。是菩薩從禪覺，知頭上有鳥卵，即自思惟：「\^若我起動，鳥母必不復來；鳥（188b）母不來，鳥卵必壞。\^\^」即還入禪，至鳥子飛去，爾乃起。
>
> **\$3、餘欲心次第不得入禪；菩薩能入**（印順法師，《大智度論筆記》〔A037〕p.72）
>
> 復次，除菩薩，餘人欲界心不得次第入禪。菩薩行禪波羅蜜，於欲界心次第入禪。何以故？菩薩世世修諸功德，結使心薄，心柔軟故。
>
> **\$4、餘人得總相智慧離欲；大別相觀得離欲**（印順法師，《大智度論筆記》〔A037〕p.72）
>
> 復次，餘人得總相智慧能離欲，如無常觀、苦觀、不淨觀；菩薩於一切法中，能別相分別離欲。
>
> **\$※ 五百仙人聞甄陀羅女歌聲，心著失神足**[^140]
>
> 如五百仙人飛行時，聞甄陀羅女歌聲，心著狂醉，皆失神足，一時墮地。
>
> **\$※屯崙摩王彈琴迦葉不安其座**[^141]（印順法師，《大智度論筆記》〔I024〕p.435）
>
> 如聲聞聞緊陀羅王屯崙摩彈琴歌聲，以諸法實相讚佛。是時，須彌山及諸樹木皆動；大迦葉等諸大弟子，皆於座上不能自安。
>
> 天須菩薩問大迦葉：「\^汝最耆年，行頭陀第一，今何故不能制心自安？\^\^」大迦葉答曰：「\^我於人天諸欲，心不傾動，是菩薩無量功德報聲，又復以智慧變化作聲，所不能忍。若八方風起，不能令須彌山動；劫盡時毘藍風至，吹須彌山令如腐草。\^\^」
>
> 以是故，知菩薩於一切法中，別相觀得離諸欲。諸餘人等但得禪之名字，不得波羅蜜。
>
> **\$5、餘人知大出入，不知住心所緣所到**（印順法師，《大智度論筆記》〔A037〕p.72）
>
> 復次，餘人知菩薩入出禪心，不能知住禪心所緣所到、知諸法深淺。阿羅漢、辟支佛尚不能知，何況餘人？譬如象王渡水，入時出時，足跡可見；在水中時，不可得知。若得初禪，同得初禪人能知，而不能知菩薩入初禪。有人得二禪，觀知得初禪心，了了知，不能知菩薩入初禪心；乃至非有想非無想處亦如是。
>
> **\$6、小但超一，大能超九**（印順法師，《大智度論筆記》〔A037〕p.73）
>
> 復次，超越三昧[^142]中，從初禪起入第三禪，第三禪中起入虛空處，虛空處起入無所\`458\`有處。二乘唯能超一，不能超二；菩薩自（188c）在超，從初禪起，或入三禪如常法，或時入第四禪，或入空處、識處、無所有處，或非有想非無想處，或入滅受想定；滅受想定起，或入無所有處，或識處、空處，四禪乃至初禪；或時超一，或時超二，乃至超九。聲聞不能超二，何以故？智慧、功德、禪定力薄故。譬如二種師子：一、黃師子，二、白髮師子。黃師子雖亦能超，不如白髮師子王。如是等種種因緣，分別禪波羅蜜。
>
> **\$（六）不生覺觀能為眾生說法**（印順法師，《大智度論筆記》〔A037〕p.72）
>
> 復次，爾時菩薩常入禪定，攝心不動，不生覺觀，亦能為十方一切眾生，以無量音聲說法而度脫之，是名禪波羅蜜。
>
> **\$※ 佛菩薩不以覺觀說法**（印順法師，《大智度論筆記》〔D002〕p.239）
>
> 問曰：如《經》中說：「\^先有覺觀思惟，然後能說法。\^\^」[^143]入禪定中，無語、覺觀，不應得說法；汝今云何言「\^常在禪定中，不生覺觀而為眾生說法\^\^」？
>
> 答曰：
>
> **\$1、肉身**
>
> 生死人法，入禪定，先以語、覺觀，然後說法。
>
> **\$2、法身**
>
> 法身菩薩離生死身，知一切諸法常住，如禪定相，不見有亂；**法身菩薩變化無量身為眾生說法，而菩薩心無所分別**。如阿修羅琴，常自出聲，隨意而作，無人彈者；此亦無散心、亦無攝心，是福德報生故，隨人意出聲。法身菩薩亦如是，無所分別，亦無散心，亦無說法相。**是無量福德、禪定、智慧因緣故，是法身菩薩，種種法音隨應而出**。慳貪心多，聞說布施之聲；破戒、瞋恚、懈怠、亂心、愚癡之人，各各聞說持戒、忍辱、禪定、智慧之聲。聞是法已，各各思惟，漸以三乘而得度脫。
>
> **\$（七）觀諸法亂相定相不二**（印順法師，《大智度論筆記》〔A037〕p.72）
>
> **\$1、取亂相能起瞋，取定相能生著**
>
> 復次，菩薩觀一切法，若亂、若定，皆是不二相。餘人除亂求定。何以故？以亂法中起瞋想，於定法中生著（189a）想。
>
> **\$※ 欝陀羅伽失禪定**[^144]
>
> 如欝陀羅伽仙人得五通，日日飛到國王宮中食。王大夫人如其國法，捉足而禮。夫人手觸，即失神通。從王求車，乘駕而出，還其本處。入林樹間，更求五通，一心專至；垂當得時，有鳥在樹上急鳴，以亂其意。捨樹至水邊求定，復聞魚鬪動水之聲。此人求禪不得，即生瞋恚：「我當盡殺魚、鳥！」此人久後思惟得定，生非有想非無想處；於彼壽盡，下生作飛狸，殺諸魚、鳥，作無量罪，墮三惡道。是為禪定中著心因緣。
>
> **\$\`459\`※ 比丘得四禪生增上慢，起邪見墮惡趣**
>
> 外道如此，佛弟子中亦有。一比丘得四禪，生增上慢謂得四道。得初禪時，謂是須陀洹；第二禪時，謂是斯陀含；第三禪時，謂是阿那含；第四禪時，謂得阿羅漢。恃是而止，不復求進。命欲盡時，見有四禪中陰相來，[^145]便生邪見，謂：「無涅槃，佛為欺我。」惡邪生故，失四禪中陰，便見阿鼻泥犁中陰相，命終即生阿鼻地獄。
>
> 諸比丘問佛：「\^某甲比丘阿蘭若，命終生何處？\^\^」
>
> 佛言：「\^是人生阿鼻泥犁中！\^\^」
>
> 諸比丘皆大驚怪：「\^此人坐禪、持戒，所由爾耶？\^\^」
>
> 佛言：「\^此人增上慢，得四禪時，謂得四道故。臨命終時，見四禪中陰相，便生邪見，謂無涅槃；我是阿羅漢，今還復生，佛為虛誑。是時即見阿鼻泥犁中陰相，命終即生阿鼻地獄中。\^\^」
>
> 是時，佛說偈言：\^「多聞持戒禪，未得無漏法；雖有此功德，此事不可信！」\^\^[^146]
>
> 是比丘受是惡道苦。
>
> 是故知取亂相，能生瞋等煩惱；取定相，能生著。
>
> **\$2、觀欲實相即禪**[^147]
>
> 菩薩不取亂相，（189b）亦不取禪定相，亂、定相一故，是名禪波羅蜜。如初禪相，離欲除蓋，攝心一處。是菩薩利根智慧觀故，**於五蓋無所捨，於禪定相無所取，諸法相空故**。[^148]云何於五蓋無所捨？
>
> **\$（1）離繫**
>
> **\$A、非內法有（不應待外生），非外法有（應與我無患），非中間有（則無處所）**[^149]
>
> 貪欲蓋非內非外，亦不兩中間。何以故？若內法有，不應待外生。若外法有，於我亦無患。若兩中間有，兩間則無處。
>
> **\$B、不從先世來（幼年無故），不去至後世**
>
> 亦不從先世來，何以故？一切法無來故。如童子無有欲，若先世有者，小亦應有。以是故，知先世不來，亦不至後世。
>
> **\$\`460\`C、不從諸方來，不常自有**
>
> 不從諸方來，亦不常自有。
>
> **\$D、非一分中有，非遍身中有**
>
> 不一分中，非遍身中[^150]。
>
> **\$E、不從五塵來，不從五情出**
>
> 亦不從五塵來，亦不從五情出。無所從生，無所從滅。
>
> **\$F、非先後生、非一時生**
>
> 是貪欲，若先生，若後生，若一時生，是事不然。何以故？
>
> **\$（A）非先有生後有貪欲（貪欲無故）**
>
> 若先有生，後有貪欲，是中不應貪欲生，未有貪欲故。
>
> **\$（B）非先有貪欲而後生（生無所生故）**
>
> 若後有生，先有貪欲，則生無所生。
>
> **\$（C）非一時生（生者生處無分別故）**
>
> 若一時生，則無生者、無生處，生者、生處無分別故。[^151]
>
> **\$G、欲與欲者非異（因緣生法不可離故），亦非是一（人法應無分別）**
>
> 復次，是貪欲、貪欲者，不一不異。何以故？離貪欲，貪欲者不可得；離貪欲者，貪欲不可得，是但從和合因緣生。和合因緣生法，即是自性空。如是貪欲、貪欲者異不可得。若一，貪欲、貪欲者，則無分別。
>
> **\$（2）定解：貪欲無生無滅，故無定無亂──知欲實相與禪實相無別**
>
> 如是等種種因緣，貪欲生不可得。若法無生，是法亦無滅；不生、不滅故，則無定、無亂。
>
> 如是觀貪欲蓋，則與禪為一；餘蓋亦如是。
>
> **若得諸法實相，觀五蓋則無所有，是時便知五蓋實相即是禪實相，禪實相即是五蓋**。菩薩如是能知五欲及五蓋，禪定及支一相，無所依入禪定[^152]，是為禪波羅蜜。
>
> **\$（八）五度助成**（印順法師，《大智度論筆記》〔A037〕p.72）
>
> 復次，若菩薩行禪波羅蜜時，五波羅蜜和合助成，是名禪波（189c）羅蜜。
>
> **\$（九）以禪發通，一念遍供十方佛**（印順法師，《大智度論筆記》〔A037〕p.72）
>
> 復次，菩薩以禪波羅蜜力得神通，[^153]一念之頃，不起於定，能供養十方諸佛華香、珍寶種種供養。
>
> **\$（十）遍入五道變身三乘化生**（印順法師，《大智度論筆記》〔A037〕p.72）
>
> 復次，菩薩以禪波羅蜜力，變身無數，遍入五道，以三乘法教化眾生。
>
> **\$\`461\`（十一）入禪、行悲、除罪、得實相智**（印順法師，《大智度論筆記》〔A037〕p.72）
>
> 復次，菩薩入禪波羅蜜中，除諸惡不善法入初禪，乃至非有想非無想定。其心調柔，一一禪中行大慈大悲；以慈悲因緣，拔無量劫中罪；得諸法實相智故，為十方諸佛及大菩薩所念。[^154]
>
> **\$（十二）發通見眾生苦，起大悲心**（印順法師，《大智度論筆記》〔A037〕p.72）
>
> 復次，菩薩入禪波羅蜜中，以天眼觀十方五道中眾生：\
> 見生**色界**中者，受禪定樂味，還墮禽獸中受種種苦。\
> 復見**欲界諸天**，七寶池中華香自娛，後墮醎沸屎地獄中。\
> 見**人中**多聞、世智辯聰，不得道故，還墮猪羊畜獸中，無所別知。\
> 如是等種種失大樂、得大苦，失大利、得大衰，失尊貴、得卑賤。於此眾生生悲心，漸漸增廣，得成大悲；不惜身命，為眾生故，懃行精進，以求佛道。
>
> **\$（十三）不亂不味故**[^155]（印順法師，《大智度論筆記》〔A037〕p.72）
>
> 復次，不亂、不味故，名禪波羅蜜。如佛告舍利弗：「\^菩薩般若波羅蜜中住，具足禪波羅蜜，不亂、不味故。\^\^」
>
> **\$1、禪亂及禪味**
>
> **\$（1）釋禪亂**
>
> 問曰：云何名\^亂\^\^？
>
> 答曰：亂有二種：一者、微，二者、麁。
>
> 「微」者，有三種：一、愛多，二、慢多，三、見多。
>
> 云何愛多？得禪定樂，其心樂著愛味。
>
> 云何慢多？得禪定時，自謂難事已得，而以自高。
>
> 云何見多？以我見等入禪定，分別取相，是實餘妄語。
>
> 是三，名為**微細亂**。
>
> 從是因緣，於禪定退，起三毒，是為**麁亂**。
>
> **\$（2）釋禪味**
>
> \^味\^\^者，初得禪定，一心愛著，是為味。
>
> **\$2、但以愛名味，不以餘結為味**
>
> 問曰：一切煩惱皆能染著，何以故但名愛為味？
>
> 答曰：愛與禪相似。何以故？禪則攝心堅住，愛亦專（190a）著難捨。又初求禪時，心專欲得，愛之為性，欲樂專求，欲與禪定不相違故。既得禪定，深著不捨，則壞禪定。譬如施人物，必望現報，則無福德；於禪受味，愛著於禪，亦復如是。是故但以愛名味，不以餘結為味。

[^1]: 權：12.權宜，變通。（《漢語大詞典》（四），p.1359）

[^2]: 參見《福力太子因緣經》卷1：「\^爾時世尊從本座起，詣安陀林，於一樹下，晝日棲止，**宴寂而坐**。\^\^」（大正3，428a19-20）

[^3]: 參見Lamotte（1949, p.985, n.1）：《王經》（Rājasuttanta）,
    Saṃyutta（《相應部》）,V,
    p.342；《雜阿含經》卷30（835經）（大正2，214a）。

[^4]: 掣（\^ㄔㄜˋ\^\^）：3.疾行，疾飛。（《漢語大詞典》（六），p.634）

[^5]: 囂塵：1.喧鬧揚塵。《左傳‧昭公三年》："子之宅近市，湫隘囂塵，不可以居。"楊伯峻注："囂，喧鬧。塵，塵土飛揚。"（《漢語大詞典》（三），p.561）

[^6]: 毒＝痛【宋】【元】【明】【宮】。（大正25，181d，n.1）

[^7]: 卻：9.止息，停止。（《漢語大詞典》（二），p.540）

[^8]: 〔五塵〕－【宋】【宮】【石】（大正25，181d，n.5）

    > （（除五......行））八字＝（（除五蓋行五法））六字【宮】（大正25，181d，n.6）
    >
    > 〔五蓋〕－【宋】【宮】【石】。（大正25，181d，n.7）

[^9]: 欲如鳥競肉、如火炬、惡蛇、火坑、夢、假借、樹果等，參見《中阿含經》卷54（200經）《阿梨吒經》（大正1，763c），《四分律》卷17（大正22，682a）。

[^10]: 參見Lamotte（1949, p.988,
    n.2）：《經律異相》卷37（大正53，200b）有抄錄此段之說明。

[^11]: 擎（\^ㄑㄧㄥˊ\^\^）：1.舉起，向上托。（《漢語大詞典》（六），p.848）

[^12]: 洋金：熔化的金屬。洋，通"烊"。（《漢語大詞典》（五），p.1183）

[^13]: 參見Lamotte（1949, p.990,
    n.1）：參見《㮈女祇域因緣經》（大正14，897b）；《奈女耆婆經》（大正14，902c）。

[^14]: 參見Lamotte（1949, p.993,
    n.1）：參見《大毘婆沙論》卷61（大正27，314b-c）；《阿毘曇毘婆沙》卷32（大正28，237b），此故事並為《經律異相》卷39所引用（大正53，208b-c）。

[^15]: 參見《大智度論》卷17（大正25，188b）。

[^16]: 導師筆記原作「沙彌因**味**死求生龍」」，但從文義看來，似應改作「沙彌因**香**死求生龍」。

    > 參見Lamotte（1949, p.994,
    > n.2）：同樣的故事也載於《舊雜譬喻經》（大正4，511c-512a），《眾經撰雜譬喻》（大正4，533c-534c），《經律異相》（大正53，121a-b）。

[^17]: 要：約言，以明誓的方式就某事作出莊嚴的承諾或表示某種決心。（《漢語大詞典》（八），p.753）

[^18]: 參見Lamotte（1949, p.996,
    n.1）：參見Puṇḍarīkasutta（《紅蓮經》）, Saṃyutta（《相應部》）, I,
    p.204）；《雜阿含經》卷50（1338經）（大正2，369a-b），《別譯雜阿含經》卷16（358經）（大正2，490c）。

[^19]: 「其心......愛八字」＝「鼻受心著」四字【宋】【元】【明】【宮】【石】。（大正25，181d，n.23）

[^20]: （1）狼籍：見" 狼藉 "。（《漢語大詞典》（五），p.65）

    > （2）狼藉：1.縱橫散亂貌。《史記‧滑稽列傳》：日暮酒闌，合尊促坐，男女同席，履舄交錯，杯盤狼藉。（《漢語大詞典》（五），p.64）

[^21]: 參見Lamotte（1949, p.998,
    n.1）：《經律異相》卷22（大正53，121）中亦有引述。

[^22]: 餉（\^ㄒㄧㄤˇ\^\^）：1.饋食於人。（《漢語大詞典》（十二），p.535）

[^23]: 參見Lamotte（1949, p.999, n.1）：參較毒果本生（Kimpakajātaka）,
    《巴利本生譚》, no.85, I,
    p.367：有一群商旅的若干成員，不顧菩薩之勸阻，而食用毒樹之果，他們以為那是芒果；他們因而中毒身亡，因貪吃而死。

[^24]: 國＋（土）【宋】【元】【明】【宮】。（大正25，182d，n.4）

[^25]: 翳（\^ㄧˋ\^\^）：2.遮蔽，隱藏，隱沒。（《漢語大詞典》（九），p.676）

[^26]: 《大正藏》原作「火」，今依【宋】【元】【明】【宮】【石】作「大」（大正25，182d，n.9）。

[^27]: 《禪法要解》卷1：「\^自觀身中三十六物不淨充滿，髮、毛、爪、齒、涕、淚、涎、涶，汗、垢、肪、𦙽、皮膜、肌肉、筋、脈、髓、腦、心、肝、脾、腎、肺、胃、腸、肚、胞、膽、痰、癊，生藏、膿、血、屎、尿諸蟲，如是等種種不淨聚，假名為身。\^\^」（大正15，286c1-4）

    > 《達摩多羅禪經》卷2：「\^三十六不淨，次第髮、毛、爪、齒、薄皮、厚皮、筋、肉、骨、髓、脾、腎、心、肝、肺、小腸、大腸、胃、胞、屎、尿、垢、污、淚、涕、唾、膿、血、黃白痰、癊、肪、𦙽、腦、膜。\^\^」（大正15，325b15-17）

[^28]: 參見Lamotte（1949, p.1002, n.1）：關於此一故事，比較下列的資料：

    > （1）Mahāvastu（梵本《大事》）, III,
    > pp.142-143：佛陀到達迦毘羅衛之後，耶輸陀羅準備了歡喜丸（modaka），交給羅睺羅，囑咐他要呈獻給其父親並向他請求分受父親之財產。佛陀則要羅睺羅出家及接受財產。此一過程證明羅睺羅確實是佛陀之子，而耶輸陀羅則是清白無瑕。
    >
    > （2）《佛本行集經》卷55提到：佛陀抵達迦毘羅衛後，耶輸陀羅要羅睺羅前去拜見父親，淨飯王則問佛陀究竟羅睺羅是否確是其子嗣；佛陀說：「\^耶輸陀羅無此過患，其羅睺羅，真我之子。\^\^」（大正3，906c23-24）

[^29]: 體胤（\^ㄧㄣˋ\^\^）：親生的後代。（《漢語大詞典》（十二），p.416）

[^30]: 黜（\^ㄔㄨˋ\^\^）：1.貶降，罷退。6.放逐。《公羊傳‧襄公二十七年》：黜公者，非吾意也。何休注：黜，猶出逐。3、貶斥。《史記•仲尼弟子列傳》：子貢利口巧辭，孔子常黜其辯。（《漢語大詞典》（十二），p.1359）

[^31]: 參見Lamotte（1949, p.1006,
    n.1）：參見《佛本行集經》卷55（大正3，907a-908a），《六度集經》卷5（大正3，30a-b），《摩訶僧祗律》卷17（大正22，365c12-16）。

[^32]: 諦視：仔細察看。（《漢語大詞典》（十一），p.353）

[^33]: 眴（\^ㄕㄨㄣˋ\^\^）：1.看，眨眼。（《漢語大詞典》（七），p.1204）

[^34]: 躄（\^ㄅㄧˋ\^\^）：1.足不能行，2.仆倒。（《漢語大詞典》（十），p.563）

[^35]: 屈：9.敬詞，猶言請。（《漢語大詞典》（四），p.27）

[^36]: 目＝自【宋】【元】【明】【宮】【石】。（大正25，183d，n.3）

[^37]: 參見Lamotte（1949, p.1009,
    n.1）：《生經》（大正3，105b-c）；《佛本行集經》卷16（大正3，762b）；《摩訶僧祗律》卷1（大正22，232b-233a）；《根本說一切有部毘奈耶破僧事》卷12（大正24，161a-c）；《經律異相》卷39（大正53，209c-210a）；《大唐西域記》卷5（大正51，881b）。

[^38]: 仲春：春季的第二個月，即農曆二月。因處春季之中，故稱。（《漢語大詞典》（一），p.1193）

[^39]: 澡盤：古代盥洗用具。（《漢語大詞典》（六），p.165）

[^40]: 麚（\^ㄐㄧㄚ\^\^）：雄鹿。（《漢語大詞典》（十二），p.1300）

[^41]: 麀（\^ㄧㄡ\^\^）：1.牝鹿。（《漢語大詞典》（十二），p.1288）

    > 牝（\^ㄆㄧㄣˋ\^\^）：1.鳥獸的雌性。（《漢語大詞典》（六），p.236）

[^42]: 娠＝身【宋】【元】【明】【宮】【石】。（大正25，183d，n.7）

[^43]: 庵（\^ㄢ\^\^）：1.圓頂草屋。（《漢語大詞典》（三），p.1239）

[^44]: 便（\^ㄅㄧㄢˋ\^\^）：1.有利於。4.順、順利、方便。6.適宜、合宜。（《漢語大詞典》（一），p.1360）

[^45]: 鍕（\^ㄐㄩㄣ\^\^）：1.即"軍持"。（《漢語大詞典》（十一），p.1359）

    > 軍持：源於梵語，澡罐或凈瓶。（《漢語大詞典》（九），p.1207）

[^46]: 了（\^ㄌㄧㄠˇ\^\^）：3.完畢，結束。（《漢語大詞典》（一），p.721）

[^47]: 開募：公開招募。（《漢語大詞典》（十二），p.58）

[^48]: 像：5.依隨，順遂。《淮南子，覽冥訓》：居君臣父子之間，而競載，驕主而像其意，亂人以成其事。高誘注：像，猶隨也。（《漢語大詞典》（一），p.1654）

[^49]: 淨＝清【宋】【元】【明】【宮】【石】。（大正25，183d，n.23）

[^50]: 蓏（\^ㄌㄨㄛˇ\^\^）：瓜類植物的果實。（《漢語大詞典》（九），p.504）

[^51]: 極（\^ㄐㄧˊ\^\^）：15.困窘，使之困窘；**疲困**。漢王褒《聖主得賢臣頌》："庸人之御駑馬......胸喘膚汗，人**極**馬倦。"（《漢語大詞典》（四），p.1134）

[^52]: 項＝擔【宋】【元】【明】【宮】【石】。（大正25，183d，n.32）

[^53]: 嚴駕：整備車馬。（《漢語大詞典》（三），p.551）

[^54]: 羸（\^ㄌㄟˊ\^\^）：1.衰病，瘦弱，困憊。《國語‧魯語上》："饑饉薦降，民羸幾卒。"韋昭注："羸，病也。"（《漢語大詞典》（六），p.1400）

[^55]: 騃（\^ㄞˊ\^\^）：愚，呆。（《漢語大詞典》（十二），p.847）

[^56]: 淵（\^ㄩㄢ\^\^）：1.回水，回旋之水。2.深潭。（《漢語大詞典》（五），p.1484）

[^57]: 在者＝不滅【宋】【元】【明】。（大正25，184d，n.4）

[^58]: 《長阿含經》卷9（10經）《十上經》：「\^云何九退法？謂九惱法：有人已侵惱我，今侵惱我，當侵惱我；我所愛者，已侵惱，今侵惱，當侵惱；我所憎者，已愛敬，今愛敬，當愛敬。\^\^」（大正1，56b11-14）

[^59]: 《阿毘曇八犍度論》卷3：「\^云何為掉？答曰：心不息、不休，掉心熾盛，是謂掉。\^\^」（大正26，782b15-16）

    > 《舍利弗阿毘曇論》卷23：「\^何謂悔？若可作不可作處，若作不作已，若於彼心燋熱、重燋熱、究竟燋熱，是名悔。\^\^」（大正28，673a11-13）

[^60]: 決＝缺【宋】【宮】，＝穴【元】【明】。（大正25，184d，n.13）

    > 決（\^ㄑㄩㄝ\^\^）：通" 缺
    > "。破裂。（《漢語大詞典》（五），p.1018）

[^61]: 差＝瘥【宋】【元】【明】【宮】。（大正25，185d，n.3）

    > 差（\^ㄔㄞˋ\^\^）：病除。（《漢語大詞典》（二），p.973）
    >
    > 瘥（\^ㄔㄞˋ\^\^）：痊愈，使病愈。（《漢語大詞典》（八），p.343）

[^62]: 曀（\^ㄧˋ\^\^）：3.遮蔽。（《漢語大詞典》（五），p.836）

[^63]: 參見《四分律》卷54：「\^有四事故令日月不明。何等為四？阿修羅、烟、雲、塵霧，是為四事令日月不明。\^\^」（大正22，969a27-29）

    > 《彌沙塞部和醯五分律》卷30：「\^譬如日月為烟、雲、塵、阿修羅四曀所蔽，不明不淨。\^\^」（大正22，192c10-11）

[^64]: 參見Lamotte（1949,
    p.1021,n.1）：參見《中阿含經》卷25（99經）《苦陰經》（大正1，586b22）。

[^65]: 三流：煩惱流、業流、苦流。參見《大方廣十輪經》卷2（大正13，688c）。

    > 參見《眾經撰雜譬喻》卷1：「\^獄者三界囚眾生，狂象者無常。\^\^」（大正4，533b8-9）

[^66]: 參見《賢愚經》卷6（大正4，394b6-18）。

[^67]: 豺＝豹【宋】【元】【明】【宮】。（大正25，185d，n.10）

[^68]: 鵄＝鷂【宋】【宮】，＝鴟【元】【明】。（大正25，185d，n.11）

    > 鴟（ㄓ）：2.貓頭鷹的一種。（《漢語大詞典》（十二），p.1081）

[^69]: 𤻝＝儜【宋】【元】【明】【宮】。（大正25，185d，n.13）

    > 𤻝（\^ㄋㄧㄥˊ\^\^）：病。（《漢語大字典》（四），p.2702）

[^70]: 躄（\^ㄅㄧˋ\^\^）：1.足不能行。李善注：躄，跛不能行也。（《漢語大詞典》（十），p.563）

[^71]: 四衢（\^ㄑㄩˊ\^\^）：1.四通八達的大路。（《漢語大詞典》（三），p.602）

[^72]: 臠（\^ㄌㄨㄢˊ\^\^）肉：猶言一塊肉。謂其量少。（《漢語大詞典》（八），p.1071）

[^73]: 約十地辨定智等不等。（印順法師，《大智度論筆記》〔A057〕p.97）

    ┌ 無色 ───── 定多智少

    > 智定等不等 ┤ 未到、中間 ── 智多定少

    └ 四禪 ───── 等 （印順法師，《大智度論筆記》〔A015〕p.29）

[^74]: 四等心：慈、悲、喜、捨四無量心。

[^75]: 
    案：《摩訶般若波羅蜜經》卷5提到「\^菩薩摩訶薩摩訶衍，所謂名首楞嚴三昧，......離著虛空不染三昧\^\^」（大正8，251a8-251b13），共列有菩薩百八三昧。

    > 《大智度論》此處言：「\^諸菩薩三昧：首楞嚴等──略說則**百二十**，諸佛三昧：不動等──略說則**百八。**\^\^」筆者於其他經論未見菩薩三昧百二十及諸佛三昧百八之說；而［隋］智顗撰，《法界次第初門》有不同的說法，如卷3云：「\^二、出世間上上禪者，謂：自性等九種大禪，**首楞嚴等百八**三昧，**諸佛不動等百二十**三昧──皆出世間上上禪。\^\^」（大正46，687b8-11）
    >
    > 《大智度論》之文是否為「諸菩薩三昧：首楞嚴等──**略說則百八**，諸佛三昧：不動等──**略說則百二十**」之誤，待考。

[^76]: 參見《阿毘曇毘婆沙論》卷46：「\^修不淨觀者，或於十年或十二年中常觀白骨，或有能生彼地者或不能生者；修安那波那念者，若於十年若十二年中常數息，或有能生彼地者或不能生者，已離欲愛，不多用功，能起初禪現在前。\^\^」（大正28，355a20-25）

[^77]: ┌ 初禪：離欲（五欲）不善（五蓋）法。

    > 四禪所離 ┤ 二禪：離覺觀。

    │ 三禪：離喜。

    └ 四禪：憂喜先已除，苦（三禪樂動為苦）樂今亦斷。

    > （印順法師，《大智度論筆記》〔A027〕p.51）

    ┌ 初禪五支：覺、觀、喜、樂、一心。

    > 四禪十八支 ┤ 二禪四支：繫心一處內心淨、喜、樂、一心。

    │ 三禪五支：行捨、正念、智、樂、一心。

    └ 四禪四支：不苦不樂、捨、念、一心。

    > （印順法師，《大智度論筆記》〔A027〕p.51）

[^78]: 出處待考。

[^79]: 《坐禪三昧經》卷2：「\^如水澄靜，波蕩則濁。\^\^」（大正15，278a1）

[^80]: 依未到地得初禪。（印順法師，《大智度論筆記》〔A037〕p.71）

[^81]: 味、淨、無漏，參見《俱舍論》卷28（大正29，146b）。

[^82]: 禪有四種。（印順法師，《大智度論筆記》〔A037〕p.71）

[^83]: 《長阿含經》卷13《阿摩晝經》：「\^彼即精勤捨欲、惡不善法，與覺、觀俱，離生喜樂，得入初禪。\^\^」（大正1，85b11-13）

    > 《長阿含經》卷8《眾集經》：「\^比丘除欲、惡不善法，有覺、有觀，離生喜樂，入於初禪。\^\^」（大正1，50c18-20）
    >
    > 另參見《中阿含經》卷42（大正1，695a-c），《中阿含經》卷47，（大正1，720a）；《雜阿含經》卷41（1142經）（大正2，302a），《雜阿含經》卷17（474經）（大正2，121b）。

[^84]: 《大智度論》卷17（大正25，181a12-184a25）。

[^85]: 卒（\^ㄘㄨˋ\^\^）：突然。後多作"猝"。（《漢語大詞典》（一），p.876）

[^86]: 心心數法得名：心心數法隨時受名。（印順法師，《大智度論筆記》〔A059〕p.100）

[^87]: 參見Lamotte（1949, p.1029,
    n.1）：參見《增壹阿含經》卷5（大正2，566c）。

[^88]: 參見Lamotte（1949, p.1029,
    n.2）：參見《雜阿含經》卷29（815經）（大正2，209c），卷34（964經）（大正2，247b），《中阿含經》卷9：「\^佛所說五下分結：貪欲、瞋恚、身見、戒取、疑。\^\^」（大正1，481a26-27）

[^89]: 參見《長阿含經》卷8《眾集經》：「\^滅有覺觀，內信，一心，無覺、無觀，定生喜樂，入第二禪。\^\^」（大正1，50c20-21）

[^90]: 參見Lamotte（1949, p.1030,
    n.1）：關於內清淨，即是信（śraddhā），參見《俱舍論》卷28：「\^應審思擇，應說何法名內等淨。此定遠離尋伺鼓動相續清淨轉名為內等淨。\^\^」（大正29，147b18-20）

[^91]: 《長阿含經》卷8：「\^離喜修捨，念進，自知身樂，諸聖所求，憶念捨、樂，入第三禪。\^\^」（大正1，50c21-22）

[^92]: 參見Lamotte（1949, p.1031,
    n.1）第三禪具五支：1、行捨，2、正念，3、正慧，4、樂，5、等持，其定義見《俱舍論》卷28（大正29，146c）。但是初禪及二禪之樂僅是單純的物理的輕安，第三禪之樂則為受樂，參見《俱舍論》卷28（大正29，147a）。

[^93]: 《集異門足論》卷5：「\^苾芻當知！如修定者，從此處沒生遍淨天，數數現受離喜之樂。......依定等故，謂先此間於第三靜慮，若習若修若多所作，後方生彼遍淨天故。二所受離喜之樂品類相似，謂遍淨天者，顯第三靜慮遍淨等天。\^\^」（大正26，387b21-28）

[^94]: 《長阿含經》卷8：「\^離苦樂行，先滅憂、喜，不苦不樂，捨念清淨，入第四禪。\^\^」（大正1，50c22-23）

[^95]: 參見Lamotte（1949, p.1032,
    n.1）：有人或許會將「捨念清淨」解為「因捨去念而得清淨」，但是這四個中文字是翻譯自梵文之「upekṣāsmṛtipariśuddhi」，係指：1、捨清淨（upekṣāpariśuddhi）；2、念清淨（smṛtipariśuddhi），參見《俱舍論》卷28（大正29，146c16-18）。

    > 另參見《阿毘達磨大毘婆沙論》卷80：「\^第四靜慮有四支：一、不苦不樂受，二、行捨清淨，三、念清淨，四、心一境性。\^\^」（大正27，412a25-26）
    >
    > 《阿毘達磨大毘婆沙論》卷81：「\^不苦不樂者，謂不苦不樂受；捨清淨者，謂行捨；念清淨者，謂善念。\^\^」（大正27，417b10-12）

[^96]: 《大集法門經》卷1：「\^四無色定，是佛所說。謂若苾芻離一切色，無對無礙而無作意，觀無邊空；此觀行相，名空無邊處定。復離空處而非所觀，但觀無邊識；此觀行相，名識無邊處定。復離識處，而非所觀，但觀一切皆無所有；此觀行相，名無所有處定。復離無所有處行相，名為非想非非想處定。如是名為四無色定。\^\^」（大正1，228c14-20）

[^97]: 甑（\^ㄗㄥˋ\^\^）：1.蒸食炊器。其底有孔，古用陶製，殷周時代有以青銅製，後多用木製。俗叫甑子。（《漢語大詞典》（五），p.296）

[^98]: 二處滅心。（印順法師，《大智度論筆記》〔A037〕p.71）

    ┌ 無想天

    > 無想三種 ┤ 無想定──凡夫滅心入此

    └ 滅盡定──佛弟子滅心入此 （印順法師，《大智度論筆記》〔A015〕p.29）

[^99]: 《大智度論》卷17（大正25，186a1-c26）。

[^100]: 十六聖行：苦諦：無常、苦、空、無我；集諦：集、因、生、緣；滅諦：滅、靜、妙、離；道諦：道、如、行、出。

    > 參見《大毘婆沙論》卷64（大正27，331a），《鞞婆沙論》卷9（大正28，478a）。

[^101]: ┌ 有漏定：依上地邊，離下地欲。

    > 漏、無漏定離欲之別 ┴
    > 無漏定：離自地欲及上地。（印順法師，《大智度論筆記》〔A027〕p.52）

[^102]: 離欲得禪及修。（印順法師，《大智度論筆記》〔A029〕p.55）

    ┌ 九無八解 ──┬ 現在修──有漏道。

    > 離欲得初禪（依漏無漏道同） ┤（於未到定） └ 未來修──有漏、無漏道。

    └ 第九解脫 ┬ 現在修──有漏道。

    └ 未來修──未到定漏無漏道，初禪邊地有漏。

    （印順法師，《大智度論筆記》〔A029〕p.55）

    > 有關現在修、未來修，參見《阿毘曇甘露味論》卷2（大正28，976b28-c14）。

[^103]: ┌ 九無八解 ┬ 現在修─二禪邊地有漏。

    ┌ 依有漏道 ┤ └
    未來修─二禪邊地**[漏無漏]{.underline}\***，初禪無漏及眷屬。

    │ └ 第九解脫 ┬ 現　修─二禪邊地有漏。

    > 離初禪欲得二禪 ┤ （至無所有同） └
    > 未來修─二禪邊地（漏無漏），初禪無漏及眷屬。

    │ 依二地邊修 二禪淨、無漏。

    │ ┌ 九無八解 ┬ 現　修─自地無漏道。

    └ 依無漏道 ┤ └ 未來修─初禪及眷**漏無漏**。

    └ 第 九 解 ┬ 現在修─自地無漏道。

    └ 未來修─初禪及眷**漏無漏**，二禪淨、無漏。

    （印順法師，《大智度論筆記》〔A029〕p.55）

    > ※案：《大正藏》云「未來修二禪邊地[有漏道]{.underline}，亦修無漏初禪及眷屬」，但印順導師當時所見的是明本，依《大正藏》校勘「禪＋（無漏）【宋】【元】【明】【宮】」（大正25，187d，n.2）推知，印順導師當時所見的內容是「未來修二禪邊地**有漏道，亦修無漏**；初禪無漏及眷屬」，因而《大智度論筆記》作「未來修─二禪邊地**[漏無漏]{.underline}，**初禪無漏及眷屬」。

[^104]: 禪＋（無漏）【宋】【元】【明】【宮】。（大正25，187d，n.2）

[^105]: 離有頂欲 ┬ 九無八解 ── 但修一切無漏。

    └ 第九解脫 ── 修三界善根及無漏道，除無心定。

    （印順法師，《大智度論筆記》〔A029〕p.55）

[^106]: 《大毘婆沙論》卷169：「\^復次，如前所說等至，略有二十三種：謂靜慮有十二，即四味相應、四淨、四無漏，無色有十一，即四味相應、四淨、三無漏。\^\^」（大正27，852c3-5）

[^107]: 參見Lamotte（1949, p.1038,
    n.1）：關於六因，見《俱舍論》卷5（大正29，30a）。

    > 六因：1、相應因，2、共因（俱有因），3、相似因（同類因），4、遍因（遍行因），5、報因（異熟因），6、名因（能作因）。

[^108]: 參見Lamotte（1949, p.1038,
    n.2）：關於四緣，見《俱舍論》卷6（大正29，36b）。

[^109]: 參見《俱舍論》卷28〈8
    分別定品〉：「\^無漏次生善，上下至第三；**淨次生亦然，兼生自地染**；染生自淨染，并下一地淨。\^\^」（大正29，148b12-14）

[^110]: 〔淨〕－【宋】【元】【明】【宮】＊。（大正25，187d，n.7）

[^111]: 參見《俱舍論》卷28〈8
    分別定品〉：「\^從淨等至所生亦然，而各兼生自地染污故。有頂淨無間生六，謂自淨、染，**下淨、無漏**。\^\^」（大正29，148b24-27）

    > 自地二：非有想非無想處味、淨。下地四：無所有處淨、無漏；識無邊處淨、無漏。

[^112]: 參見Lamotte（1949, p.1040,
    n.1）：關於禪定之所緣境界，詳見《俱舍論》卷28（大正29，149a-b）。

[^113]: 愛不緣無漏。（印順法師，《大智度論筆記》〔D002〕p.241）

[^114]: 印順法師，《大智度論筆記》〔A037〕p.71。

[^115]: 三背捨，即八背捨（又名八解脫）之前三者：1、初背捨：內有色相外觀色，2、二背捨：內無色相外觀色，3、三背捨：淨背捨，身作證。

[^116]: 八勝處：1、內有色想，觀外色少；2、內有色想，觀外色多；3、內無色想，觀外色少；4、內無色想，觀外色多。5-8、內無色想，觀外諸色青、黃、赤、白。

[^117]: 八一切處，即十遍處之前八遍處：觀地、水、火、風、青、黃、赤、白。

[^118]: 五通所緣：欲、色界。（印順法師，《大智度論筆記》〔A051〕p.87）

    > 《大毘婆沙論》卷141：「\^所緣者：神境智通緣欲、色界，或四處或二處；天眼智通緣欲、色界色處；天耳智通緣欲、色界聲處；他心智通緣欲、色界及不繫心心所；宿住智通緣欲、色界五蘊。\^\^」（大正27，727c6-9）

[^119]: 參見Lamotte（1949, p.1041,
    n.1）：所謂之「頂禪」不過是第四禪之極致，其定義見《俱舍論》卷27（大正29，142b25）。（案：玄奘譯為「邊際定」）

[^120]: 《大毘婆沙論》卷126：「\^云何苾芻捨多壽行？答：謂阿羅漢成就神通得心自在，如前布施，施已發願，即入邊際第四靜慮；從定起已，心念口言：諸我能感壽異熟業，願此轉招富異熟果。時彼能招壽異熟業，則轉能招富異熟果。\^\^」（大正27，656c7-12）

[^121]: 參見Lamotte（1949, p.1042,
    n.1）：願智，參見《俱舍論》卷27：「\^論曰：以願為先，引妙智起如願而了，故名願智。此智自性、地種性身與無諍同，但所緣別，以一切法為所緣故。毘婆沙者作如是言：願智不能證知無色，觀彼因行及彼等流差別，故知如田夫類。諸有欲起此願智時，先發誠願求知彼境，便入邊際第四靜慮以為加行，從此無間隨所入定勢力勝劣，如先願力引正智起，於所求境皆如實知。已辯願智。\^\^」（大正29，142a8-16）

[^122]: 四辯：法、辭，欲、初禪攝。餘，九地攝。（印順法師，《大智度論筆記》〔A038〕p.74）

    > 四辯，又名四無礙智。參見《大智度論》卷25：
    >
    > \^四無礙智者：義無礙智、法無礙智、辭無礙智、樂說無礙智。
    >
    > 「**義無礙智**」者，用名字、言語所說事，各各諸法相。所謂堅相，此中地堅相是「義」；地名字是「法」；以言語說地是「辭」；於三種智中樂說自在，是「樂說」。於此四事中通達無滯，是名無礙智。濕相水，熱相火，動相風；心思相，五眾無常相，五受眾無常、苦、空相，一切法無我相。如是等總相、別相，分別諸法亦如是。是名「義無礙智」。
    >
    > 「**法無礙智**」者，知是義名字，堅相名為地，如是等一切名字分別中無滯，是名為「法無礙智」。所以者何？離名字，義不可得，知義必由於名，以是故次義有法。
    >
    > 是名字及義，云何令眾生得解？當以言辭分別莊嚴，能令人解，通達無滯，是名「**辭無礙智**」。
    >
    > 說有道理，開演無盡；亦於諸禪定中得自在無滯，是名「**樂說無礙智**」。
    >
    > 第一、第四無礙智，在九地中；第二、第三無礙智，在欲界及梵天上。\^\^（大正25，246a22-b14）
    >
    > 參見Lamotte（1949, p.1042,
    > n.2）：四無礙解（四辯），見《俱舍論》卷27：「\^諸無礙解，總說有四：一、法無礙解；二、義無礙解；三、詞無礙解；四、辯無礙解。\^\^」（大正29，142a-b）

[^123]: 餘二辯：義無礙辯、樂說無礙辯。

[^124]: 無諍三昧：令他不諍，欲、四禪，五處攝。（印順法師，《大智度論筆記》〔A038〕p.74）

    > 參見Lamotte（1949, p.1042,
    > n.3）：無諍三昧，見《俱舍論》卷27（大正29，141c）。
    >
    > 另參見《阿毘達磨大毘婆沙論》卷179（大正27，898a-899a）。

[^125]: 參見Lamotte（1949, p.1042,
    n.4）：獲得禪之方法有三：生得，即在死後轉生於別地；離欲得，從下地昇至上地；退得，從同一地之上定退至下定。

    > 參見《俱舍論》卷28（大正29，148a18-b11）；《俱舍論記》卷28（大正41，427b6-12）。
    >
    > 參見演培法師，《俱舍論頌講記》（下），pp.425-426：
    >
    > \^**染污（味）等至**由二緣得：一、受生得，即由上地生下地時，而得下地的染。二、退得，即於此地離染退時，而得此地的染。
    >
    > **淨等至**，由二緣得：一、離染得，即在下地離下地的染，而得上地的淨定。二、受生得，即由上地生下地時，而得下地的淨定。八本等至中的前七等至，固然是由二緣而得的，但有頂的淨等至，唯由一離染得，而無受生得，因沒有由上地而生於自地的。
    >
    > **無漏等至**，唯由離染一緣而得，即離下地的染時，而得上地的無漏，不由受生而得。
    >
    > 除盡智位得無學道，於練根時得學無學。\^\^

[^126]: 未到地、禪中間，捨受相應。（印順法師，《大智度論筆記》〔A037〕p.71）

    > 參見《大智度論》卷20：
    >
    > \^是三解脫門，在九地中：四禪、未到地、禪中間、三無色，無漏性故。
    >
    > 或有說者：三解脫門一向無漏；三三昧或有漏或無漏。以是故，三昧、解脫有二名。
    >
    > **如是說者**：在十一地──六地、三無色、欲界及有頂地。若有漏者，繫在十一地；無漏者，不繫。
    >
    > **喜根、樂根、捨根相應。**初學在欲界中，成就在色、無色界中。如是等成就、不成就，修、不修，如《阿毘曇》中廣說。\^\^（大正25，207a23-b2）

[^127]: 參見《大智度論》卷6：「\^十四變化心：^（1）^初禪**二**：欲界、初禪；^（2）^二禪**三**：欲界、初禪、二禪；^（3）^三禪**四**：欲界、初禪、二禪、三禪；^（4）^四禪**五**：欲界、初禪、二禪、三禪、四禪。是十四變化心。\^\^」（大正25，105a11-14）

    > 另參見《大毘婆沙論》卷72（大正27，374a2-17）。

[^128]: 相＝想【元】【明】【宮】。（大正25，187d，n.18）

    > 參見《長阿含經》卷9《十上經》：「\^云何九生法，謂九想：不淨想、觀食想、一切世間不可樂想、死想、無常想、無常苦想、苦無我想、盡想、無欲想。\^\^」（大正1，56c22-24）

[^129]: 《摩訶般若波羅蜜經》卷1：「\^十想：無常想、苦想、無我想、食不淨想、一切世間不可樂想、死想、不淨想、斷想、離欲想、盡想。\^\^」（大正8，219a11-13）

[^130]: 三三昧：空三昧、無相三昧、無願（無作）三昧。參見《大智度論》卷5（大正25，96b-c）。

[^131]: 三無漏根：未知當知根、已知根、具知根。參見《大智度論》卷23（大正25，234b-235a）。

[^132]: 心中本具禪樂。（印順法師，《大智度論筆記》〔A037〕p.72）

[^133]: 參見Lamotte（1949, p.1044,
    n.2）：支謙譯，《維摩詰經》卷1（大正14，521c），鳩摩羅什譯，《維摩詰所說經》卷1（大正14，539c）。

[^134]: ┌ 一、外道有三患，小乘智薄悲小............菩薩禪中不忘眾生。

    │ 二、餘人欲界心不得次第入禪...............菩薩欲界心次第入。

    > 菩薩與餘人禪之別 ┤
    > 三、餘人總相慧離欲...........................菩薩能別相分別離欲。

    │ 四、餘人不知菩薩住禪心所緣所到。

    └ 五、小但超二，大自在能超。

    > （印順法師，《大智度論筆記》〔A016〕p.30）
    >
    > 外道、小乘、菩薩入禪之別（二說）。（印順法師，《大智度論筆記》〔A037〕p.72）

[^135]: ┌ 外道禪：不知實相，著味 ─── 著

    > 外、小、菩薩禪之別 ┤ 二乘禪：無悲心，不能盡行 ┐

    └ 菩薩禪 ┬ 有悲心，能盡行 ├ 不著

    └ 知實相，不著 ┘

    > （印順法師，《大智度論筆記》〔A027〕p.52）

[^136]: ┌ 外道禪：有味著、邪見、憍慢三患。

    > 又外、小、菩薩入禪之別 ┤
    > 二乘禪：悲薄智淺，不貫徹實相，獨善，斷佛種。

    └ 菩薩禪：集諸佛法，不忘眾生。

    > （印順法師，《大智度論筆記》〔A027〕p.52）

[^137]: 外道離欲得禪。（印順法師，《大智度論筆記》〔A057〕p.97）

    > 外禪三種患。（印順法師，《大智度論筆記》〔A037〕p.72）

[^138]: 參見《大智度論》卷4（大正25，89b）。

[^139]: 兀（\^ㄨˋ\^\^）：5.靜止，使靜止。晉陸機《文賦》：兀若枯木，豁若涸流。（《漢語大詞典》（二），p.1569）

[^140]: 參見《大智度論》卷17（大正25，181b-c）。

[^141]: 參見《大智度論》卷10（大正25，135c）；《大樹緊那羅王所問經》卷1（大正15，370b22-371b5）。

[^142]: 超越三昧：小但超一，大能超九。（印順法師，《大智度論筆記》〔A038〕p.74）

    > 大小差別：小總相慧離欲，大別相慧離欲；小但超一，大能超九。（印順法師，《大智度論筆記》〔D009〕p.250）
    >
    > 參見《摩訶般若波羅蜜經》卷20（大正8，368b5-28）；《大智度論》卷81（大正25，628a-b）。

[^143]: 參見《雜阿含經》卷21（568經）：「\^有覺、有觀故則口語，是故有覺、有觀是口行。\^\^」（大正2，150a28-29）

[^144]: 參見Lamotte（1949, p.1050,
    n.1）：《阿毘曇毘婆沙論》卷32（大正28，237b）；《大毘婆沙論》卷61（大正27，314c-315a）；《經律異相》卷39（大正53，208c-209a）。

[^145]: 四有：四禪中陰相現。（印順法師，《大智度論筆記》〔D020〕p.264

[^146]: 出典待考。

[^147]: ┌一、非內法有（不應待外生），非外法有（應與我無患），非中間有（則無處所）

    │二、不從先世來（幼年無故），不去至後世

    ┌離繫 ┤三、不從諸方來，不常自有

    │ │四、非一分中有，非遍身中有

    > 觀欲實相即禪 ┤ │五、不從五塵來，不從五情出

    │
    │六、非先有貪欲而後生（生無所生故），非先有生後有貪欲（貪欲無故），

    > │ │　　非一時生（生者生處無分別故）

    │ └七、欲與欲者非異（因緣生法不可離故），亦非是一（人法應無分別）

    └定解──貪欲無生無滅，故無定無亂──知欲實相與禪實相無別

    （印順法師，《大智度論筆記》〔A030〕p.56）

[^148]: 不取不捨：諸法空故，不捨五蓋，不取禪定。（印順法師，《大智度論筆記》〔D014〕p.258）

[^149]: 參見《大智度論》卷6（大正25，101c-102a）引《德女經》云無明非內非外，亦不兩中間。參見《梵志女首意經》（大正14，940a9-27），《有德女所問大乘經》（大正14，941a27-b13），《佛說須摩提菩薩經》（大正12，80c18-81a15）。

[^150]: 《大正藏》原作「中二」，今依【宋】【元】【明】【宮】【石】作「中」（大正25，189d，n.9）。

[^151]: 參見印順法師，《中觀論頌講記》〈觀三相品〉，p.150。

[^152]: 菩薩無所依入禪。（印順法師，《大智度論筆記》〔A037〕p.72）

    > 無所依入禪，參見《雜阿含經》卷33（926經）《詵陀迦旃延經》（大正2，235c-236b），印順法師，《初期大乘佛教之起源與開展》，pp.278-285、pp.1210-1227。

[^153]: 依禪發通。（印順法師，《大智度論筆記》〔A037〕p.72）

[^154]: 因禪具悲，拔罪發慧。（印順法師，《大智度論筆記》〔A037〕p.73）

[^155]: ┌ 愛多 － 樂著於禪 ─┐

    ┌ 微 ┤ 慢多 － 自謂已得 │

    ┌ 亂 ┤ └ 見多 － 取相執實 │

    │ │ ┌ 貪 ├ 不亂不味名禪波羅蜜

    > 禪障 ┤ └ 粗 ┤ 瞋 │

    │ └ 癡 │

    └ 味 ────── 一心愛樂 ──┘ （印順法師，《大智度論筆記》〔A006〕p.11）
