\`2839\`慧日佛學班第14期／福嚴推廣教育班第25期

**《大智度論》卷99**

**〈釋曇無竭品第八十九〉**[^1]

**（大正25，744c11-750b17）**

釋厚觀（2013.05.04）

> \^【**經**】
>
> **\$（貳）明具足聞法**[^2]
>
> **\$一、斷疑生信報恩供養**
>
> **\$（一）正明斷疑**
>
> **\$1、明諸佛無所從來、去亦無所至**
>
> **\$（1）明法身義破有見**
>
> **\$A、正明**
>
> **\$（A）法說**
>
> 爾時，曇無竭菩薩摩訶薩語薩陀波崙菩薩言：『善男子！諸佛無所從來，去亦無所至。何以故？諸法如不動相，諸法如即是佛。[^3]
>
> 善男子！無生法無來無去，無生法即是佛；無滅法無來無去，無滅法即是佛；實際法無來無去，實際法即是佛；空無來無去，空即是佛。善男子！無染無來無去，無染即是佛；寂滅無來無去，寂滅即是佛；虛空性無來無去，虛空性即是佛。
>
> \`2840\`善男子！離是諸法更無佛；諸佛如、諸法如，一如無分別。
>
> 善男子！是如常一，無二、無三，出諸數法，無所有故。[^4]
>
> **\$（B）舉譬釋疑**
>
> **\$a、舉燄喻釋**
>
> 譬如春末月，日中熱時，有人見焰動，逐之求水望得。於[^5]汝意云何？是水從何池、何山、何泉來？今何所去？若入東海、西[^6]海、南海、北海耶[^7]？』
>
> 薩陀波崙（745a）言：『大師！焰中尚無水，云何當有來處、去處？』
>
> 曇無竭菩薩語薩陀波崙菩薩言：『善男子！愚夫無智，為熱渴所逼，見焰動，無水生水想。
>
> 善男子！若[^8]有人分別諸佛有來有去，當知是人皆是愚夫。何以故？善男子！諸佛不可以色身見，諸佛法身無來無去，諸佛來處、去處亦如是。[^9]
>
> **\$b、舉幻喻釋**
>
> 善男子！譬如幻師幻作種種──若象、若馬、若牛、若羊、若男、若女，如是等種種諸物。於汝意云何？是幻事從何處來？去至何所？』
>
> 薩陀波崙菩薩言：『大師！幻事無實，云何當有來去處？』
>
> 『善男子！是人分別佛有來有去亦如是。
>
> **\$c、舉夢喻釋**
>
> 善男子！譬如夢中見若象、若馬、若牛、若羊、若男、若女。於汝意云何？夢中所見，有來處、有去處不？』
>
> 薩陀波崙言：『大師！是夢中所見虛妄，云何當有來去？』
>
> 『善男子！是人分別佛有來有去亦如是。
>
> **\$B、結其得失**
>
> **\$（A）明失**
>
> 善男子！佛說諸法如夢。
>
> \`2841\`若有眾生不知是諸[^10]法義，以名字色身著佛，是人分別諸佛有來有去，不知諸法實際相故，皆是愚夫無智之數。是[^11]人數數往來五道，遠離般若波羅蜜，遠離諸佛法。[^12]
>
> **\$（B）明得**
>
> 善男子！佛說諸法如幻、如夢。
>
> 若有眾生如實知，是人不分別諸法若來若去、若生若滅；若不分別諸法若來若去、若生若滅，則能知佛所說諸法實相。是人行般若波羅蜜，近阿耨多羅三藐三菩提，名為真佛弟子，不虛妄食人信施，是人應受供養，為世間福田。[^13]
>
> **\$（2）辨應身義破無見**
>
> **\$A、舉海寶喻明感應因緣**
>
> 善男子！譬如大海水中諸寶[^14]，不從東方來，不從南方、西方、北方、四維、上下來，眾生善根因緣故，海生此寶。此寶亦不無因緣而生，是寶皆[^15]從因緣和合生，是寶若滅亦不（745b）去至十方。諸緣合故有，諸緣離故滅。[^16]
>
> 善男子！諸佛身亦如是，從本業因緣果報生，生不從十方來，滅時亦不去至十方；\`2842\`但諸緣合故有，諸緣離故滅。[^17]
>
> **\$B、舉箜篌聲喻明因緣果**
>
> 善男子！譬如箜篌[^18]聲，出時無來處，滅時無去處。眾緣和合故生──有槽[^19]、有頸[^20]、有皮、有絃[^21]、有柱、有棍[^22]，有人以手鼓之，眾緣和合而有聲；是聲亦不從槽出，不從頸出，不從皮出，不從絃出，不[^23]從柱出，不從棍出，亦不從人手出，眾緣和合爾乃有聲。是因緣離時，亦無去處。
>
> 善男子！諸佛身亦如是，從無量功德因緣生，不從一因一緣一功德生，亦不無因緣有，眾緣和合故有。諸佛身不獨從一事成，來無所從[^24]、去無所至。[^25]
>
> **\$C、小結**
>
> 善男子！應當如是知諸佛來相去相。[^26]
>
> **\$2、明一切法亦無來去義**
>
> 善男子！亦當知一切法無來去相。汝若知諸佛及諸法無來無去、無生無滅相，必得阿耨多羅三藐三菩提，亦能行般若波羅蜜及方便力。』[^27]
>
> **\$（二）聞法生信，報恩供養**
>
> **\$1、帝釋愛樂佛道，以華與常啼，轉令供養曇無竭菩薩**
>
> 爾時，釋提桓因[^28]以天曼陀羅花與薩陀波崙菩薩摩訶薩，作是言：『善男子！以是花\`2843\`供養曇無竭菩薩摩訶薩，我[^29]當守護供養汝。所以者何[^30]？汝因緣力故，今日饒益百千萬億眾生，使[^31]得阿耨多羅三藐三菩提。
>
> 善男子！如是善人，甚為難遇！為饒益一切眾生故[^32]，無量阿僧祇劫受諸[^33]勤苦。』[^34]
>
> **\$2、常啼獻華供養，復以身供養師**
>
> 薩陀波崙菩薩摩訶薩受釋提桓因曼陀羅花，散曇無竭菩薩上，白言：『大師！我從今日以身屬[^35]師，供給供養。』如是三[^36]白已，合手[^37]師前立。
>
> **\$3、長者女等亦以身供養常啼**
>
> 是時，長者女及五百侍女白薩陀波崙菩薩言：『我等從今日亦以身屬師。我等以是善根因緣故，當得如是法，亦如師所得；共（745c）師世世供養諸佛，世世常供養師。』[^38]
>
> 是時，薩陀波崙菩薩語長者女及五百女人：『若汝等以誠心屬我者，我當受汝。』
>
> 諸女言：『我等以誠心屬師，當隨師教。』
>
> **\$4、常啼獻己所有，帝釋喻同過去諸佛；曇無竭受已復還常啼，令其善根具足**
>
> 是時，薩陀波崙菩薩及五百女人，并諸莊嚴寶物上妙供具及五百乘七寶車，奉上曇無竭菩薩，白言：『大師！我持是五百女人奉給大師，是五百乘車隨師所用。』
>
> 爾時，釋提桓因讚薩陀波崙菩薩言：『善哉！善哉！善男子！菩薩摩訶薩捨一切所有，應如是如是布施，疾得阿耨多羅三藐三菩提。作如是供養說法人，必得聞般若波羅蜜及方便力。過去諸佛本行菩薩道時，亦如是住布施中，得聞般若波羅蜜及方便力，得阿耨多羅三藐三菩提。』
>
> 爾時，曇無竭菩薩欲令薩陀波崙菩薩善根具足故，受五百乘車、長者女及五百侍女；受已，還與薩陀波崙菩薩。
>
> **\$\`2844\`二、正說般若**
>
> **\$（一）曇無竭入定七年**
>
> **\$1、曇無竭七年入無量三昧及行般若**
>
> 是時，曇無竭菩薩說法，日沒，起，入宮[^39]中。[^40]
>
> 薩陀波崙菩薩摩訶薩作是念：『我為法故來，不應坐、臥，當以二事──若行、若立，以待法師從宮中出說法。』
>
> 爾時，曇無竭菩薩七歲一心入無量阿僧祇菩薩三昧，及行般若波羅蜜、方便力。
>
> **\$2、常啼七年間但念曇無竭出定說法**
>
> 薩陀波崙菩薩七歲經行、住立，不坐、不臥，無有睡眠，無欲、恚、惱，心不著味；但念：『曇無竭菩薩摩訶薩何時當從三昧起，出而說法？』
>
> **\$3、常啼敬愛師法故，欲淨法座；但惡魔隱蔽，令水不現，欲擾其心**
>
> 薩陀波崙菩薩過七歲已，作是念：『我當為曇無竭菩薩摩訶薩敷說[^41]法座，曇無竭菩薩摩訶薩當坐上說法。我當灑[^42]地[^43]清淨，散種種華，莊嚴是處，為曇無竭菩薩摩訶薩當說般若波羅蜜及方便力故。』[^44]
>
> 是時，薩陀波崙菩[^45]薩與長者女及五百（746a）侍女為曇無竭菩薩摩訶薩敷七寶床，五百女人各脫上衣以敷座上，作是念：『曇無竭菩薩摩訶薩當坐此座上，說般若波羅蜜及方便力。』
>
> 薩陀波崙菩薩敷座已，求水灑地而不能得。所以者何？惡魔隱蔽[^46]，令水不現。魔作是念：『薩陀波崙菩薩求水不得，於阿耨多羅三藐三菩提行[^47]乃至生一念劣心、異心，則善根不增、智慧不照，於一切智而有稽留[^48]。』[^49]
>
> **\$\`2845\`4、常啼刺身以血灑地，眾等皆無異心，魔不得便**
>
> 爾時，薩陀波崙菩薩作是念：『我當自刺其身，以血灑地，令無塵土來坋[^50]大師。我何用此身！此身必當破壞。我從無始生死已來數數喪身，未曾為法。』即以利刀自刺，出血灑地。
>
> 薩陀波崙菩薩及長者女并五百侍女皆無異心，惡魔亦不能得便。[^51]
>
> **\$5、帝釋讚歎常啼深心愛法，過去諸佛求般若亦如是**
>
> 是時釋提桓因作是念：『未曾有也！薩陀波崙菩薩愛法乃爾，以刀自刺出血灑地！薩陀波崙及眾女人心不動轉，惡魔波旬不能壞其善根。其心堅固，發大莊嚴，不惜身命，以深心欲求阿耨多羅三藐三菩提，當度一切眾生無量生死苦。』[^52]
>
> 釋提桓因讚薩陀波崙菩薩言：『善哉！善哉！善男子！汝精進力大，堅固難動，不可思議！汝愛法、求法，最為無上！善男子！過去諸佛亦如是，以深心愛法、惜法、重法，集諸功德，得阿耨多羅三藐三菩提。』
>
> **\$6、常啼欲以華作供養，帝釋與之**
>
> 薩陀波崙菩薩作是念：『我為曇無竭菩薩摩訶薩敷法座，掃灑清淨已訖，當於何處得好名華莊嚴此地？若曇無竭菩薩摩訶薩法座上坐說法時，亦當散華供養。』
>
> 釋提桓因知薩陀波崙菩薩心所念，即以三千石[^53]天曼陀羅華與薩陀波崙。
>
> 薩陀波崙受華[^54]，以半散（746b）地，留半待曇無竭菩薩摩訶薩坐法座上說法時當供養。
>
> **\$（二）曇無竭出定，正為說法**
>
> **\$1、曇無竭出定，至法座，欲說般若；常啼心樂如入第三禪**
>
> 爾時，曇無竭菩薩摩訶薩過七歲已，從諸三昧起，為說般若波羅蜜故，與無量百千\`2846\`萬眾恭敬圍遶，往法座上坐。
>
> 薩陀波崙菩薩摩訶薩見曇無竭菩薩摩訶薩時，心淨[^55]悅樂，譬如比丘入第三禪。\^\^
>
> 【**論**】釋[^56]曰：
>
> **\$（貳）明具足聞法**
>
> **\$一、斷疑生信報恩供養**
>
> **\$（一）正明斷疑**
>
> **\$1、明諸佛無所從來、去亦無所至**
>
> **\$（1）明法身義破有見**
>
> **\$A、正明**
>
> **\$（A）法說**
>
> **\$a、釋「諸佛無有來去乃至諸法如即是佛」**
>
> **\$（a）述經意**
>
> 薩陀波崙菩薩雖知諸法空無來去相，未能深入，亦不能解種種法[^57]門；於諸佛身恭敬深重故，不能觀空。
>
> 如大海水波，其力雖大，到須彌山邊則退而無用；薩陀波崙亦如是，雖有大空智力，到佛所則亦無用。
>
> 是故曇無竭菩薩今為說：「諸佛無所從來，去亦無所至。」
>
> 此中曇無竭自說因緣，所謂：「\^諸法如不動相，諸法如即是佛。\^\^」
>
> **\$（b）釋疑**
>
> **\$Ⅰ、釋「諸法如」**
>
> 問曰：何等是「\^諸法如\^\^」？
>
> 答曰：諸法實相，所謂性空、無所得、空等諸法門。
>
> **\$Ⅱ、釋疑：應有佛，云何言佛無來無去**
>
> 問曰：摩訶般[^58]若波羅蜜於佛法大乘六波羅蜜中第一法，若無佛，則無說般若者。
>
> 三十二相、八十隨形好、十力、四無所畏等色、無色法等淨妙五眾和合，是故名為佛。如五指和合名為拳，不得言無拳；名字既異，形亦異，力用亦異，不得言無拳，是故知有佛。
>
> 答曰：
>
> **\$（Ⅰ）明佛法有世諦、第一諦之別，依第一義說「諸佛空，無來無去」**
>
> 不然！佛法中有二諦：世諦、第一義諦。世諦故言「佛說般若波羅蜜」，第一義故說「諸佛空，無來無去」。
>
> **\$\`2847\`（Ⅱ）依五求門觀佛不可得**
>
> **\$ⅰ、總破**
>
> 如汝說：「清淨五眾和合故名為佛。」
>
> 若[^59]和合故有，是即為無。如經中佛自說因緣：「五眾非佛，離五眾亦無佛，五眾不在佛中，佛不在五眾中，佛非五眾有。」[^60]
>
> **\$ⅱ、別辨**
>
> **\$（ⅰ）五眾非即是佛**
>
> 何以故？五眾是五、佛是一，一不作五、五不作一。
>
> 又五眾無自性故，虛（746c）誑不實；佛自說：「一切無誑法中，我最第一。」是故五眾不即是佛。[^61]
>
> 復次，若五眾即是[^62]佛，諸有五眾者皆應是佛！
>
> **\$\`2848\`※ 因論生論：三十二相不名為佛**
>
> 問曰：以是難故，我先說：「第一清淨五眾──三十二相等名為佛。」
>
> 答曰：三十二相等，菩薩時亦有，何以不名為佛？
>
> **\$※ 因論生論：五眾與佛不即不離**
>
> 問曰：爾時雖有相好莊嚴身，而無一切種智；若一切種智在第一妙色身中，是即名為佛。
>
> 答曰：一切種[^63]智，般若中說是寂滅相、無戲論；若得是法，則名無所得，無所得故名為佛，佛即是[^64]空。如是等因緣故，五眾不得即是佛。
>
> **\$（ⅱ）離五眾亦無佛**
>
> 離是五眾亦無佛。所以者何？離是五眾，更無餘法可說；如離五指更無拳法可說。
>
> **\$※ 因論生論：離五指合則拳無→離五眾求佛不可得**
>
> 問曰：何以故無拳法？形亦異，力用亦異；若但是指者，不應異。因五指合故拳法生[^65]，是拳法[^66]雖無常生滅，不得言無。
>
> 答[^67]曰：是拳法若定有，除五指應更有拳可見，亦不須因五指。
>
> 如是等因緣，離五指更無有拳；佛亦如是，離五眾則無有佛。
>
> **\$（ⅲ）佛不在五眾中，（ⅳ）五眾不在佛中**
>
> 佛不在五眾中，五眾不在佛中。何以故？異不可得故。若五眾異佛者，佛應在五眾中，但是事不然。
>
> **\$（ⅴ）佛不有五眾**
>
> 佛亦不有[^68]五眾。所以者何？離五眾無佛，離佛亦無五眾。譬如比丘有三衣鉢故，可得言有；但佛與五眾不得別異，是故不得言「佛有五眾」。
>
> **\$ⅲ、小結**
>
> 如是五種[^69]求佛不可得故，當知無佛；佛[^70]無故無來無去。
>
> **\$b、釋「無佛」與「諸法實相即佛」之義**
>
> 問曰：若無佛，即是邪[^71]見，云何菩薩發心求作佛？
>
> 答曰：
>
> **\$\`2849\`（a）論主自釋：破執不破法，離二處中道，得實相名為得佛**
>
> 此中言「無佛」，破著佛想，不言「取無佛想[^72]」。若有佛尚不令取，何況取無佛邪見！
>
> 又佛常寂滅、無戲論相；若人（747a）分別、戲論常寂滅事，是人亦墮邪見。離是有、無二邊，處中道，即是諸法實相。諸法實相即是佛。何以故？得是諸法實相，名為得佛。
>
> **\$（b）引經釋義：無生法乃至虛空性即是佛，出諸數法、無所有故**
>
> 復次，色等法如相即是佛，色等法性空是如相，諸佛如亦性空；以是故，不來不去。
>
> 不生、不滅、法性、實際、空、無染、寂滅、虛空性亦如[^73]無來無去。
>
> 如，乃至虛空性如、佛如，是如一，無二、無三等別異。
>
> 此中自說因緣：「何以故？出諸數法，無所有故。」
>
> 如等法是實，是中無有憶想分別。
>
> 取相故有[^74]名字，名[^75]字中有**數**。
>
> 此中自說因緣：「空、非實，**無所有**故。」
>
> **\$（B）舉譬釋疑**
>
> 問曰：若是法無所[^76]有，云何可見、可聞、有苦有樂、有縛有脫等分別諸異？
>
> 答曰：此中曇無竭自種種分別譬喻說，所謂如春末月見焰，乃至是人不分別諸法[^77]若來若去。
>
> 如[^78]焰等中雖無實事，亦能誑人自[^79]生苦樂事；諸法亦如是，雖空、無所有，亦能令人得苦、樂、憂、喜事。
>
> 夢等法[^80]亦如是。
>
> **\$B、結其得失**
>
> **\$（A）明佛有法身、色身**
>
> 復次，佛有二種身：一者、法身，二者、色身。法身是真佛，色身為世諦故有佛。
>
> **\$（B）明若得諸佛法身相則近無上菩提，是真佛子**
>
> 法身相：上種種因緣說諸法實相，是諸法實相亦無來無去，是故說「諸佛無所\`2850\`從來，去亦無所至」。若人得諸佛法身相，是名「近阿耨多羅三藐三菩提」──未得一切[^81]智故名為「近」，以相似故。
>
> 「般若波羅蜜」名諸法實相；若能如是行，是為行般若波羅蜜真佛弟子。
>
> **\$（C）釋「真佛弟子」義**
>
> 「\^真佛弟子\^\^」者，得諸法實相名為「佛」；得諸法實相差別故，有須陀洹乃至辟支佛、大菩薩；須陀洹等乃至大菩薩，是名「真佛弟子」。
>
> **\$（D）釋「不虛妄食人信施」義**
>
> 「\^不虛妄食人信施\^\^」者，布施畜生，雖[^82]得百（747b）倍果報，而此福有盡有量，不能度眾生生死故，名為「虛食」。須陀洹等乃至佛──諸賢聖受人信[^83]施；此福果報，乃至涅槃無盡無量，是故說「不虛妄食人信施」。
>
> **\$（E）釋「是人應受供養」義**
>
> 「是人應受一切眾生供養」──若須陀洹應受一切凡夫人供養，斯陀含應受凡夫人乃[^84]至須陀洹供養，阿那含應受凡夫人及須陀洹、斯陀含供養，阿羅漢應受凡夫人、須陀洹、斯陀含、阿那含供養，辟支佛應受凡夫人及須陀洹乃至阿羅漢供養，近成佛大菩薩應受凡夫人及聲聞、辟支佛供養。
>
> **\$（F）釋「為世間福田」義**
>
> 「\^為世間福田\^\^」者，如植[^85]種良田，成收必[^86]多；持戒、禪定、智慧福田，眾生植福，獲果無量。
>
> **\$（2）辨應身義破無見**
>
> **\$A、舉海寶喻明感應因緣**
>
> **\$（A）明舉海寶喻明因緣之因由**
>
> 上說「諸佛無來無去」，薩陀波崙及諸聽者意謂「諸佛尚無，諸法亦應皆滅」，則墮[^87]斷滅！是故今說因緣法譬喻。
>
> 曇無竭示薩陀波崙：「如汝所著，意謂實有者無；為度眾生故，從因緣和合則有像現。」
>
> 欲證明此事故說譬喻：「如大海中生寶，不從十方來，滅亦無所去；亦不無因緣而生，以四天下眾生福德因緣故，海生此寶。若劫盡滅時，亦無去處；譬如燈滅，焰無所至。佛身亦爾，從初發心[^88]所種善根功德，皆是佛身相好因緣；佛身\`2851\`亦不自在，皆屬本因緣業果報故生；是因緣雖久住，性是有為法故，必歸無常，散壞則無身。」
>
> 譬如善射之人，仰射虛空，箭去雖遠，必當墮地；諸佛身亦如是，雖相好光明、福德成就、名稱無量、度人無限，亦歸磨滅。
>
> **\$（B）釋疑：云何寶生於大海難得處，而不近眾生處生**
>
> 問曰：若眾生福德因緣故海生珍寶，何以不近眾生處生，而乃在[^89]大海難（747c）得之處？
>
> 答曰：
>
> **\$a、海中亦有眾生**
>
> 海中亦有眾生，龍、阿修羅等用是寶。
>
> **\$b、若生惡世中，貪者覆藏；若生好世中，無有珍惜者**
>
> 復次，若寶生人中，濁世，貪者覆藏，不令人得。若好世時，珍寶自生人間，無有惜者；如彌勒佛時，珍寶如瓦礫[^90]。
>
> 以懈怠懶[^91]惰人惜身，強作願求樂，是故寶在大海不能得；若大心，不惜身命勤求者乃得。
>
> **\$（C）眾生具內外二因緣方得度**
>
> 「大海水」喻十方六道國土，「諸珍寶」即是諸佛。
>
> 如珍寶為一切眾生故生，而懈怠懶[^92]惰者所不能[^93]得；諸佛亦如是，雖為眾生故出世間[^94]，懈怠、小心、貪身著我者不得度。
>
> 所以者何？諸法皆從眾緣和合生，眾生有二因緣故得度：一者、內有正見，二者、外有善說法者。[^95]諸佛雖善說法，眾生內正見不具故，不能盡度。
>
> 如寶物雖為眾生出，而有貧窮眾生；諸佛亦如是，雖為眾生出，而眾生內正見少故，亦不得度。
>
> **\$B、舉箜篌聲等喻明因緣果**
>
> 復有箜篌譬喻：有槽、有頸、有皮、有絃[^96]、有棍[^97]，有人以手鼓之──眾緣和合而有聲；如聲亦不在眾緣中，離眾緣亦無聲，以因緣和合故有聲可聞。
>
> \`2852\`諸佛身亦如是，六波羅蜜及方便力──眾因緣和合邊生；佛身不在六波羅蜜等法中，亦不離六波羅蜜等法。
>
> 如聲不以一因緣，亦非無因緣；佛身亦如是，不從無因緣，亦不從少因緣，諸善法因緣具足故，生諸佛身。
>
> 如鏡中像，眾因緣和合故有，眾緣離故無；諸佛亦如是，有諸因緣故出現，諸因緣散故滅。
>
> **\$C、小結**
>
> 「善男子！應如是觀諸佛來去相，一切諸法相亦應如是知[^98]。」
>
> **\$2、明一切法亦無來去義**
>
> 曇無竭語薩陀波崙：「善男子！汝能知諸法相不來不去，必得阿耨多（748a）羅三藐三菩提不退轉，亦必能行般若波羅蜜及方便力。何以故？一切法無障礙故。」
>
> **\$（二）聞法生信，報恩供養**
>
> **\$1、帝釋愛樂佛道，以華與常啼，轉令供養曇無竭菩薩**
>
> **\$（1）帝釋以華供養常啼菩薩之理由**
>
> 問曰：釋提桓因何以化作文[^99]陀羅華與薩陀波崙？
>
> 答曰：
>
> **\$A、帝釋愛樂佛道故**
>
> 釋提桓因愛樂佛道故，常供養[^100]諸菩薩。
>
> **\$B、帝釋欲引導眾生入佛道故**
>
> 復次，釋提桓因欲攝眾生令入佛道故，現天王身，以華與薩陀波崙。薩陀波崙一心求佛道故，諸天來供養；眾生見者，皆亦發心。釋提桓因為引導眾生故，供養薩陀波崙。
>
> **\$C、常啼菩薩福德成就故**
>
> 有人言：「釋提桓因深愛敬薩陀波崙，上品來試[^101]已，令身體平復，[^102]今復以華與之。釋提桓因力能與一切人華，以眾生無福力故，設當與者，華即變壞；薩陀波崙福德成就故，得必不變，是故與；若一切菩薩供養師時不盡與。」
>
> **\$（2）釋「帝釋當守護供養常啼」**
>
> 應守護供養者，先已說因緣，所謂割肉出血，試以成親舊故守護。
>
> 復次，釋提桓因此中自說因緣，所謂：「汝因緣力故，饒益百千等眾生。」
>
> **\$\`2853\`2、常啼獻華供養，復以身供養師**
>
> 薩陀波崙取華，如其意，供養曇無竭。
>
> 薩陀波崙初聞師名，後眼見聞法斷疑故，以身供養。
>
> **\$3、長者女等亦以身供養常啼**
>
> **\$（1）長者女等效法常啼，以身供養常啼**
>
> 長者女等亦効薩陀波崙，以身施薩陀波崙。
>
> **\$A、釋疑：諸女為何不以身供養曇無竭，而供養常啼**
>
> 問曰：薩陀波崙以身供養曇無竭，曇無竭福田大，女[^103]何以不以身供養，而與薩陀波崙？
>
> 答曰：女人智短[^104]著[^105]多故，不用捨本師而供養他。
>
> 又[^106]以女[^107]身罪穢，心雖清白，為外有譏謗故。
>
> **\$B、釋疑：長者女捨父母時已屬常啼，今何以復以身施常啼**
>
> 問曰：長者女初捨父母，已屬薩陀波崙，今何以復以身施？
>
> 答曰：初捨父母，共薩陀波崙詣曇無竭，為法故供養，亦不自以身施，父母亦不以施薩陀波崙；今見薩陀波崙問甚深義、曇無竭為解說、釋提桓因歡喜供養，是故發（748b）歡喜心，以身供養，以自在心故。
>
> 又一切女身無所繫屬，則受惡名。女人之禮[^108]，幼則從父母，少則從夫，老則從子。是長者女等，雖道路共來，不得久無所屬，是故自以身施，而作是願：「如師所得，我等亦當得之。」
>
> **\$（2）釋「諸女以誠心供養」**
>
> 爾時，薩陀波崙欲以此女供養曇無竭，慮其嫌恨故問：「汝[^109]等實以誠心供養，我當受汝。」
>
> 「誠心」者，不自用心[^110]，隨所處分[^111]，如無心物。
>
> 諸女人[^112]等言：「實以誠心。」
>
> **\$4、常啼獻己所有，帝釋喻同過去諸佛；曇無竭受已復還常啼，令其善根具足**
>
> **\$（1）常啼盡己所有供養曇無竭**
>
> **\$A、略述經文**
>
> 即時，薩陀波崙以長者女并諸侍女及五百乘車，奉上曇無竭。
>
> **\$\`2854\`B、釋盡以供養之因由**
>
> **\$（A）欲除世人疑故**
>
> 薩陀波崙欲除世人常疑，謂其欺誑長者，將諸女來，是故盡以布施，明已[^113]無著。
>
> **\$（B）欲深入檀波羅蜜門故**
>
> 復次，薩陀波崙如空中聲，所聞得解歡喜，如世人所貴內外物盡以供養，欲深入檀波羅蜜門故。
>
> **\$（2）帝釋舉過去佛為喻而讚歎**
>
> 釋提桓因知薩陀波崙愛貪等煩惱未盡，而能盡捨內外布施，無復遺餘，故讚言：「善哉！」以過去佛為喻：行難事故，得難得果報，所謂「阿耨多羅三藐三菩提」。
>
> **\$（3）曇無竭為何將供養復還與常啼**
>
> 問曰：若曇無竭欲令薩陀波崙**善根**具足故受──「**善根**」者，所謂「具足檀波羅蜜」──何以故還與薩陀波崙？
>
> 答曰：曇無竭大智方便，令薩陀波崙大得福德而無所失，是謂上受。薩陀波崙至誠心施，斷諸貪著，不望還得[^114]，福德具足。
>
> 曇無竭思惟薩陀波崙遠來而於五欲心不染著，舊人[^115]供養為善，是故還與。
>
> 又聞諸女先以身上薩陀波崙，人非財物，欲遂其本意故。
>
> 又是諸女世世為薩陀波崙弟子。
>
> 如是等因緣故，還與薩陀波崙。
>
> **\$二、正說般若**
>
> **\$（一）曇無竭入定七年**
>
> **\$1、曇無竭七年入無量三昧及行般若**
>
> **\$（1）曇無竭菩薩入宮中之因由**
>
> 問曰：諸大菩薩說法不應疲極，何以入宮？
>
> 答曰：隨世人法（748c）故。
>
> 又眾香城中眾生，不常求道，或時厭[^116]息[^117]，受五欲樂；諸天常受五欲故，妨[^118]廢[^119]求道。
>
> 有菩薩所住國，常勤精進，不受五欲。是眾香城眾生本願雜[^120]受，曇無竭\`2855\`隨其志願，欲引導之，故生其國。是故以眾生聽法疲惓，起入宮中。
>
> 又未得道者，法雖微妙，常聞故生疲厭心──是眾中有是人故。
>
> 又曇無竭在[^121]是中受富樂，人法故，日沒應息。
>
> **\$（2）常啼自念：為法故，不應坐臥，以待師出**
>
> **\$A、正明**
>
> 是時，薩陀波崙作是念：「我為法來，不應坐臥。」
>
> **\$B、釋疑**
>
> **\$（A）為法故何以不應坐臥**
>
> 問曰：為法故何以不應坐臥？
>
> 答曰：
>
> **\$a、大欲、大精進與坐臥相違故**
>
> 無是定[^122]法。此人大欲、大精進、恭敬法故，自作是念：「我若坐臥，則是懶惰。我初求法時，身尚不惜，何況疲惓！」是故不坐臥。大欲、大[^123]精進與坐臥相違故。
>
> **\$b、坐、臥則不勤力，行、立則勤力精進**
>
> 又坐、臥[^124]則不勤力，行、立則勤力精進，是故常住二威儀以待師出。
>
> **\$※ 因論生論：常啼先知曇無竭入定七年才出定否**
>
> 問曰：薩陀波崙先知師七歲不出不？
>
> 答曰：初來不知故。[^125]
>
> **\$c、常啼自誓：師未出終不坐臥**
>
> 又[^126]復曇無竭亦常七歲不出，以因緣故，自誓七歲入定。薩陀波崙自誓：「師未出，終不坐臥[^127]。」
>
> **\$d、為道法故**
>
> 又大人[^128]，世間法尚不自違，何況為道法！
>
> **\$e、初求法時尚不惜身，況今立七歲**
>
> 又以初求法時，尚不惜身，今立七歲，何足為難！
>
> **\$（B）云何能七年不坐不臥**
>
> 問曰：人身軟[^129]弱，何能七歲不坐不臥？
>
> \`2856\`答曰：
>
> **\$a、其時人壽長，雖七歲，如今七日**
>
> 是時人壽命長，雖復七歲，如今七日。
>
> **\$b、好世人身福德力大故，雖立七歲，不以為難**
>
> 又好世人身福德力大，雖立七歲，不以為難。
>
> 如脇[^130]比丘，年六十始出家，而自結誓：「我脇[^131]不著席，要盡得聲聞[^132]所應得事，乃至得六神通阿羅漢。」[^133]作四阿含優婆提舍[^134]，於今大行於世。此人於惡世尚爾，何況薩陀波崙生於好世！
>
> **\$c、心力強故，能辦其事**
>
> 又身力雖弱，以心強故，能辦其事。
>
> **\$d、諸佛護念，大菩薩、諸天增益其氣力故**
>
> 復次，一心求佛道者，十方諸佛所念；諸（749a）大菩薩及求佛道諸天益[^135]其氣力，圍遶守護。是故雖住立七歲而不疲極。[^136]
>
> **\$（3）釋「曇無竭菩薩一心入無量菩薩三昧，及行般若、方便力**
>
> **\$A、曇無竭菩薩入三昧七年之因**
>
> 問曰：曇無竭入三昧，何以乃至七歲？
>
> \`2857\`答曰：
>
> **\$（A）好世人壽長，七歲不以為久**
>
> 先已答：好世人壽長，雖七歲不以為久。
>
> **\$（B）欲除眾疑，令生貴敬心故**
>
> 又曇無竭宮殿、婇女、微妙五欲與天相似；薩陀波崙等新發意者，心未柔軟，疑曇無竭雖說空法、讚歎離欲，謂其心未能捨。是故[^137]七歲三昧，欲以除眾疑故，生貴敬心。[^138]
>
> 聞曇無竭七歲三昧，心、口相應能說、能行，則信受其語，易可得度。譬如癰瘡未熟，醫則不破，但以藥塗令熟，熟[^139]則易破。
>
> **\$B、釋「曇無竭入無量三昧」之理**
>
> 復次，欲受心生實樂故，入無量三昧。
>
> 復次，說法有二種：一者、口說法，二者、身現法。
>
> 今欲以身現法故，入無量三昧，令眾生知攝心入慧，得如實智。
>
> **\$C、釋「菩薩三昧」、「行般若方便力」義**
>
> 「\^菩薩三昧\^\^」者，如菩薩義中說。[^140]
>
> 「\^行般若、方便力\^\^」者[^141]，如〈方便品〉中說。[^142]
>
> **\$2、常啼七年間但念曇無竭出定說法**
>
> 薩陀波崙於七歲中，三惡覺觀[^143]不生，不味於味。是人雖未破煩惱，而集諸善法故，\`2858\`制諸煩惱，不令得生[^144]；但[^145]一[^146]心念：「曇無竭何時當出？我當從聞般若。」
>
> **\$3、常啼敬愛師法故，欲淨法座；但惡魔隱蔽，令水不現，欲壞其心**
>
> **\$（1）過七年已，常啼知曇無竭當出**
>
> 過七歲已，作是念：「我當為曇無竭敷坐處，掃灑莊嚴。」
>
> 問曰：薩陀波崙云何得知過七歲已，曇無竭當出？[^147]
>
> 答[^148]曰：
>
> **\$A、展轉聞知**
>
> 有人言：先曾七歲展轉聞知[^149]。[^150]
>
> **\$B、曇無竭自說七年為限**
>
> 有人言：曇無竭初入三昧時[^151]，自說七歲為限。如釋迦文[^152]尼佛告阿難：「我欲一月、二月入禪定。」阿難以告四眾。[^153]
>
> **\$（2）常啼等為曇無竭敷法座**
>
> 薩陀波崙深愛佛法、敬重曇無竭故，供養莊嚴說法處。
>
> 出家菩薩但莊嚴其心，詣師受法；在家菩薩則莊嚴說法處，華香供養。
>
> 復次，薩陀波崙作是莊嚴，欲令曇無竭知其愛[^154]法、欲法（749b）相，深心信樂，故現是事；是故生心，共五百女等，展力[^155]掃灑，自以其金、銀、珍寶敷座。
>
> 薩陀波崙等雖自有妙好茵[^156]褥[^157]，為愛法情至[^158]故，以身所著上衣敷座[^159]。
>
> **\$\`2859\`（3）惡魔欲擾其心，令求水不得**
>
> 求水灑地，魔隱蔽[^160]故，求不能得。
>
> 此中自說因緣：「魔作是念：『若薩陀波崙求水不得，其心則劣[^161]，志願不滿故。又令自鄙[^162]其身，我薄福德故，為供養法，求水不得，以自輕憂愁覆心故。』」
>
> 「福德不增、智慧不照不明」者，諸憂愁煩惱覆心故，諸福德、智慧不能照明；譬如日障蔽[^163]故，其照不明。
>
> 魔知其心大，不可沮[^164]壞[^165]，但小沮壞，令其稽留。
>
> **\$4、常啼刺身以血灑地，眾等皆無異心，魔不得便**
>
> **\$（1）常啼刺身以血灑地**
>
> **\$A、釋經義**
>
> 爾時，薩陀波崙自刺其身，出血灑地，欲以淹塵。
>
> 人血肉雖臭，以其至心求水不得，意不分別香臭好惡，為欲淹[^166]塵，不惜身命。
>
> 又薩陀波崙深心愛著般若波羅蜜故，無所愛惜。
>
> 有人言：多有諸天龍、鬼神等常隨逐薩陀波崙，佐助守護，是故所出之血變為香水；如羼提仙人被割截時，血化為乳。[^167]
>
> 又以無量福德成就故，隨願即成。
>
> **\$※ 因論生論：若福德成就，魔不應隱蔽其水**
>
> 問曰：若福德成就，隨願即得，魔不應隱蔽其水？
>
> 答曰：是菩薩新發意能成小願，未能却魔。
>
> 此中薩陀波崙自說出血因緣：「我從無始生死已來數數喪身，未曾為法。」
>
> **\$B、釋疑：若常啼刺血身死，誰復聽法**
>
> 問曰：若薩陀波崙愛法，刺身出血，若其身死，誰復聽法？
>
> 答曰：是事如破骨出髓中答。[^168]
>
> 又此中諸天、大菩薩守護故，令其不死。
>
> 又復惡魔知其心不可沮壞[^169]，水則還出。
>
> **\$（2）釋「常啼等皆無異心」**
>
> 「\^薩陀波崙等皆無異心\^\^」者，如人初習慈心，欲為眾生及為般若波羅蜜故，不惜\`2860\`身命；既（749c）得利刀割身，以痛自逼故，心生悔恨，是名「異」。
>
> 是菩薩**信力大故**，欲得阿耨多羅三藐三菩提果報故，不計是苦。
>
> 又以**深悲心愛念眾生**，雖受種種苦惱，不以為難；譬如慈母愛子，雖為子長[^170]受勤苦不淨，不以為惡。
>
> 又復**見諸法實相畢竟空**故，知是身但是虛誑和合；破是虛誑故，割截身時，不妨阿耨多羅三藐三菩提。
>
> **\$（3）釋「魔不得其便」**
>
> 「\^魔不得其便\^\^」者，如人有瘡則受毒；菩薩若有貪欲、憂愁瘡者，魔得其便。以出血灑地，心不憂愁故，魔不得便。
>
> 如[^171]薩陀波崙心，五百女人心亦[^172]如是，敬重薩陀波崙故；見其刺身，應有憂愁[^173]，以[^174]其願得滿故，不以為愁。
>
> **\$5、帝釋讚歎常啼深心愛法，過去諸佛求般若亦如是**
>
> **\$（1）帝釋見常啼為法忘軀，釋未曾有**
>
> 「爾時，釋提桓因見是事已，歎未曾有」者[^175]，是人未得無生忍，諸煩惱未斷，為供養[^176]法故，不惜身命，如諸離欲人無異；割截其身，如斷草木。初心既爾，後心轉增。
>
> 復次，「未曾有」者，此中釋提桓因自說因緣「薩陀波崙愛法乃爾，以刀自刺」等。
>
> **\$（2）過去諸佛求般若亦如是**
>
> 釋提桓因作是心歡喜已，讚言：「善哉！」讚其愛法、樂法，勤心精進。
>
> 以過去佛為喻：「非但汝今辛苦，過去諸佛求般若亦爾。」
>
> **\$6、常啼欲以華作供養，帝釋與之**
>
> **\$（1）常啼作念欲得好華以莊嚴說法處**
>
> 薩陀波崙聞釋提桓因安慰其心已，如火得酥，轉更熾盛，作是念：「我既敷座灑地，當於何處得好名華莊嚴法處？」
>
> 問曰：不見水時，何以不作是念：「當於何處得水灑地？」
>
> 答曰：薩陀波崙以先有水處，即時皆無，知魔所作；是故自於四大分中刺水分灑地。身中水種雖多[^177]，血是命之所在，是[^178]故刺以灑地。
>
> \`2861\`華不自有，曇無竭出時（750a）欲至，不容遠求；又所須復多，當以遍覆其地，是故生念欲得。
>
> **\$（2）帝釋以天華供養常啼**
>
> 帝釋知其念，即以天華中妙者，名曼陀羅，三千石與之，足以周事[^179]。
>
> 帝釋所以不以人華與者，欲令發希有心故。
>
> **\$（3）常啼受華已分作二分：一分說法時供養，一分散地**
>
> 薩陀波崙受華已，分作二分：好者留以說法時散，餘者覆地。其國俗法以[^180]華覆地，令行其上，以為供養。
>
> **\$（二）曇無竭出定，正為說法**
>
> **\$1、曇無竭出定，至法座，欲說般若；常啼心樂如入第三禪**
>
> **\$（1）曇無竭出定，至法座，欲說般若**
>
> **\$A、總說**
>
> 爾時，曇無竭如其先要[^181]，滿七歲已，從三昧起，與無量百千眾[^182]恭敬圍繞，直趣法座，為說般若故。
>
> **\$B、別釋**
>
> **\$（A）明菩薩入微妙三昧何緣令起**
>
> 問曰：若諸菩薩入微妙三昧中，誰能令起？
>
> 答曰：
>
> **\$a、自作期限**
>
> 行者初入時，自作限齊，然後入定；時至，其心自在從三昧起，悲心故而生覺觀。
>
> 如[^183]一比丘，入滅受定三[^184]昧時，自期聞犍[^185]搥[^186]時當起。既入[^187]已，時僧坊[^188]失火，諸比丘惶懅[^189]，不打犍搥而去。爾時，過十二歲已，檀越更和合眾僧欲\`2862\`起僧坊，方打犍搥；聞犍搥聲起，即身散而死。後諸得道者，說其如此。[^190]
>
> **\$b、法性生身菩薩常入三昧，以神通力度脫眾生**
>
> 復次，有人言：「法性生身大菩薩，如諸佛，常入三昧，無散亂麁心；以神通力故，能說法、飛行度脫眾生。世俗法故，有出入三昧相。是故雖入微妙三昧而能還出，以大悲心牽故；譬如呪術出龍。」
>
> **\$（B）釋「大眾圍繞」**
>
> 「大眾圍繞」者，是內眷屬；恭敬散華、燒香，隨從而出，為說般若波羅蜜故。
>
> **\$（C）釋「為常啼等說般若波羅蜜」**
>
> 「說般若波羅蜜」者，因世諦名字語言，欲示眾生第一義不動相故。
>
> **\$（2）釋「常啼心樂如入第三禪」**
>
> 薩陀波崙見曇無竭，即得清淨歡喜，樂遍其身，如比丘入於三禪。所以者何？
>
> 多欲眾生，雖非淨妙，得猶喜樂，何況得見真功德莊嚴身者！
>
> 薩陀波崙從空中佛聞曇無竭，即生大（750b）欲，得諸三昧，見十方諸佛，復聞十方諸佛說先世因緣：「唯有曇無竭能度汝耳。」聞是已，增益其心，渴仰欲見，是故中道欲賣身供養。今於眾香城七歲不坐不臥欲見曇無竭。如是渴仰，欲樂來久；如人熱渴所逼，得濁煖潦水[^191]，猶尚歡喜，何況得清冷美水！既以渴仰情久，又曇無竭功德大，是故悅樂。
>
> **\$※ 因論生論：為何但說第三禪樂，而不說上地定樂及解脫樂**
>
> 問[^192]曰[^193]：樂有四種，[^194]何以但說第[^195]三禪[^196]樂，而不說上地定樂及解脫樂？
>
> 答[^197]曰[^198]：
>
> **\$A、第三禪中樂，樂之極**
>
> \`2863\`以欲界眾生，於三受中多貪樂受。聞涅槃樂無所有，則心不樂喜；以上四禪中斷苦樂故，心亦不樂；第三禪中樂，樂之極。
>
> **\$B、常啼新發意未入細深妙定故，遍身安樂故以三禪樂為喻**
>
> 復有人言：「薩陀波崙新發意未入細深妙定故，見曇無竭發大[^199]歡喜，似如三禪樂[^200]。薩陀波崙自覺[^201]我大歡喜故，即時捨喜，得清淨法性，遍身安樂，是故以三禪樂為喻。」

[^1]: （大智度論......九）十八字＝（大智度論卷第九十九釋曇無竭品第八十九上）十九字【宋】【元】，＝（大智度論卷第九十九釋曇無竭品第八十九之上）二十字【明】，＝（大智度論卷第九十九釋說般若相品第八十九上）二十一字【宮】，＝（大智度經論卷第九十九釋第八十八品上）十七字【聖】，＝（摩訶般若波羅蜜品第八十八曇無竭品九十九）十九字【石】。（大正25，744d，n.17）

[^2]: 《大品經義疏》卷10：

    > \^〈品〉初是第二，彼具足聞法。就中為二：第一為疑斷，第二、正說般若。斷疑即是明佛來云^※1^、無來去明果，我說般若妙法明因義。須知如此因果皆是般若，未曾因果。**果般若**，般若名**果**；**因怙般若**，名**因**也。
    >
    > 初中為二：第一、正為斷疑；二、聞法歡喜，報恩供養。
    >
    > 初中復為二：第一、廣明佛來去、無來去義；第二、例一切法來去，見無來去義。
    >
    > 初中為兩：第一明**來去無來去**，辨**法身**義；二、明**無來去**去^※2^，辨**應身**義。
    >
    > 初中為兩：第一、正明**法身**來去、無來去；二、結其得失。
    >
    > 初中為二：第一、正就法說名**無來去，**二、舉譬重釋疑。此明**法身**無來去，**應身**有來去。\^\^（卍新續藏24，343a2-12）
    >
    > ※1「云」疑「去」。（卍新續藏24，343d，n.2）
    >
    > ※2「去」上疑脫「來」字。（卍新續藏24，343d，n.3）

[^3]: 《大般若波羅蜜多經》卷399〈78 法涌菩薩品〉：

    > \^爾時，法涌菩薩摩訶薩告常啼菩薩摩訶薩言：「善男子！一切如來、應、正等覺、明行圓滿、善逝、世間解、無上丈夫、調御士、天人師、佛、薄伽梵所有法身，無所從來，亦無所去。何以故？善男子！諸法實性皆不動故。善男子！諸法真如無來無去、不可施設，如是真如即是如來、應、正等覺，廣說乃至佛、薄伽梵。」\^\^（大正6，1067b15-21）

[^4]: 《大般若波羅蜜多經》卷399〈78
    法涌菩薩品〉：「\^善男子！一切如來、應正等覺，廣說乃至佛、薄伽梵非即諸法，非離諸法。善男子！諸法真如，如來真如，一而非二。善男子！諸法真如非合非散，唯有一相所謂無相。善男子！諸法真如非一、非二、非三、非四，廣說乃至非百千等。何以故？善男子！諸法真如離數量故，非有性故。\^\^」（大正6，1068a1-7）

[^5]: （水）＋於【石】。（大正25，744d，n.19）

[^6]: 西海南海＝南海西海【石】。（大正25，744d，n.20）

[^7]: 〔耶〕－【宋】【元】【明】【宮】。（大正25，744d，n.21）

[^8]: 〔若〕－【宋】【元】【明】【宮】。（大正25，745d，n.1）

[^9]: 《大般若波羅蜜多經》卷399〈78 法涌菩薩品〉：

    > \^法涌菩薩語常啼言：「如是！如是！如汝所說。如彼渴人愚癡無智為熱所逼，見動陽焰於無水中妄生水想，若謂如來、應、正等覺有來有去，亦復如是當知是人愚癡無智。何以故？善男子！一切如來、應、正等覺不可以色身見，夫如來者即是法身。善男子！如來法身即是諸法真如、法界，真如、法界既不可說有來有去，如來法身亦復如是無來無去。\^\^」（大正6，1068a15-23）

[^10]: 〔諸〕－【宋】【元】【明】【宮】【聖】【石】。（大正25，745d，n.2）

[^11]: 是＋（諸）【聖】【石】。（大正25，745d，n.3）

[^12]: 《大般若波羅蜜多經》卷400〈78
    法涌菩薩品〉：「\^又，善男子！一切如來、應、正等覺說一切法，如夢所見，如變化事，如尋香城、光影、響、像、幻事、陽焰，非實有。若於如是諸佛所說甚深法義不如實知，執如來身是名是色、有來有去，當知彼人迷法性故，愚癡無智流轉諸屬趣受生死苦，遠離般若波羅蜜多，亦復遠離一切佛法。\^\^」（大正6，1069a21-28）

[^13]: 《大般若波羅蜜多經》卷400〈78
    法涌菩薩品〉：「\^若於如是諸佛所說甚深法義能如實知，不執佛身是名是色，亦不謂佛有來有去，當知彼人於佛所說甚深法義如實解了，不執諸法有來有去、有生有滅、有染有淨。由不執故能行般若波羅蜜多，亦能勤修一切佛法，則為**隣近**所求無上正等菩提，亦名如來真淨弟子，終不虛受國人信施，能與一切作良福田，應受世間人天供養。\^\^」（大正6，1069a28-b6）

[^14]: 《大品經義疏》卷10：

    > \^「**譬如大海中實**^※1^」下第二，明無去來，去來即是應身義，亦前明無去來，破其有見。今破無去來，破其無見中，識中道即識佛。《大經》云：中道之法名為佛也。論云：亦難^※2^有無二邊名為佛也。二、譬異者，初譬正明感應因緣，次譬明因^※3^因緣果。大海譬十方六道國土，寶喻佛四天下眾生福因緣海山^※4^此寶，四生福業因緣故感佛也。此寶雖生大海而有不得者，佛雖為物出而有見、不見。又大海有寶，不惜身命一心去乃得，不^※5^爾不得；眾生一心精進乃見佛，不爾不見也。\^\^（卍新續藏24，343c2-10）
    >
    > ※1案：「實」應作「寶」。
    >
    > ※2「難」疑「離」。（卍新續藏24，343d，n.7）
    >
    > ※3案：「因」疑衍字。
    >
    > ※4案：「山」應作「生」。
    >
    > ※5案：「不」與弗同，音同「弗」。

[^15]: 皆＋（是）【宋】【元】【明】【宮】【聖】【石】。（大正25，745d，n.4）

[^16]: 《大般若波羅蜜多經》卷400〈78
    法涌菩薩品〉：「\^復次，善男子！如大海中有諸珍寶，如是珍寶非十方來，亦非有情於中造作，亦非此寶無因緣生，然諸有情善根力故，令大海內有諸寶生。是寶生時，依因緣力和合故有，無所從來；是寶滅時，於十方面亦無所去，但由有情善根力盡令彼滅沒。所以者何？諸有為法，緣合故生，緣離故滅，於中都無生者滅者，是故諸法無來無去。\^\^」（大正6，1069b7-14）

[^17]: 《大般若波羅蜜多經》卷400〈78
    法涌菩薩品〉：「\^諸如來身亦復如是，於十方面無所從來，亦非於中有造作者，亦不可說無因緣生，然依本修淨行圓滿為因緣故，及依有情先修見佛業成熟故，有如來身出現於世；佛身滅時，於十方面亦無所去，但由因緣和合力盡即便滅沒。是故諸佛無來無去。\^\^」（大正6，1069b14-20）

[^18]: 箜篌：古代撥弦樂器名。有豎式和臥式兩種。（《漢語大詞典》（八），p.1206）

[^19]: 槽：3.弦樂器上架弦的凹格子。以檀木或玉石製成的叫檀槽或石槽。（《漢語大詞典》（四），p.1257）

[^20]: 頸：2.指物體像人體頸部的部位。（《漢語大詞典》（十二），p.311）

[^21]: 絃＝弦【宮】【石】＊。（大正25，745d，n.5）

[^22]: 棍＝枇【聖】【石】＊。（大正25，745d，n.6）

[^23]: 〔不從柱出〕－【宋】【元】【明】【宮】【聖】。（大正25，745d，n.7）

[^24]: 從＝來【宋】【元】【明】【宮】。（大正25，745d，n.8）

[^25]: 《大般若波羅蜜多經》卷400〈78
    法涌菩薩品〉：「\^復次，善男子！譬如箜篌，依止種種因緣和合而有聲生。是聲因緣，所謂槽、頸、繩、棍、絃等人功作意，如是一一不能生聲，要和合時其聲方起，是聲生位無所從來，於息滅時無所至去。善男子！諸如來身亦復如是，依止種種因緣而生。是身因緣，所謂無量福德智慧，及諸有情所修見佛善根成熟，如是一一不能生身，要和合時其身方起，是身生位無所從來，於滅沒時無所至去。\^\^」（大正6，1069b21-29）

[^26]: 《大般若波羅蜜多經》卷400〈78
    法涌菩薩品〉：「\^善男子！汝於如來、應、正等覺無來去相應如是知，隨此道理於一切法無來去相亦如是知。\^\^」（大正6，1069b29-c2）

[^27]: 《大般若波羅蜜多經》卷400〈78
    法涌菩薩品〉：「\^善男子！若於如來、應、正等覺及一切法，能如實知無來無去、無生無滅、無染無淨，定能修行甚深般若波羅蜜多善巧方便，必得無上正等菩提。\^\^」（大正6，1069c2-5）

[^28]: 《大品經義疏》卷10：

    > \^「**爾時釋提桓因**」下第二，除疑，報恩供養，天主與華三義。一者、天主受^※^樂佛故，道以華菩薩令供養法師。二者、為欲引物，常啼一心求佛道故，得天供養，餘人宜應觀之。三者、如文釋，明常啼得聞法故，以華施之，今供養報恩也。\^\^（卍新續藏24，343c18-22）
    >
    > ※「受」疑「愛」字。（卍新續藏24，343d，n.8）

[^29]: 我＋（應）【宋】【元】【明】【宮】，我＋（應）【聖】，我＋（於）【石】。（大正25，745d，n.9）

[^30]: 何＋（以）【石】。（大正25，745d，n.10）

[^31]: 使＝便【石】。（大正25，745d，n.11）

[^32]: 故＋（為）【宋】【宮】。（大正25，745d，n.12）

[^33]: 〔諸〕－【宋】【宮】。（大正25，745d，n.13）

[^34]: 《大般若波羅蜜多經卷》卷400〈78 法涌菩薩品〉：

    > \^時，天帝釋知其所念，化作無量微妙香花，欲持施與常啼菩薩而作是言：「大士！今者哀愍我故，可受此花持以供養法涌菩薩。大士！應受我等供養，我今助成大士功德。所以者何？因大士故，我等無量百千有情獲大饒益，謂必當證所求無上正等菩提。大士！當知諸有能為一切有情，經於無量無數大劫，受諸勤苦如大士者甚為難得，是故今應受我所施。」\^\^（大正6，1070a7-15）

[^35]: 屬：6.歸屬，隸屬。（《漢語大詞典》（四），p.64）

[^36]: 〔三〕－【宋】【元】【明】【宮】【聖】。（大正25，745d，n.14）

[^37]: 手＝掌【元】【明】。（大正25，745d，n.15）

[^38]: 《大般若波羅蜜多經》卷400〈78 法涌菩薩品〉：

    > \^時，長者女及諸眷屬，合掌恭敬白常啼言：「我等從今亦以身命奉屬供侍，願垂納受！以此善根願當獲得如是勝法同尊所證，願當來世恒親近尊，常隨從尊供養諸佛及諸菩薩，同修梵行。」\^\^（大正6，1070a19-24）

[^39]: 《大品經義疏》卷10：

    > \^「**說法同況**^※1^**起入空**^※2^」下第二，為說般若也，為二：初、入定為說法緣由，二、起定正為說法。\^\^（卍新續藏24，344a6-14）
    >
    > ※1案：「同況」應作「日沒」。
    >
    > ※2案：「空」應作「宮」。

[^40]: 《大般若波羅蜜多經》卷400〈78
    法涌菩薩品〉：「\^法涌菩薩說法既久，日將欲沒，知眾疲倦，下師子座還入宮中。\^\^」（大正6，1070b12-13）

[^41]: 說＝設【明】。（大正25，745d，n.16）

[^42]: 灑＋（掃）【聖】【石】。（大正25，745d，n.17）

[^43]: 〔地〕－【聖】【石】。（大正25，745d，n.18）

[^44]: 《大般若波羅蜜多經》卷400〈78 法涌菩薩品〉：

    > \^常啼菩薩聞空聲已，踊躍歡喜作是念言：「我今當為法涌菩薩敷設嚴飾師子之座，掃灑其地散妙香花，令我大師當昇此座，為眾宣說甚深般若波羅蜜多方便善巧及餘法要。\^\^」（大正6，1070c2-6）

[^45]: 〔菩薩〕－【宋】【元】【明】【宮】。（大正25，745d，n.19）

[^46]: 蔽＝弊【石】。（大正25，746d，n.1）

[^47]: 〔行乃至〕－【宋】【元】【明】【宮】。（大正25，746d，n.2）

[^48]: 稽留：1.延遲，停留。（《漢語大詞典》（八），p.121）

[^49]: 《大般若波羅蜜多經》卷400〈78 法涌菩薩品〉：

    > \^常啼菩薩既敷座已，求水灑地竟不能得。所以者何？惡魔隱蔽城內外水皆令不現。魔作是念：「常啼菩薩求水不得，愁憂苦惱，疲倦羸劣，心或變異，便於無上正等菩提善根不增、智慧不照，於一切智而有稽留，則不能空我之境界。\^\^」（大正6，1070c9-14）

[^50]: （1）坋（\^ㄈㄣˋ\^\^）：2.謂粉狀物敷灑於他物。（《漢語大詞典》（二），p.1055）

    > （2）坌（\^ㄅㄣˋ\^\^）：3.塵埃等粉狀物粘於他物。（《漢語大詞典》（二），p.1055）

[^51]: 《大般若波羅蜜多經》卷400〈78 法涌菩薩品〉：

    > \^常啼菩薩種種方便求水不得，作是念言：「我應刺身出血灑地，勿令塵起坌我大師。今我此身必當敗壞，何用如是虛偽身為？我無始來流轉生死，數為五欲喪失身命，而未曾為正法捨身，是故今應刺身出血。」
    >
    > 作是念已即執利刀，周遍刺身出血灑地。時，長者女及諸眷屬亦學常啼刺血灑地。常啼菩薩、長者女等各為法故刺身出血，乃至不起一念異心。
    >
    > 時，諸惡魔不能得便，亦不能礙所修善品，以常啼等心勇決故。\^\^（大正6，1070c14-24）

[^52]: 《大般若波羅蜜多經》卷400〈78 法涌菩薩品〉：

    > \^時，天帝釋見此事已，作是念言：「常啼菩薩、長者女等甚為希有，而由愛法、重法因緣，乃至遍體皆刺出血，為說法師周灑其地，曾不發起一念異心，令諸惡魔求不得便，亦不能礙所修善品。奇哉？大士乃能擐被如是堅固弘誓鎧甲，為欲利樂一切有情，以淳淨心不顧身命，求於無上正等菩提，恒發誓言：我為拔濟沈淪生死一切有情無量無邊身心大苦而求無上正等菩提，事若未成終無懈。」\^\^（大正6，1070c24-1071a4）

[^53]: （1）石＝碩【宋】【元】【宮】。（大正25，746d，n.3）

    > （2）石（\^ㄉㄢˋ\^\^）：17.量詞。計算容量的單位。十斗為一石。18.量詞。計算重量的單位。一百二十斤為一石。量詞。（《漢語大詞典》（七），p.979）

[^54]: 華＋（已）【元】【明】。（大正25，746d，n.4）

[^55]: 淨＝得【宋】【元】【明】【宮】【聖】。（大正25，746d，n.5）

[^56]: （論）＋釋【元】【明】【石】。（大正25，746d，n.6）

[^57]: 〔法〕－【宋】【元】【明】【宮】【聖】【石】。（大正25，746d，n.7）

[^58]: 〔般若〕－【宋】【元】【明】【宮】。（大正25，746d，n.8）

[^59]: 〔若〕－【宋】【元】【明】【宮】。（大正25，746d，n.9）

[^60]: 有關五求門的論述，參見：

    > （1）《十住毘婆沙論》卷4：「\^非色是佛，非受、想、行、識是佛；非離色有佛，非離受、想、行、識有佛；非佛有色，非佛有受、想、行、識；非色中有佛，非受、想、行、識中有佛；非佛中有色，非佛中有受、想、行、識。菩薩於此五種中不取相，得至阿惟越致地。\^\^」（大正26，40a17-22）
    >
    > （2）《十住毘婆沙論》卷15：「\^略說惡意者：說五陰為我，或言我有五陰，或言五陰中有我，或言我中有五陰，或言離五陰有我。\^\^」（大正26，105c19-21）
    >
    > （3）《中論》卷2〈10 觀燃可燃品〉（青目釋）：
    >
    > \^**可燃即非**^※1^**然，離可燃無燃，燃無有**^※2^**可燃，燃中無可燃，可燃中無燃。**
    >
    > 可燃即非燃。何以故？先已說作作者一過故。離可燃無燃，有常燃等過故。燃無有可燃，燃中無可燃，可燃中無燃，以有異過故，三皆不成。\^\^（大正30，15c8-14）
    >
    > ※1可燃即非＝若可然無【宋】【元】【明】。（大正30，15d，n.13）
    >
    > ※2無有＝亦無【宋】【元】【明】。（大正30，15d，n.14）
    >
    > （4）印順法師，《中觀論頌講記》，pp.206-207：
    >
    > \^**若可燃無燃，離可燃無燃，燃亦無可燃，燃中無可燃。**
    >
    > 本頌應還有一句「**可燃中無燃」**，五求的意義才完備。佛在時，研究有沒有我，就應用這一觀法。如火與柴，假使說柴就是火，火在柴中尋求，定不可得。離柴外沒有火，這更是盡人所知的；所以在五蘊中求我固然是沒有，離了五蘊去求我同樣是沒有的。所以說「**若可燃無燃，離可燃無燃**」。這即蘊離蘊的二根本見，顯然是不成立的。印度的外道，立五蘊是我，這是很少的，大都是主張在身心外另有一實我。其實這是不能證明成立的。試離了身心的活動，又怎麼知道有神我或靈魂？
    >
    > 有的執著說：我與五蘊雖然是相離的，但彼此間有著某種關係可以了知，所以說有我為主體。但既然我法相依而別有，以我為本體，該是法屬於我，**我有於法**了。燃如我，可燃如身心，如說有身心屬於我，等於說柴是屬於火的。但柴並不屬於火，所以說「**燃亦無可燃**」。這樣，我也不應為身心之主而有身心了。
    >
    > 並且，我法是不同的：我是整體的，法是差別的。我法相依而有，那還是我中有法呢？法中有我呢？
    >
    > 假定說身心當中有我，尋求起來是不可得的。所以應加一句說：**可燃中無燃**。
    >
    > 也不是我大而身心小，身心在我中，所以說「**燃中無可燃**」。
    >
    > 這五門觀察，顯出即蘊、離蘊，依五蘊的我了不可得。\^\^

[^61]: 《大智度論》卷26〈1
    序品〉：「\^復次，不二入法門是諸法實相門；異相即是二法，二法即是邪道。**佛是無誑法人**，不應行誑法，常行不二入法門；誑法即是異相。\^\^」（大正25，248a25-29）

[^62]: 〔是〕－【聖】。（大正25，746d，n.10）

[^63]: 《大正藏》原作「應」，今依《高麗藏》作「種」（第14冊，1364b17）。

[^64]: 是＝時【宋】【元】【明】【宮】。（大正25，746d，n.11）

[^65]: 生＋（離）【宋】【元】【明】【宮】【聖】【石】。（大正25，746d，n.12）

[^66]: 法＋（拳）【宋】【元】【明】【宮】【聖】【石】。（大正25，746d，n.13）

[^67]: 答＝問【宋】【元】【明】【宮】。（大正25，746d，n.14）

[^68]: （1）在＝有【石】。（大正25，746d，n.15）

    > （2）案：《大正藏》原作「在」，今依【石】及《論》前後文意作「有」。

[^69]: 種＝眾【明】。（大正25，746d，n.16）

[^70]: 〔佛〕－【宋】【元】【明】【聖】【石】。（大正25，746d，n.17）

[^71]: 邪＝耶【石】＊。（大正25，746d，n.18）

[^72]: 想＝相【宋】【元】【明】【宮】【聖】。（大正25，746d，n.19）

[^73]: 如＋（是）【宋】【元】【明】【宮】，（如）【聖】【石】。（大正25，747d，n.1）

[^74]: 〔有〕－【宋】【元】【明】【宮】。（大正25，747d，n.2）

[^75]: （中）＋名【宋】【元】【明】【宮】。（大正25，747d，n.3）

[^76]: 〔所〕－【宋】【元】【明】【宮】。（大正25，747d，n.4）

[^77]: 法＝佛【石】。（大正25，747d，n.5）

[^78]: 〔如〕－【宋】【元】【明】【宮】。（大正25，747d，n.6）

[^79]: 自＝目【宋】【元】【明】【宮】。（大正25，747d，n.7）

[^80]: 法＋（令苦樂）【石】。（大正25，747d，n.8）

[^81]: 切＋（種）【聖】。（大正25，747d，n.9）

[^82]: 〔雖〕－【石】。（大正25，747d，n.10）

[^83]: 〔信〕－【宋】【元】【明】【宮】。（大正25，747d，n.11）

[^84]: 乃至＝及【聖】【石】。（大正25，747d，n.12）

[^85]: （1）植＝殖【聖】【石】。（大正25，747d，n.13）

    > （2）植：10.種植，栽種。薛綜注："植，猶種也。（《漢語大詞典》（四），p.1081）

[^86]: 〔必〕－【石】。（大正25，747d，n.14）

[^87]: 墮＝隨【明】，明註曰「隨」，宋南藏作「墮」【聖】。（大正25，747d，n.15）

[^88]: 心＝意【宮】。（大正25，747d，n.16）

[^89]: 在＋（於）【石】。（大正25，747d，n.17）

[^90]: 瓦礫：1.破碎的磚頭瓦片。亦以形容荒廢頹敗的景象。2.比喻無價值的東西。（《漢語大詞典》（五），p.287）

[^91]: 懶＝\[宋-木+（袖-由+衣）\]【石】。（大正25，747d，n.18）

[^92]: 懶＝\[宋-木+（袖-由+衣）\]【聖】【石】。（大正25，747d，n.19）

[^93]: 〔能〕－【宋】【元】【明】【宮】【聖】【石】。（大正25，747d，n.20）

[^94]: （1）〔門〕－【宋】【元】【明】【宮】【聖】【石】。（大正25，747d，n.21）

    > （2）《大正藏》原作「門」字，今依《高麗藏》作「間」（第14冊，1366a3）。

[^95]: 參見《中阿含經》卷58（211經）《大拘絺羅經》：「\^尊者大拘絺羅答曰：二因二緣而生正見。云何為二？一者、從他聞，二者、內自思惟。是謂二因二緣而生正見。\^\^」（大正1，791a1-3）

[^96]: 絃＝弦【宮】【石】。（大正25，747d，n.22）

[^97]: 棍＝枇【宮】。（大正25，747d，n.23）

[^98]: 知＝如【宋】【元】【明】【宮】。（大正25，747d，n.24）

[^99]: 文＝曼【宋】【元】【明】【宮】。（大正25，748d，n.1）

[^100]: 供養＝恭敬【宋】【元】【明】【宮】，養＝敬【石】。（大正25，748d，n.2）

[^101]: 試＋（試）【宋】【元】【明】【宮】【聖】【石】。（大正25，748d，n.3）

[^102]: 參見《大智度論》卷98〈88 薩陀波崙品〉：

    > \^薩陀波崙言：「汝若於此無力，汝必見供養，令我是身平復如故。」是時，薩陀波崙身即平復，無有瘡瘢，如本不異。釋提桓因與其願已，忽然不現。\^\^（大正25，739a22-26）

[^103]: 〔女〕－【宋】【元】【明】【宮】【石】。（大正25，748d，n.4）

[^104]: （1）短：6.缺少。7.淺薄，譾陋。（《漢語大詞典》（七），p.1538）

    > （2）智短：智慮短淺，見識淺薄。（《漢語大詞典》（五），p.765）

[^105]: 著＋（迷）【聖】【石】。（大正25，748d，n.5）

[^106]: 又＝人【宋】【元】【明】【宮】。（大正25，748d，n.6）

[^107]: 女＋（人）【石】。（大正25，748d，n.7）

[^108]: 禮＝體【宋】【元】【明】【宮】【聖】。（大正25，748d，n.8）

[^109]: 汝＝女【聖】。（大正25，748d，n.9）

[^110]: 用心：1.使用心力。3.費心，留意。（《漢語大詞典》（一），p.1022）

[^111]: 處分：1.處理，處置。（《漢語大詞典》（八），p.837）

[^112]: 〔人〕－【聖】【石】。（大正25，748d，n.10）

[^113]: 案：此「已」字，疑應作「己」。

[^114]: 得＋（得）【聖】。（大正25，748d，n.11）

[^115]: 舊人：2.原有的人員。3.舊交。（《漢語大詞典》（八），p.1298）

[^116]: 厭：1.嫌棄，憎惡，厭煩。（《漢語大詞典》（一），p.941）

[^117]: 息：10.停止，停息。11.休息。（《漢語大詞典》（七），p.501）

[^118]: 妨：2.阻礙，妨礙。（《漢語大詞典》（四），p.310）

[^119]: 廢：5.曠廢，懈怠。9.停止，中止。（《漢語大詞典》（三），p.1279）

[^120]: 雜：2.混雜，參雜。5.多，繁多。（《漢語大詞典》（十一），p.868）

[^121]: 在＝有【元】【明】。（大正25，748d，n.12）

[^122]: 定＝空【宋】【元】【明】【宮】。（大正25，748d，n.13）

[^123]: 〔大〕－【宋】【元】【明】【宮】【聖】【石】。（大正25，748d，n.14）

[^124]: 坐臥＝臥坐【石】。（大正25，748d，n.15）

[^125]: 案：此一問答可對照下文「\^問曰：薩陀波崙云何得知過七歲已曇無竭當出？......\^\^。」（《大智度論》卷99〈89
    曇無竭品〉（大正25，749a21-22））。

[^126]: 《大正藏》原作「不」，今依《高麗藏》作「又」（第14冊，1367b19）。

[^127]: 〔臥〕－【宋】【元】【明】【宮】。（大正25，748d，n.16）

[^128]: 大人：6.指德行高尚、志趣高遠的人。（《漢語大詞典》（二），p.1322）

[^129]: 軟＝濡【石】。（大正25，748d，n.17）

[^130]: （1）勤＝脇【元】【明】【宮】。（大正25，748d，n.18）

    > （2）《大正藏》原作「勤」，今依【元】【明】【宮】及論書所述作「脇」。

[^131]: （1）脇＝䯇【宋】【宮】，＝勒【聖】【石】。（大正25，748d，n.19）

    > （2）脇：同「脅」。《集韻‧業韻》：「脅，《說文》：『兩膀也。』或書作脇。」（《漢語大字典（三）》，p.2073）
    >
    > （3）脅：1.身軀兩側自腋下至腰上的部分。（《漢語大詞典》（六），p.1263）

[^132]: 聞＝間【宮】。（大正25，748d，n.20）

[^133]: 參見《大唐西域記》卷2：

    > \^時脇尊者聞諸譏議，因謝時人而自誓曰：「我若不通三藏理、不斷三界欲、得六神通、具八解脫，終不以脇而至於席。」自爾之後唯日不足，經行、宴坐、住立思惟，晝則研習理教，夜乃靜慮凝神，綿歷三歲，學通三藏，斷三界欲、得三明智，時人敬仰，因號脇尊者焉。\^\^（大正51，880b24-c2）

[^134]: （1）參見《大智度論》卷33〈1
    序品〉：「\^論議經者，答諸問者，釋其所以。又復廣說諸義，如佛說四諦。何等是四？所謂四聖諦。何等是四？所謂苦、集、滅、道聖諦。是名論議。......是名優波提舍。......復次，佛所說論議經，及摩訶迦栴延所解修多羅，乃至像法凡夫人如法說者，亦名優波提舍。\^\^」（大正25，308a17-b4）

    > （2）參見印順法師，《說一切有部為主的論書與論師之研究》，p.23：
    >
    > \^優波提舍（upadeśa），或音譯為優婆提舍，鄔波第鑠；義譯為說義，廣演，章句等，以「論議」為一般所通用。優波提舍為十二分教（十二部經）的一分，他的性質，《大毘婆沙論》重在論議，《大智度論》重在解義，《瑜伽師地論》作為一切論書的通稱。\^\^

[^135]: 益：4.增加。（《漢語大詞典》（七），p.1422）

[^136]: 《大品經義疏》卷10：

    > \^問：「常啼云何能七年不坐臥耶？」
    >
    > 答：「此時好世，七年如今七日。又時人福德康健，雖七年不以為患也。又天神護令不疲極也。」\^\^（卍新續藏24，344a14-17）

[^137]: 〔故〕－【宋】【元】【明】【宮】。（大正25，749d，n.1）

[^138]: 《大品經義疏》卷10：「\^七年入定者，常啼及始行之人見法尚居家受五欲或言有染，故七年入深三昧則顯無所著也。\^\^」（卍新續藏24，344a10-12）

[^139]: 〔熟〕－【宋】【元】【明】【宮】。（大正25，749d，n.2）

[^140]: 《正觀》（6），p.223：參見《大智度論》卷5〈1
    序品〉（大正25，96b29-97a24）、卷28〈1
    序品〉（大正25，268b22-c20）、卷41〈8
    勸學品〉（大正25，361a7-21）、卷47〈18
    摩訶衍品〉（大正25，396b26-402c）。

[^141]: 者＋（說行）【元】【明】。（大正25，749d，n.3）

[^142]: 參見《正觀》（6），p.307，n.184：

    > 《大智度論》這一句話是在解說經文：「\^爾時，曇無竭菩薩，七歲一心入無量阿僧祇菩薩三昧，及行般若波羅蜜方便力。薩陀波崙菩薩，七歲經行、住立，不坐、不臥，無有睡眠，無欲恚惱，心不著味；但念曇無竭菩薩摩訶薩何時當從三昧起，出而說法。\^\^」（大正25，745c20-24）從經文來看，「行般若波羅蜜方便力」，似乎很廣泛，《大智度論》解釋成「如方便品中說」，很難確定究竟是指什麼。......因為篇幅的限制，此處只列出《大品般若經》、《大智度論》的一些說法，但應該可以看出「方便」的豐富內容。參見《大智度論》卷35〈2
    > 報應品〉（《摩訶般若波羅蜜經》作〈2
    > 奉鉢品〉）（大正25，317b29-c7）、卷38〈4
    > 往生品〉（大正25，337b28-343c1）、卷38〈11
    > 幻人無作品〉（大正25，377a17-379b12）、卷50〈20
    > 發趣品〉（大正25，417a19-24）、卷56〈31
    > 滅諍亂品〉（大正25，460b7-12）、卷57〈32
    > 寶塔校量品〉（大正25，465b7-11）、卷58〈34
    > 勸受持品〉（大正25，468c1-11）、卷63〈42
    > 歎淨品〉（大正25，508a20-b5）、卷72〈54
    > 大如品〉（大正25，565a18-566a1）、卷77〈63
    > 等學品〉（大正25，605a10-13）、卷85〈71
    > 道樹品〉（大正25，652c29-653a25）、卷85〈73
    > 種善根品〉（大正25，657b23-b19）、卷90〈80
    > 實際品〉（大正25，692c28-694a14）。

[^143]: （1）〔觀〕－【聖】【石】。（大正25，749d，n.4）

    > （2）《大智度論》卷39〈4
    > 往生品〉：「\^三惡覺，所謂欲覺、瞋覺、惱覺名為麁。\^\^」（大正25，346a3）

[^144]: 生＝至【宋】【元】【明】【宮】。（大正25，749d，n.5）

[^145]: 但＋（生）【聖】。（大正25，749d，n.6）

[^146]: 一心＝生一【宋】【元】【明】【宮】。（大正25，749d，n.7）

[^147]: 案：此一問答可與上文「\^問曰：薩陀波崙先知師七歲不出不？答曰：初來不知故\^\^」（大正25，748c15-16）相互比對。

[^148]: 答＋（波崙云）【元】【明】。（大正25，749d，n.8）

[^149]: 知＋（復）【石】。（大正25，749d，n.9）

[^150]: 參見《大般若波羅蜜多經卷》卷400〈78 法涌菩薩品〉：

    > \^爾時，常啼菩薩摩訶薩如是精勤過七歲已，欻然聞有空中聲言：「咄！善男子！却後七日，法涌菩薩當從定起，於此城中宣說正法。\^\^」（大正6，1070b28-c2）

[^151]: 〔時〕－【宋】【元】【明】【宮】。（大正25，749d，n.10）

[^152]: 文＝牟【石】。（大正25，749d，n.11）

[^153]: 參見《雜阿含經》卷17（481經）（大正2，122b13-17），《雜阿含經》卷29（807經）（大正2，207a8-12），《雜阿含經》卷29（808經）（大正2，207b14-17）。

[^154]: 愛＝受【宮】。（大正25，749d，n.12）

[^155]: 展：5.施展。（《漢語大詞典》（四），p.42）

[^156]: 茵：3.襯墊，褥子。（《漢語大詞典》（九），p.378）

[^157]: （1）褥＝蓐【宮】【石】。（大正25，749d，n.13）

    > （2）茵褥：亦作"茵蓐"，床墊子。（《漢語大詞典》（九），p.379）

[^158]: 至：17.真摯，誠摯。18.周備，周到。20.充分，充足。（《漢語大詞典》（八），p.782）

[^159]: 〔座〕－【聖】【石】。（大正25，749d，n.14）

[^160]: 蔽＝蔽【石】＊。（大正25，749d，n.15）

[^161]: 劣＝少【聖】。（大正25，749d，n.16）

[^162]: 鄙：10.以為羞恥。（《漢語大詞典》（十），p.675）

[^163]: 蔽＝蔽【石】＊。（大正25，749d，n.15-1）

[^164]: 沮＝爼【石】＊。（大正25，749d，n.17）

[^165]: 沮壞：毀壞，敗壞，破壞。（《漢語大詞典》（五），p.1072）

[^166]: 淹：3.淹沒，沉沒。13.用同" 掩
    "：遮蔽，遮蓋。（《漢語大詞典》（五），p.1349）

[^167]: 參見《大智度論》卷14〈1 序品〉（大正25，166 c3-21）。

[^168]: 《正觀》（6），p.224：參見《大智度論》卷16（大正25，178c20-28）、卷49（大正25，412a20-23）。

    > 另參見《大智度論》卷98〈88 薩陀波崙品〉（大正25，743a17-21）。

[^169]: 〔壞〕－【聖】【石】。（大正25，749d，n.18）

[^170]: 〔長〕－【宋】【元】【明】【宮】。（大正25，749d，n.19）

[^171]: 〔如〕－【宋】【元】【明】【宮】。（大正25，749d，n.20）

[^172]: 〔亦〕－【宋】【元】【明】【宮】。（大正25，749d，n.21）

[^173]: 愁＝惱【宋】【元】【明】【宮】【聖】。（大正25，749d，n.22）

[^174]: 以＝如【聖】。（大正25，749d，n.23）

[^175]: 〔者〕－【石】。（大正25，749d，n.24）

[^176]: 養＝敬【石】。（大正25，749d，n.25）

[^177]: 多＝名【石】。（大正25，749d，n.26）

[^178]: 〔是〕－【宋】【元】【明】【宮】【聖】。（大正25，749d，n.27）

[^179]: 周事：1.濟事，成事。（《漢語大詞典》（三），p.298）

[^180]: 〔以〕－【聖】。（大正25，750d，n.1）

[^181]: 要：4.約言。以明誓的方式就某事作出莊嚴的承諾或表示某種決心。5.指所訂立的誓約、盟約。（《漢語大詞典》（八），p.753）

[^182]: 眾＋（生）【石】。（大正25，750d，n.2）

[^183]: 如＝有【宋】【元】【明】【宮】。（大正25，750d，n.3）

[^184]: 〔三昧〕－【宋】【元】【明】【宮】【聖】【石】。（大正25，750d，n.4）

[^185]: 犍＝揵【宋】【元】【明】【宮】。（大正25，750d，n.5）

[^186]: （1）搥＝椎【元】【明】【聖】【石】＊。（大正25，750d，n.6）

    > （2）犍椎：亦作"犍槌"。梵語的音譯。意為"聲鳴"。指寺院中的木魚、鐘、磬之類。（《漢語大詞典（六）》，p.282）

[^187]: 入＋（定）【聖】【石】。（大正25，750d，n.7）

[^188]: （1）坊：2.別室，專用的房舍。（《漢語大詞典》（二），p.1603）

    > （2）僧坊：僧舍。（《漢語大詞典》（一），p.1682）

[^189]: （1）懅＝遽【聖】。（大正25，750d，n.8）

    > （2）惶遽：亦作"惶懅"。恐懼慌張。（《漢語大詞典》（七），p.663）

[^190]: 參見《大毘婆沙論》卷153（大正27，779c3-29）。

[^191]: 潦水：雨後的積水。（《漢語大詞典》（六），p.128）

[^192]: 〔問曰〕－【宋】【元】【明】【宮】。（大正25，750d，n.9）

[^193]: 〔曰〕－【石】。（大正25，750d，n.10）

[^194]: （1）《雜阿含經》卷17（485經）：「\^優陀夷！有四種樂。何等為四？謂離欲樂、遠離樂、寂滅樂、菩提樂。\^\^」（大正2，124b14-16）

    > （2）《阿毘達磨大毘婆沙論》卷26：「\^四種樂者，一、出家樂，二、遠離樂，三、寂靜樂，四、三菩提樂。\^\^」（大正27，137a9-11）
    >
    > （3）《瑜伽師地論》卷35：「\^無惱害樂，應知略說復有四種：一、出離樂，二、遠離樂，三、寂靜樂，四、三菩提樂。正信捨家趣於非家，解脫煩籠居家迫迮種種大苦，名出離樂。斷除諸欲惡不善法，證初靜慮離生喜樂，名遠離樂。第二靜慮已上諸定，尋伺止息，名寂靜樂。一切煩惱畢竟離繫，於所知事，如實等覺，此樂名為三菩提樂。\^\^」（大正30，483c10-17）
    >
    > （4）另參見《瑜伽師地論》卷96（大正30，852b21-c12）。

[^195]: 第＝事【宮】。（大正25，750d，n.11）

[^196]: 〔禪〕－【宋】【元】【明】【宮】。（大正25，750d，n.12）

[^197]: 〔答曰〕－【宋】【元】【明】【宮】。（大正25，750d，n.13）

[^198]: 〔曰〕－【石】。（大正25，750d，n.14）

[^199]: 〔大〕－【宋】【元】【明】【宮】。（大正25，750d，n.15）

[^200]: 〔樂〕－【宋】【元】【明】【宮】。（大正25，750d，n.16）

[^201]: 覺＝興【石】。（大正25，750d，n.17）
