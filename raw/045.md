\`1280\`慧日佛學班第07期

**《大智度論》卷45**

**〈釋摩訶薩品第十三〉**[^1]

**（大正25，382b8-384b9）**

釋厚觀（2009.10.31）

【**經**】

**\$\$壹、就三解脫門說般若**（承上卷42～卷44）

**\$\$貳、就「菩薩、摩訶薩」說般若**（承上卷44）

> **\$\$（壹）就「菩薩」說般若**（承上卷44）
>
> **\$（貳）明「摩訶薩」義**
>
> **\$一、佛以「畢定眾中之上首」為摩訶薩**
>
> **\$（一）菩薩為畢定眾之上首**
>
> 爾時，須菩提白佛言：「世尊！何以故名為摩訶薩？」
>
> 佛告須菩提：「是菩薩於畢[^2]定眾中為上首，是故名為摩訶薩。」[^3]
>
> 須菩提白佛言：「世尊！何等為畢定眾，是菩薩摩訶薩而為上首？」
>
> 佛告須菩提：「畢定眾者，性地人、八人、須陀洹、斯陀含、阿那含、阿羅漢、辟支佛、初發心菩薩，乃至阿鞞跋致地菩薩。須菩提！是為畢定眾，菩薩為上首。
>
> **\$（二）菩薩以八心為畢定眾之上首**
>
> **\$1、金剛心**
>
> **\$（1）發大心，心堅如金剛不可壞**
>
> 菩薩摩訶薩於是中生大心不可壞如金剛，當為畢定眾作上首。」
>
> 須菩提白佛言：「世尊！何等是菩薩摩訶薩生大心不可壞如金剛？」
>
> **\$（2）舉十心明菩薩自行化他**
>
> 佛告須菩提：「菩薩摩訶薩應生如是心：
>
> **\$A、五心化他**
>
> 我當於無量生死中大誓[^4]莊嚴；我應當捨一切所有；我應當等心於一切眾生；我應當以三乘度脫一切眾生，令入無餘涅槃；我度一切眾生已，無有乃至一人入涅槃者。
>
> **\$B、五心自行**
>
> 我應當解一切諸法不生相；我應當純以薩婆若心行六波羅蜜；我應當學智慧，（382c）\`1281\`了達一切法；我應當了達諸法一相智門；我應當了達乃至無量相智門。
>
> **\$C、結**
>
> 須菩提！是名菩薩摩訶薩生大心不可壞如金剛。
>
> 是菩薩摩訶薩住是心中，於諸畢定眾中而為上首，是法用無所得故。
>
> **\$（3）代一切眾生受苦，眾生度盡，方證菩提**
>
> 須菩提！菩薩摩訶薩應生如是心：我當代十方一切眾生──若地獄眾生、若畜生眾生、若餓鬼眾生，受諸苦痛；為一一[^5]眾生無量百千億劫代受地獄中苦，乃至是眾生入無餘涅槃。以是法故，為是眾生受諸勤苦；是眾生入無餘涅槃已，然後自種善根，無量百千萬億阿僧祇劫，當得阿耨多羅三藐三菩提。
>
> 須菩提！是為菩薩摩訶薩大心不可壞如金剛。住是心中，為畢定眾作上首。
>
> **\$2、大快心**
>
> 復次，須菩提！菩薩摩訶薩生大快心，住是大快心中，為畢定眾作上首。」[^6]
>
> 須菩提白佛言：「世尊！何等是菩薩摩訶薩大快心？」
>
> 佛言：「菩薩摩訶薩從初發意乃至阿耨多羅三藐三菩提，不生染心、瞋恚心、愚癡心，不生惱心，不生聲聞、辟支佛心，是名菩薩摩訶薩大快心。住是心中，為畢定眾作上首，亦不念有是心。
>
> **\$3、不動心**
>
> 復次，須菩提！菩薩摩訶薩應生不動心！」
>
> 須菩提白佛言：「云何名不動心？」
>
> 佛言：「常念一切種智心，亦不念有是心，是名菩薩摩訶薩不動心。
>
> **\$4、利益安樂心**
>
> 復次，須菩提！菩薩摩訶薩於一切眾生中，應生利益安樂心。
>
> 云何名利益安樂心？
>
> 救濟（383a）一切眾生，不捨一切眾生，是事亦不念有是心，是名菩薩摩訶薩於一切眾生中生利益安樂心。如是，須菩提！是菩薩摩訶薩行般若波羅蜜，於畢定眾中最為上首！
>
> **\$5、欲法、喜法、樂法心**
>
> 復次，須菩提！菩薩摩訶薩應當行欲法、喜法、樂法心。
>
> 何等是法？所謂不破諸法實相，是名為法。
>
> 何等名欲法、喜法？信法、忍法、受法，是名欲法、喜法。
>
> 何等名樂法？常修行是法，是名樂法。
>
> 如是，須菩提！菩薩摩訶薩行般若波羅蜜，於畢定眾中能為上首，是法用無所得故。[^7]
>
> **\$\`1282\`6、住十八空心**
>
> 復次，須菩提！菩薩摩訶薩行般若波羅蜜時，住內空乃至無法有法空，能為畢定眾作上首，是法用無所得故。
>
> **\$7、住四念處乃至十八不共法心**
>
> 復次，須菩提！菩薩摩訶薩行般若波羅蜜時，住四念處中乃至住十八不共法中，能為畢定眾作上首，是法用無所得故。
>
> **\$8、住諸三昧心**
>
> 復次，須菩提！菩薩摩訶薩行般若波羅蜜時，住如金剛三昧[^8]乃至離著虛空不染三昧[^9]中住，於畢定眾作上首，是法用無所得故。
>
> **\$（三）結**
>
> 如是，須菩提！菩薩摩訶薩住是諸法中，能為畢定眾作上首。以是因緣故，名為摩訶薩。」
>
> 【**論**】釋曰：
>
> **\$（貳）明「摩訶薩」義**
>
> **\$一、佛以「畢定眾中之上首」為摩訶薩**
>
> **\$（一）菩薩為畢定眾之上首**
>
> 須菩提已從佛聞菩薩義，[^10]今問摩訶薩義。
>
> **\$1、釋「摩訶薩」**
>
> **\$（1）諸眾生中最大，以大心知一切法、欲度一切眾生**
>
> 「\^摩訶\^\^」者，秦言大；「\^薩埵\^\^」，秦言心，或言眾生。
>
> 是眾生於世間諸眾生中第一最上，故名為「大」。
>
> \`1283\`又以大心知一切法、欲度一切眾生，是名為「大」。
>
> **\$（2）菩薩發心為無上道故名摩訶薩**
>
> 復次，菩薩故名摩訶薩，摩訶薩故名菩薩，以發心為無上道故。
>
> **\$（3）如前讚菩薩摩訶薩義品中說**
>
> 復次，如〈讚菩薩摩訶薩義品〉[^11]中，此中應廣說。
>
> **\$（4）於正定眾生中最大，故名摩訶薩**
>
> 復次，佛此中自說摩訶薩義，眾生有三分：一者、正定，必入涅槃；二者、邪定，必入惡道；三者、不（383b）定。[^12]於正定眾生中當最大，故名摩訶薩。
>
> **\$2、釋「九畢定眾」**
>
> 「大眾」者，除佛，餘一切賢聖。所謂──
>
> **\$（1）性地人**
>
> 性地人，是聖人性中生，故名為性。如小兒在貴家生，雖小未有所能，後必望成大事。是地從煖法乃至世間第一法。
>
> **\$（2）八人**
>
> \^八人\^\^，名見諦道，十五心中行。
>
> 問曰：是十五心中，何以名為「八人」？
>
> 答曰：思惟道中用智多，見諦道中多用見忍，智隨於忍。所以者何？忍功大故。
>
> 復次，忍、智二事──能斷、能證；八忍中住，故名為八人。
>
> **\$（3）～（7）須陀洹、斯陀含、阿那含、阿羅漢、辟支佛**
>
> \^須陀洹、斯陀含、阿那含、阿羅漢、辟支佛\^\^義，如先說。[^13]
>
> **\$（8）初發意菩薩**[^14]
>
> \^初發意菩薩\^\^者，
>
> **\$A、得無生法忍，隨無上正覺相發心──真發心**（印順法師，《大智度論筆記》［B010］p125）
>
> 有人言：初發意者，得無生法忍，隨阿耨多羅三藐三菩提相發心，是名初發意，名真發心。了了知諸法實相及知心相，破諸煩惱故；隨阿耨多羅三藐三菩提心，不破故、不顛倒故，此心名為初發心。
>
> **\$\`1284\`B、在結使中，發大悲心度生，我當作佛**（印順法師，《大智度論筆記》［B010］p125）
>
> 有人言：諸凡夫人雖住諸結使，聞佛功德，發大悲心，憐愍眾生，我當作佛。此心雖在煩惱中，心尊貴故，天人所敬。
>
> 如轉輪聖王太子初受胎時，勝於諸子，諸天鬼神皆共尊貴；菩薩心亦如是，雖在結使中，勝諸天、神通聖人。
>
> **\$（9）阿鞞跋致地菩薩**
>
> 復次，菩薩初發心乃至未得阿耨多羅三藐三菩提，有授記、入法位、得無生法忍者，名「\^阿鞞跋致\^\^」。[^15]
>
> 阿鞞跋致相，後當廣說。[^16]
>
> 如是等大眾，當作上首，故名摩訶薩。
>
> **\$（二）菩薩以八心為畢定眾之上首**
>
> **\$1、金剛心**
>
> **\$（1）發大心，受一切苦，心堅如金剛不動**
>
> 是菩薩欲為一切聖人主故，發大心，受一切苦，心堅如金剛不動故。
>
> 「\^金剛心\^\^」者，一切結使煩惱所不能動；譬如金剛山，不為風所傾搖。諸惡眾生、魔人來，不隨意行，不信受其語；瞋罵謗毀，打擊閉繫，斫刺[^17]割截，心不變異。有來乞（383c）索頭、目、髓、腦、手足、皮肉，盡能與之；求者意猶無厭足，更瞋恚罵詈[^18]，爾時心忍不動。譬如牢固金剛山，人來斸[^19]鑿[^20]毀壞、諸蟲來齧[^21]，無所虧損──是名金剛心。
>
> **\$（2）舉十心明菩薩自行化他**
>
> 復次，佛自說金剛心相，所謂菩薩應作是念：
>
> 我不應一月、一歲、一世、二世、乃至千萬劫世大誓莊嚴，我應無量無數無邊世生死中，利益度脫一切眾生。
>
> 二者、我應捨一切內、外所有貴重之物。
>
> 三者、一切眾生中等心無憎愛。
>
> 四者、我當以三乘如應度脫一切眾生。
>
> 五者、度如是眾生已，實無所度，而無其功，此中心亦不悔、不沒。
>
> 六者、我應知一切法不生不滅、不來不去、不垢不淨等諸相。
>
> 七者、我應當以清淨無雜心行六波羅蜜，迴向薩婆若。
>
> 八者、我應當善知一切世間所作之事及出世間所應知事，皆悉通達了知。
>
> \`1285\`九者、我應當解了諸法一相智門，所謂一切諸法畢竟空；觀一切諸法如無餘涅槃相，離諸憶想分別。
>
> 十者、我應當知諸法二相、三相乃至無量相門，通達明了。
>
> 二相者，一切法有二種：若有、若無，若生、若滅，若作、若不作，若色、若無色等。
>
> 三門者：若一、若二、若多──從三以上，皆名為多；若有、若無、若非有非無；若上、若中、若下；若過去、若未來、若現在；三界；三法；善、不善、無記等三門。
>
> 四門、五門，如是等無量法門，皆通達無礙。
>
> 是中心不悔、不怯、不疑，信受，通達無礙。常行不息，滅諸煩惱及其果報，及諸障礙之事皆令敗壞，如金剛寶能摧破諸山。
>
> 住是金剛心中，當於大眾而作上首，以**不可得空**（384a）故。
>
> 「不可得空」者，若菩薩生如是大心如金剛而生憍慢者，罪過凡夫。以是故說「\^用無所得\^\^」，諸法無定相，如幻如化。
>
> **\$（3）代一切眾生受苦，眾生度盡，方證菩提**
>
> 復次，心如金剛者，墮三惡道所有眾生，我當代受勤苦；為一一眾生故，代受地獄苦，乃至是眾生從三惡道出，集諸善本，至無餘涅槃已，復救一切眾生。如是展轉一切眾生盡度已，後當自為集諸功德，無量阿僧祇劫，乃當作佛。是中心不悔、不縮。
>
> 能如是代眾生受勤苦，自作諸功德，久住生死，心不悔、不沒，如金剛地能持三千大千世界令不動搖。是心堅牢故[^22]，名為「如金剛」。
>
> **\$2、大快心**
>
> 「大快心」者，雖有牢固心，未是大快；如馬雖有大力，而未大快。
>
> **\$（1）不生染心**
>
> 於眾生中得二種等心故，不生欲染心；若有偏愛，則為是賊，破我等心，為佛道之本。
>
> **\$（2）不生瞋恚心**
>
> 常行慈悲心故，無有瞋心。
>
> **\$（3）不生愚癡心**
>
> 常觀諸法因緣和合生，無有自性故，則無癡心。
>
> **\$（4）不生惱心**
>
> 愛念眾生過於赤子故，無有惱心。
>
> **\$（5）不生二乘心**
>
> 不捨眾生，貴佛道故，不生聲聞、辟支佛心。
>
> **\$\`1286\`3、不動心**
>
> 問曰：若心牢固如金剛，即是不動，今何以更說「不動心」？
>
> 答曰：或時雖復牢固，心猶有增減；如樹雖牢固，猶可動搖。
>
> 動有二種：一者、外因緣動，如先說。[^23]
>
> 二者、內因緣動──諸邪見、疑等。
>
> 若常憶念一切智慧佛道，我當得是果報，故心不動。
>
> **\$4、利益安樂心**
>
> 復次，菩薩應種種因緣利益眾生──飲食乃至佛樂以利眾生；常不捨眾生，欲令離苦──是名「安樂心」。亦不念有是心。
>
> **\$5、欲法、喜法、樂法心**
>
> 復次，菩薩樂法，名為上首。「法」者，不破壞諸法相。「不破壞諸法相」者，無法可（384b）著、無法可受故，所謂「不可得」。
>
> 是不可得空，即是涅槃，常信、受、忍，是名為「欲法」、「喜法」。
>
> 常行三解脫門，名為「樂法」。
>
> **\$6、住十八空心**
>
> 復次，菩薩住是十八空中，不隨十八意行[^24]故，不起罪業。
>
> **\$7、住四念處乃至十八不共法**
>
> 住四念處乃至十八不共法，滅諸煩惱、集諸善法故，能為上首。
>
> **\$8、住金剛三昧等心**
>
> 復次，菩薩入金剛三昧等心，受快樂，厭於世樂，增長善根、智慧、方便故，於大聖眾而為上首。
>
> **\$（三）結**
>
> 若能為大者作上首，何況小者！是故名為「摩訶薩」。

**\`1287\`〈釋斷見品第十四〉**[^25]

**（大正25，384b10-385c3）**

> 【**經**】
>
> **\$\$一、佛以「畢定眾中之上首」為摩訶薩**（見卷45〈13摩訶薩品〉）
>
> **\$二、舍利弗以「有方便斷諸見故而說法」為摩訶薩**
>
> **\$（一）舍利弗欲說摩訶薩義**
>
> 爾時，慧命舍利弗白佛言：「世尊！我亦欲說所以為摩訶薩！」
>
> 佛告舍利弗：「便說！」
>
> **\$（二）舍利弗陳所悟**
>
> **\$1、斷眾生見**
>
> 舍利弗言：「我見、眾生見、壽見、命見、生見、養育見、眾數見、人見、作見、使作見、起見、使起見、受見、使受見、知者見、見者見，[^26]
>
> **\$2、斷邪見**
>
> 斷見、常見，有見、無見，
>
> **\$3、斷法見**
>
> 陰見、入見、界見，諦見、因緣見，四念處見乃至十八不共法見，佛道見，成就眾生見、淨佛世界見，佛見，轉法輪見。
>
> 為斷如是諸見故而為說法，是名摩訶薩。」
>
> **\$（三）辨有無方便之得失**
>
> 須菩提語舍利弗言：「何因緣故色見是妄見？何因緣故受、想、行、識乃至轉法輪見是名妄見？」
>
> 舍利弗語須菩提：「菩薩摩訶薩行般若波羅蜜時，**無方便故**，於色生見，用有所得故；於受、想、行、識乃至轉法輪生見，用有所得故。
>
> 是中菩薩摩訶薩行般若波羅蜜，以**方便力**斷諸見故而為說法，用無所得故。」[^27]
>
> 【**論**】
>
> **\$二、舍利弗以「有方便斷諸見故而說法」為摩訶薩**
>
> **\$（一）明舍利弗欲說摩訶薩義**
>
> **\$\`1288\`1、釋疑：何以舍利弗次佛而說**
>
> 問曰：佛將五百大阿羅漢至阿那婆達多龍王池，受遠離樂，欲說自身及弟子本業因緣，而舍利弗不在，佛令目連命之。時，目連以神通力到祇洹；時，舍利弗（384c）縫衣，語目連言：「小住[^28]！待縫衣訖當去。」
>
> 目連催促疾去；時，目連以手摩衣，衣即成竟。
>
> 舍利弗見目連貴其神通，即以腰帶擲地，語言：「汝舉此帶去。」
>
> 目連以兩手舉此帶，不能離地；即入諸深定舉之，地為大動，帶猶著地。
>
> 時，憍陳如問佛：「以何因緣故地大震動？」
>
> 佛言：「目連入甚深禪定，作大神力，欲舉舍利弗帶而不能舉。」
>
> 佛告諸比丘：「舍利弗所入出禪定，目連乃至不識其名；佛所入禪定，舍利弗乃至不識其名。」[^29]
>
> 如舍利弗智慧與佛懸殊，何以言「我亦樂說」？
>
> 答曰：
>
> **\$（1）舍利弗逐佛轉法輪，為廣益眾生故**
>
> 舍利弗非欲於大眾中顯其智慧、高心故說；舍利弗逐佛轉法輪人，廣益眾生。
>
> 是摩訶薩義所益甚廣，是故佛說已，舍利弗次說。
>
> **\$（2）舍利弗宿世因緣多發菩薩心，多人信樂故**
>
> 復次，多人信樂舍利弗語。所以者何？以宿世因緣故，多發菩薩心。
>
> **\$2、明佛許舍利弗說摩訶薩之原因**
>
> 佛以大慈悲心故，吾我心及習根本已拔，又法愛已斷故，如是種種因緣，故聽。
>
> **\$（二）舍利弗陳所悟**
>
> 舍利弗言：「我見及知者、見者、佛見、菩薩見──諸**眾生見**等，及有無、斷常等**邪見**，五眾乃至諸佛法轉法輪等諸**法見；**是菩薩能斷是三種見[^30]故，當於大眾中說法。」是三種見，無始世界來，習著入於骨髓。
>
> **\$（三）辨有無方便之得失──有方便：離相斷見；無方便：取相生見**
>
> 須菩提作是念：「佛說五眾等乃至諸佛法是菩薩行，何以為斷諸見故說法？」作是念已，問舍利弗。
>
> 舍利弗答：「無方便菩薩欲行般若波羅蜜，觀色求定相，取色一切相，生色見。
>
> 與此相違，名為有方便；是菩薩雖觀色，不生妄見，而能斷諸見。」[^31]
>
> \`1289\`【**經**】
>
> **\$三、須菩提以「三心不念不著」為摩訶薩**
>
> **\$（一）於菩提心、無等等心、不共二乘心無所著**
>
> 爾時，須菩提白佛言：「世尊！我亦欲說所（385a）以為摩訶薩！」
>
> 佛言：「便說！」
>
> 須菩提言：「世尊！是阿耨多羅三藐三菩提心、無等等心、不共聲聞辟支佛心。何以故？是一切智心無漏不繫故。是一切智心無漏不繫中亦不著，以是因緣故，名摩訶薩。」[^32]
>
> 舍利弗語須菩提：「何等為菩薩摩訶薩無等等心、不共聲聞辟支佛心？」
>
> 須菩提言：「菩薩摩訶薩從初發意已來，不見法有生有滅[^33]、有增有減、有垢有淨。舍利弗！若法無生無滅乃至無垢無淨，是中無聲聞心、無辟支佛心、無阿耨多羅三藐三菩提心、無佛心。舍利弗！是名菩薩摩訶薩無等等心、不共聲聞辟支佛心。」[^34]
>
> **\$（二）非但一切智心無漏不繫不著，凡夫心等及五眾等法亦無漏不繫不著，性空故**
>
> **\$1、五眾乃至十八不共法等亦不著**
>
> 舍利弗語須菩提：「如須菩提說：『一切智心無漏心不繫心中不著。』須菩提！色亦不著，受、想、行、識亦不著，四念處亦不著，乃至十八不共法亦不著，何以故但說是心不著？」
>
> 須菩提言：「如是！如是！舍利弗！色亦不著，乃至十八不共法亦不著。」[^35]
>
> **\$2、凡夫心、二乘心、諸佛心及五眾乃至十八不共法亦無漏不繫，性空故**
>
> 舍利弗語須菩提：「**凡夫人心**亦無漏不繫，性空故；**諸聲聞、辟支佛心、諸佛心**亦無漏不繫，性空故。」
>
> 須菩提言：「如是！舍利弗！」
>
> 舍利弗言：「須菩提！若**色**亦無漏不繫，性空故；**受、想、行、識**無漏不繫，性空故；乃至意觸[^36]因緣生受無漏不繫，性空故。」
>
> 須菩提言：「爾！」
>
> \`1290\`舍利弗言：「四念處亦無漏不繫，性空故；乃至十八不共法亦無漏不繫，性空故。」
>
> 須菩提言：「爾！如舍利弗所言：『**凡夫人心**亦無漏不繫，性空故；乃至十八不共法亦無漏不繫，性空故。』」
>
> **\$3、諸法空，心無故，不著心；五眾等法無故，不著五眾等法**
>
> 舍利弗語須菩提：「如須菩提所說：『空，無心故，不著是心。』須菩提！色無故，不著色；受、想、行、識，乃至意觸因緣生受（385b）無故，不著受；四念處無故，不著四念處；乃至十八不共法無故，不著十八不共法。」
>
> 須菩提言：「如是！舍利弗！色無故，色中不著；乃至十八不共法無故，十八不共法中不著。[^37]
>
> **\$（三）結：三心不念不著，以無所得故，是名摩訶薩**
>
> 如是，舍利弗！菩薩摩訶薩行般若波羅蜜時，以阿耨多羅三藐三菩提心、無等等心、不共聲聞辟支佛心；不念有是心，亦不著是心，以一切法無所得故，以是故名摩訶薩。」
>
> 【**論**】釋曰：
>
> **\$三、須菩提以「三心不念不著」為摩訶薩**
>
> **\$（一）於菩提心、無等等心、不共二乘心無所著，心畢竟空，諸相畢竟清淨故**
>
> 須菩提說摩訶薩無等等心，於是心亦不著。
>
> 「\^不著\^\^」者，是菩薩從初發心已來，不見有法定相──若生若滅、若增若減、若垢若淨。是心畢竟空，是中無有心相非心相，諸相畢竟清淨故。以是故，無聲聞心、辟支佛心、菩薩心、佛心。
>
> 須菩提稱貴菩薩，如是心亦美，菩薩不著是心亦為尊貴。
>
> **\$（二）非但一切智心無漏不繫不著，凡夫心等及五眾等法亦無漏不繫不著，性空故**
>
> **\$1、凡夫心、二乘心、諸佛心亦無漏不繫不著，性空故**
>
> 舍利弗欲難須菩提，作是言：非但一切智心無漏不繫，菩薩不應自高。所以者何？凡夫人心亦無漏不繫，性常空故；如聲聞、辟支佛、佛心無漏不繫，是凡夫人心實相性空。實相性空，清淨不著；如先說：陰雲翳[^38]日月，不能污日月。[^39]
>
> 又諸煩惱實相，與常性空心相無異。但住凡夫地中，是垢是淨。住聖人地中，修無相智慧故，無所分別；但憐愍眾生故，雖復有說，心無所著。[^40]
>
> **\$\`1291\`2、五眾乃至十八不共法亦無漏不繫不著，性空故**
>
> 非獨凡夫人心無漏不繫，五眾乃至十八不共法亦如是。[^41]
>
> 須菩提然可。
>
> **\$3、諸法空，心無故，不著心；五眾等法無故，不著五眾等法**
>
> 又舍利弗言：「是心無心，心相空故不著；色中色相無故亦不著，乃至諸佛法亦如是。」須菩提言：「如是！」
>
> 以是故，菩薩能觀諸法性常空，不可得空，畢竟清淨。
>
> **\$（三）結：三心不念不著，以無所得故，是名摩訶薩**
>
> 以是故說：「阿耨（385c）多羅三藐三菩提心、無等等心、不共聲聞辟支佛心，不念有是心，亦不著是心，能疾至阿耨多羅三藐三菩提。」（釋第十四品竟）

**\`1292\`〈釋大莊嚴品第十五〉**[^42]

**（大正25，385c4-389a27）**

> 【**經**】
>
> **\$四、富樓那以三事明「摩訶薩」**
>
> **\$（一）總標三事**[^43]
>
> 爾時，富樓那彌多羅尼子白佛言：「世尊！我亦樂說所以為摩訶薩！」
>
> 佛言：「便說！」
>
> 富樓那彌多羅尼子言：「是菩薩**大莊嚴**，是菩薩**發趣大乘**，是菩薩**乘於大乘**；以是故，是菩薩名摩訶薩。」[^44]
>
> **\$（二）廣辨三事**
>
> **\$1、依「大莊嚴」明「摩訶薩」**
>
> 舍利弗語富樓那言：「云何名菩薩摩訶薩大莊嚴？」
>
> **\$（1）唯菩薩得大莊嚴之名**
>
> **\$A、心無分別，普度一切眾生故名大莊嚴**
>
> 富樓那語舍利弗：「菩薩摩訶薩不分別為爾所人故住檀波羅蜜，行檀波羅蜜；為一切眾生故住檀波羅蜜，行檀波羅蜜。[^45]不為爾所人故，住尸羅波羅蜜，行尸羅波羅蜜，羼提波羅蜜，毘梨耶波羅蜜，禪波羅蜜，般若波羅蜜；為一切眾生故，住般若波羅蜜，行般若波羅蜜。菩薩摩訶薩大莊嚴，不齊限眾生，我當度若干人，不度餘人；不言：『我令若干人至阿耨多羅三藐三菩提，餘人不至。』是菩薩摩訶薩普為一切眾生故大莊嚴。
>
> **\$B、自具六度，亦令他行**
>
> 復作是念：『我當自具足檀波羅蜜，亦令一切眾生行檀波羅蜜；自具足尸羅波羅蜜，羼提波羅蜜，毘梨耶波羅蜜，禪波羅蜜；自具足般若波羅蜜，亦令一切眾生行般若波羅蜜。』
>
> **\$C、於一行中，具攝餘行**
>
> **\$（A）檀度攝六**
>
> 復次，舍利弗！菩薩摩訶薩行**檀**波羅蜜時，所有布施應薩婆若心，共一切眾生，迴向阿耨多羅三藐三菩提。舍利弗！是名菩薩摩訶薩行檀波羅蜜時**檀**波羅蜜大莊嚴。
>
> \`1293\`復次，舍利弗！菩薩摩訶薩行檀波羅蜜時，應薩婆若心布施，不向聲聞、辟支佛地。舍利弗！是名菩薩摩訶薩行檀（386a）波羅蜜時**尸羅**波羅蜜大莊嚴。
>
> 復次，舍利弗！菩薩摩訶薩行檀波羅蜜時，應薩婆若心布施，是諸施法信忍欲。是名行檀波羅蜜時**羼提**波羅蜜大莊嚴。[^46]
>
> 復次，舍利弗！菩薩摩訶薩行檀波羅蜜時，應薩婆若心布施，勤修不息。是名行檀波羅蜜時**毘梨耶**波羅蜜大莊嚴。
>
> 復次，舍利弗！菩薩摩訶薩行檀波羅蜜時，應薩婆若心布施，攝心不起聲聞、辟支佛意。是名行檀波羅蜜時**禪**波羅蜜大莊嚴。
>
> 復次，舍利弗！菩薩摩訶薩行檀波羅蜜時，應薩婆若心布施，觀諸法如幻，不得施者、不得所施物、不得受者。是名行檀波羅蜜時**般若**波羅蜜大莊嚴。
>
> 如是，舍利弗！若菩薩摩訶薩應薩婆若心，不取不得諸波羅蜜相，當知是菩薩摩訶薩大莊嚴。
>
> **\$（B）戒度攝五**
>
> 復次，舍利弗！菩薩摩訶薩行**尸羅**波羅蜜時，應薩婆若心布施，共一切眾生，迴向阿耨多羅三藐三菩提。是名菩薩摩訶薩行尸羅波羅蜜時**檀**波羅蜜。
>
> 復次，舍利弗！菩薩摩訶薩行尸羅波羅蜜時，諸法信忍欲。是名菩薩摩訶薩行尸羅波羅蜜時**羼提**波羅蜜。
>
> 復次，舍利弗！菩薩摩訶薩行尸羅波羅蜜時，勤修不息。是名菩薩摩訶薩行尸羅波羅蜜時**毘梨耶**波羅蜜。
>
> 復次，舍利弗！菩薩摩訶薩行尸羅波羅蜜時，不受聲聞、辟支佛心。是名菩薩摩訶薩行尸羅波羅蜜時**禪**波羅蜜。
>
> 復次，舍利弗！菩薩摩訶薩行尸羅波羅蜜時，觀一切法如幻，亦不念有是戒，用無所得故。是名菩薩摩訶薩行尸羅波羅蜜時**般若**波羅蜜。
>
> 如是，舍利弗！菩薩摩訶薩行尸羅（386b）波羅蜜時，攝諸波羅蜜，以是故名大莊嚴。
>
> **\$（C）忍度攝五**
>
> 復次，舍利弗！菩薩摩訶薩行**羼提**波羅蜜時，應薩婆若心布施，共一切眾生，迴向阿耨多羅三藐三菩提。是為菩薩摩訶薩行羼提波羅蜜時**檀**波羅蜜。
>
> 復次，舍利弗！菩薩摩訶薩行羼提波羅蜜時，不受聲聞、辟支佛心，但受薩婆若心。是名菩薩摩訶薩行羼提波羅蜜時**尸羅**波羅蜜。
>
> 復次，舍利弗！菩薩摩訶薩行羼提波羅蜜時，應薩婆若心，身心精進，不休不息。是名菩薩摩訶薩行羼提波羅蜜時[^47]**毘梨耶**波羅蜜。
>
> \`1294\`復次，舍利弗！菩薩摩訶薩行羼提波羅蜜時，攝心一處，雖有苦事，心不散亂。是名菩薩摩訶薩行羼提波羅蜜時**禪**波羅蜜。
>
> 復次，舍利弗！菩薩摩訶薩行羼提波羅蜜時，應薩婆若心，觀諸法空，無作者，無受者；若有呵罵割截者，心如幻夢。是名菩薩摩訶薩行羼提波羅蜜時**般若**波羅蜜。[^48]
>
> **\$（D）勤度攝五**
>
> 復次，舍利弗！菩薩摩訶薩行**毘梨耶**波羅蜜時，應薩婆若心布施時，不令身心懈怠。是名菩薩摩訶薩行毘梨耶波羅蜜時**檀**波羅蜜。
>
> 復次，舍利弗！菩薩摩訶薩行毘梨耶波羅蜜時，應薩婆若心，始終具足清淨持戒。是名菩薩摩訶薩行毘梨耶波羅蜜時**尸羅**波羅蜜。
>
> 復次，舍利弗！菩薩摩訶薩行毘梨耶波羅蜜時，應薩婆若心，修行忍辱。是名菩薩摩訶薩行毘梨耶波羅蜜時**羼提**波羅蜜。
>
> 復次，舍利弗！菩薩摩訶薩行毘梨耶波羅蜜時，應薩婆若心，攝心離欲，入諸禪定。是名菩薩摩訶薩行毘梨耶波羅蜜時**禪**波羅蜜。
>
> 復次，舍利弗！菩薩摩訶薩（386c）行毘梨耶波羅蜜時，應薩婆若心，不取一切諸法相，於不取相亦不著。是名菩薩摩訶薩行毘梨耶波羅蜜時**般若**波羅蜜。
>
> 如是，舍利弗！菩薩摩訶薩行毘梨耶波羅蜜時，攝諸波羅蜜。
>
> **\$（E）禪度攝五**
>
> 復次，舍利弗！菩薩摩訶薩行**禪**波羅蜜時，應薩婆若心，定心布施，不令心亂。是名菩薩摩訶薩行禪那波羅蜜時**檀**波羅蜜。
>
> 復次，舍利弗！菩薩摩訶薩行禪波羅蜜時，應薩婆若心持戒，禪定力故，破戒諸法不令得入。是名菩薩摩訶薩行禪波羅蜜時**尸羅**波羅蜜。
>
> 復次，舍利弗！菩薩摩訶薩行禪波羅蜜時，應薩婆若心，慈悲定故，忍諸惱害。是名菩薩摩訶薩行禪波羅蜜時**羼提**波羅蜜。
>
> 復次，舍利弗！菩薩摩訶薩行禪波羅蜜時，應薩婆若心，於禪不味不著，常求增進，從一禪至一禪。是名菩薩摩訶薩行禪波羅蜜時**毘梨耶**波羅蜜。
>
> 復次，舍利弗！菩薩摩訶薩行禪波羅蜜時，應薩婆若心，於一切法無所依止，亦不隨禪生。是名菩薩摩訶薩行禪波羅蜜時**般若**波羅蜜。
>
> 如是，舍利弗！菩薩摩訶薩行禪波羅蜜時，攝諸波羅蜜。
>
> **\$（F）慧度攝五**
>
> 復次，舍利弗！菩薩摩訶薩行**般若**波羅蜜時，應薩婆若心，布施內外所有，無所愛惜，不見與者、受者及以財物。是名菩薩摩訶薩行般若波羅蜜時**檀**波羅蜜。
>
> 復次，舍利弗！菩薩摩訶薩行般若波羅蜜時，應薩婆若心，持戒、破戒二事不\`1295\`見故。是名菩薩摩訶薩行般若波羅蜜時**尸羅**波羅蜜。
>
> 復次，舍利弗！菩薩摩訶薩行般若波羅蜜時，應薩婆若心，不見訶者、罵者，打者、殺者，亦不見（387a）用是空能忍辱。是名菩薩摩訶薩行般若波羅蜜時**羼提**波羅蜜。
>
> 復次，舍利弗！菩薩摩訶薩行般若波羅蜜時，應薩婆若心，觀諸法畢竟空，以大悲心故，行諸善法。是名菩薩摩訶薩行般若波羅蜜時**毘梨耶**波羅蜜。
>
> 復次，舍利弗！菩薩摩訶薩行般若波羅蜜時，應薩婆若心，入禪定，觀諸禪離相、空相、無相相、無作相。是名菩薩摩訶薩行般若波羅蜜時**禪**波羅蜜。
>
> 如是，舍利弗！菩薩摩訶薩行般若波羅蜜時，攝諸波羅蜜。
>
> **\$（G）結**
>
> 舍利弗！如是名為菩薩摩訶薩大莊嚴。
>
> **\$（2）十方諸佛歡喜讚歎**
>
> 是大莊嚴菩薩，十方諸佛歡喜，於大眾中稱名讚歎：『某世界某菩薩摩訶薩大莊嚴，成就眾生，淨佛世界！』」
>
> 【**論**】釋曰：
>
> **\$四、富樓那以三事明「摩訶薩」**
>
> **\$（一）總標三事**
>
> **\$1、富樓那欲說摩訶薩，佛聽許**
>
> 富樓那聞上二大弟子說摩訶薩義，而佛可言：「善哉！」又富樓那，佛大眾中讚歎法師之上，復欲說摩訶薩義，白佛言：「\^我亦樂說。\^\^」
>
> 佛即聽許。
>
> **\$2、舍利弗何以不問須菩提卻問富樓那**
>
> 問曰：須菩提說般若波羅蜜主，舍利弗應問須菩提，今何以故乃問富樓那？
>
> 答曰：
>
> **\$（1）舍利弗智慧第一，富樓那說法第一，二人等故，於佛前共論**
>
> 此二人同是婆羅門，俱以母字為名；此二人佛法中俱大──舍利弗智慧中大；富樓那說法種種莊嚴，牽引眾情，說法中大。是故二人等，等故於佛前共論。
>
> **\$（2）富樓那先已與舍利弗親厚，好共論議，善能相答**
>
> 又富樓那先已共舍利弗論議，善能相答，如《七車譬喻經》中說，[^49]已共為親厚，好共論理；須菩提無是因緣。
>
> **\$（3）富樓那說摩訶薩義故應問**
>
> 又富樓那說摩訶薩義，是故應問，云何乃問須菩提？
>
> **\$3、以三事明「摩訶薩」**
>
> 所說摩訶薩義者，所謂是人大莊嚴。如人遠行，重有資糧；又如破賊，備諸器仗。\`1296\`是菩薩亦如是，欲破魔入[^50]煩惱賊故，行六波羅蜜以自莊嚴。是人無量劫（387b）來久住生死，集諸福德、智慧以為資糧；三種乘中**為趣大乘**故，發心行六波羅蜜，**乘是大乘**。
>
> **\$（二）廣辨三事**
>
> **\$1、依「大莊嚴」明「摩訶薩」**[^51]
>
> **\$（1）唯菩薩得「大莊嚴」之名**
>
> **\$A、普度一切眾生，心無分別**
>
> 舍利弗問富樓那：「聲聞、辟支佛亦趣道，何以不名大莊嚴，而但說菩薩大莊嚴？」
>
> 富樓那答言：「聲聞、辟支佛雖行布施等六事，有量有限，自為度身，及餘眾生可度者度，是故不名大莊嚴。
>
> 菩薩所度，不分別、不齊限為若干眾生故布施乃至智慧；不作是念：『我度若干人令得三乘，不能度若干人；令若干人得阿耨多羅三藐三菩提，若干人不能度。』菩薩作是莊嚴，令一切眾生盡入大乘作佛。[^52]
>
> **\$B、自行六度亦令他行**
>
> 菩薩行大莊嚴，自行檀波羅蜜，亦令一切眾生行檀波羅蜜；乃至般若波羅蜜亦如是。」
>
> **\$C、於一行中具攝餘行**[^53]
>
> 問曰：云何名「大莊嚴」？
>
> 答曰：為度眾生故、為阿耨多羅三藐三菩提故，行諸善福功德者，略說是六波羅蜜。
>
> **\$（A）舉檀度攝六度說**
>
> **\$a、行檀時生檀**
>
> 如富樓那次第說：若菩薩為一切智慧故，行檀波羅蜜，是福德共一切眾生。
>
> 「共」者，此布施福德，我及眾生共等，我以此迴向阿耨多羅三藐三菩提。
>
> 「迴向」者，於此福德，不求人王、天王、世間禪定樂；為眾生，乃至涅槃樂亦不求，持此果報，盡為度眾生故求佛法。
>
> 如是等相，是名「**檀**波羅蜜大莊嚴」。
>
> **\$b、行檀時生戒**
>
> 是菩薩行布施時，若見諸辟支佛、阿羅漢現大神通，得漏盡，入涅槃，於中不貪不著，一心修佛道。是名「檀波羅蜜生**尸羅**波羅蜜」。
>
> **\$\`1297\`c、行檀時生忍**
>
> 布施時，有人惡口罵詈、刀杖毀害，所不應乞者而強乞，不瞋不悔，入諸法相中，所謂畢竟空。是名「檀波羅蜜生**羼提**波羅蜜」。
>
> **\$d、行檀時生精進**
>
> 行布（387c）施時，和合財物、守護施彼，身心不懈不息。是名「檀波羅蜜生**毘梨耶**波羅蜜」。
>
> **\$e、行檀時生禪**
>
> 布施時，一心念佛，念諸佛法，不令聲聞、辟支佛心入；因是布施，即入禪定。是名「檀波羅蜜生**禪**波羅蜜」。
>
> **\$f、行檀時生般若**
>
> 布施時，菩薩作是念：「施者、受者、財物，因緣和合生故無自性，無自性故空，如幻、如夢。眾生空故，無受者、無施者；法空故，無財物。」[^54]是名「檀波羅蜜生**般若**波羅蜜」。
>
> 若菩薩為一切智故，不取諸波羅蜜相，而能行諸波羅蜜，是名「菩薩大莊嚴」。此中一波羅蜜備[^55]生諸波羅蜜，此經中自分別其義。古今語異，義不了故，助分別說，開論議門。
>
> **\$（B）例餘五度**
>
> 餘五波羅蜜，亦應如是隨義說。
>
> **\$（C）釋疑：何故檀度生六度，而餘五度但生五度**
>
> 問曰：何以但檀波羅蜜中說生六波羅蜜，餘波羅蜜中但說生五？
>
> 答曰：若後五波羅蜜中各各生六，亦無咎。
>
> 六波羅蜜非一時、非一念法，無量劫中集六種功德和合名為六波羅蜜。先生小，後生中、大，有何咎？一切諸法皆初小後大，以是故，**諸餘波羅蜜各各應生六。**
>
> 復次，一切諸佛說法時，檀波羅蜜為初門。如《經》中說：「佛常初為眾生說布施、說持戒、說生天，說五欲味，先說世間苦惱、道德利益，後為說四諦。」[^56]以是故，初說檀。[^57]
>
> **\$\`1298\`（D）釋疑：何故說「檀為初門」**
>
> 問曰：佛何以故說檀為初門？
>
> 答曰：攝眾生法，無過於檀；大小貴賤，乃至畜生，檀皆攝之；乃至怨家得施則為中人，中人得施則成親善。諸佛三十二相、八十隨形好，諸功德具足、所願如意，皆從布施得。如**寶掌菩薩**等七寶從手中出，給施眾生；亦能令眾生歡（388a）喜柔軟，可任得涅槃。[^58]如是等義故，檀波羅蜜為初。
>
> **\$（E）釋疑：富樓那何以說一度中生諸度為大莊嚴**
>
> 問曰：富樓那何以故說「一波羅蜜中生諸波羅蜜為大莊嚴」？
>
> 答曰：是波羅蜜各各別，行力勢少。譬如兵人未集，則無戰力；若大軍都集莊嚴，執持器仗，則能破敵。菩薩亦如是，六波羅蜜一時莊嚴，能破諸煩惱魔人賊，疾得阿耨多羅三藐三菩提。以是故說「一波羅蜜中具諸波羅蜜」。[^59]
>
> **\$（2）釋諸佛喜歎**
>
> 十方諸佛稱名讚歎、成就眾生、淨佛世界，如先說。[^60]
>
> 【**經**】
>
> **\$2、依「發趣大乘」明「摩訶薩」**
>
> 慧命舍利弗問富樓那彌多羅尼子：「云何菩薩摩訶薩發趣大乘？」
>
> **\$（1）約「禪波羅蜜」說發趣大乘**
>
> **\$A、行禪起四無量心，以無所得為方便，共一切眾生迴向佛道**
>
> 富樓那語舍利弗：「菩薩摩訶薩行六波羅蜜時，離諸欲，離諸惡不善法，有覺有觀，離生喜樂入初禪乃至入第四禪中，以慈廣大，無二、無量，無怨、無恨、無惱心行，遍滿一方、二三四方、四維、上下，遍一切世間。悲、喜、捨心，亦如是。
>
> **是菩薩入禪時、起時，諸禪、無量心及支，共一切眾生，迴向薩婆若**。是名菩薩摩訶薩禪波羅蜜發趣大乘。[^61]
>
> **\$\`1299\`B、行禪攝餘五度**
>
> 是菩薩摩訶薩住禪、無量心，作是念：『我當得一切種智，為斷一切眾生煩惱故，當說法。』是名菩薩摩訶薩行禪波羅蜜時**檀波羅蜜**。[^62]
>
> 若菩薩摩訶薩應薩婆若心，修初禪，住初禪，二、三、四禪亦如是，不受餘心──所謂聲聞、辟支佛心。是名菩薩摩訶薩行禪波羅蜜時**尸羅波羅蜜**。
>
> 若菩薩摩訶薩應薩婆若心入諸禪，作是念：『我為斷一切眾生煩惱故當說法，是諸心欲樂忍。』是名菩薩摩訶薩行禪波羅蜜時**羼提波羅蜜**。
>
> 若菩薩摩訶薩應薩婆若心入諸禪，諸善根皆迴向薩婆若，勤修不息。是（388b）名菩薩摩訶薩行禪波羅蜜時**毘梨耶波羅蜜**。
>
> 若菩薩摩訶薩應薩婆若心，入四禪及支，觀無常相、苦相、無我相、空相、無相相、無作相，共一切眾生，迴向薩婆若。是名菩薩摩訶薩行禪波羅蜜時**般若波羅蜜**。
>
> 舍利弗！是名菩薩摩訶薩發趣大乘。[^63]
>
> **\$C、行四無量心攝五度**
>
> 復次，菩薩摩訶薩行慈心，作是念：『我當安樂一切眾生；入悲心，我當救濟一切眾生；入喜心，我當度一切眾生；入捨心，我當令一切眾生得諸漏盡。』是名菩薩摩訶薩行無量心時**檀波羅蜜**。
>
> 復次，菩薩摩訶薩，是諸禪無量心，不向聲聞辟支佛地，但迴向薩婆若。是名菩薩摩訶薩行無量心時**尸羅波羅蜜**。
>
> 復次，舍利弗！菩薩摩訶薩行四無量心，不貪聲聞、辟支佛地，但忍樂欲薩婆若。是名菩薩摩訶薩行無量心時**羼提波羅蜜**。
>
> 若菩薩摩訶薩應薩婆若心，行四無量心，但行清淨行。是名菩薩摩訶薩行無量心時**毘梨耶波羅蜜**。
>
> 復次，菩薩摩訶薩入禪、入無量心時，亦不隨禪、無量心生。是名菩薩摩訶薩行無量心時**方便般若波羅蜜**。
>
> 舍利弗！是名菩薩摩訶薩發趣大乘。
>
> **\$\`1300\`（2）約「修三十七道品乃至十八不共法」說發趣大乘**
>
> 復次，舍利弗！菩薩摩訶薩發趣大乘，一切種修四念處，乃至一切種修八聖道分；一切種修三解脫門，乃至十八不共法。是名菩薩摩訶薩發趣大乘。[^64]
>
> **\$（3）約「十八空慧、離二邊慧」明發趣大乘**
>
> **\$A、十八空慧**
>
> 復次，舍利弗！菩薩摩訶薩內空中智慧，用無所得故；乃至無法有法空中智慧，用無所得故。是名菩薩摩訶薩發趣大乘。
>
> **\$B、離二邊慧**
>
> **\$（A）不亂不定慧**
>
> 復次，舍利弗！菩薩摩訶薩一切法中不亂不定智慧，是名菩薩摩訶薩發趣大乘。
>
> **\$（B）非正非倒慧**
>
> 復次，舍利弗！菩（388c）薩摩訶薩發趣大乘，非常、非無常智慧，非樂、非苦，非實、非虛，非我、非無我智慧。是名菩薩摩訶薩發趣大乘，用無所得故。
>
> **\$（C）非行非不行慧**
>
> **\$a、不行三世，亦非不知三世**
>
> 復次，舍利弗！菩薩摩訶薩智，不行過去世、不行未來世、不行現在世，亦非不知三世。是名菩薩摩訶薩發趣大乘，用無所得故。
>
> **\$b、不行三界，亦非不知三界**
>
> 復次，菩薩摩訶薩發趣大乘智，不行欲界、不行色界、不行無色界，亦非不知欲界、色界、無色界，用無所得故。是名菩薩摩訶薩發趣大乘。
>
> **\$c、不行世間出世間、有為無為、有漏無漏法，亦非不知**
>
> 復次，菩薩摩訶薩發趣大乘智，不行世間法、不行出世間法，不行有為法、不行無為法，不行有漏法、不行無漏法；亦非不知世間法出世間法、有為無為、有漏無漏法，用無所得故。舍利弗！是名菩薩摩訶薩發趣大乘。」
>
> 【**論**】
>
> **\$2、依「發趣大乘」明「摩訶薩」**[^65]
>
> **\$\`1301\`（1）約「禪波羅蜜」說發趣大乘**
>
> **\$A、釋疑：云何以禪波羅蜜為首，而說行禪能生四無量心、攝五度**
>
> 問曰：六波羅蜜中，若逆說，則應說般若波羅蜜，次說禪；若順，應先說檀波羅蜜；今何以乃說禪波羅蜜為首？
>
> 答曰：發大莊嚴，無有眾生能破壞者。若菩薩無禪定，心未離欲，雖行餘波羅蜜則易壞；行禪波羅蜜，能入慈無量，是時無能壞。如說：行慈三昧者，刀不能傷，水火不害。
>
> 亦有神通力種種變化，能發大莊嚴。如佛說：鳥無兩翼，不能飛翔；菩薩無神通力，不能發大莊嚴。
>
> 入禪波羅蜜中，能生慈無量、五神通故，物無能傷。以是故，今此說禪波羅蜜為首。
>
> **\$B、釋疑：四禪中可行六度，今何以說四無量心中行六度**
>
> 問曰：四禪中有種種功德，皆可行六波羅蜜，今何以但說四無量心中行六波羅蜜？
>
> 答曰：四無量心，取眾生相、緣眾生，菩薩常為眾生故行道。
>
> 是四無量等中有慈悲心，能利益眾生；餘八背捨、（389a）九次第等無如是利益。
>
> **\$※ 因論生論：住五神通能廣利益眾生，此中何故不說**
>
> 問曰：菩薩住五神通，能廣利益眾生，何以故不說？
>
> 答曰：大悲是菩薩根本。又五神通先已說[^66]，後當說**四無量心**，未說故今說。
>
> **\$C、正說：四無量心與六度共合而行，名為發趣大乘**
>
> 若菩薩但行四無量心，不名發趣大乘；六波羅蜜和合故，名為「發趣大乘」。
>
> 四無量心生六波羅蜜，富樓那此中自說因緣。
>
> **\$（2）約「修三十七道品乃至十八不共法」說發趣大乘**
>
> 問曰：云何一切種修四念處乃至十八不共法？
>
> 答曰：有二種：信行性，法行性。[^67]
>
> 信行性觀無常、苦，或但觀無常，或但觀苦；
>
> 法行性人觀空、無我，或但觀空，或但觀無我。
>
> 菩薩度眾生故，一切門皆修皆學。
>
> **\$（3）約「十八空慧、離二邊慧」明發趣大乘**
>
> **\$A、十八空慧**
>
> 復次，發大乘者，以十八空破十八種法，亦捨是十八種空智慧。
>
> **\$\`1302\`B、離二邊慧**
>
> **\$（A）不亂不定慧**
>
> 復次，若菩薩觀諸法常定，亦不取定相，是名「不定不亂智慧」。
>
> **\$（B）非正非倒慧**
>
> 復次，畏墮常、樂顛倒故，不觀諸法常、樂等；畏墮斷滅故，不觀無常等。
>
> **\$（C）非行非不行慧**
>
> **\$a、不行三世、三界，亦非不知三世、三界**
>
> 復次，若菩薩三世、三界中智慧，不觀、不行、不取相，知皆虛妄而不墮無明。
>
> **\$b、不行世間出世間、有為無為、有漏無漏法，亦非不知**
>
> 復次，世間、出世間中，亦非智、非不智。
>
> **非智**者，空故，無空[^68]相故，畢竟清淨故。[^69]
>
> **非不智**者，觀無常、苦、空等入般若波羅蜜中[^70]故。
>
> 非不行智，不行者，遮見、斷法愛，離依止故。
>
> 無非智者，是中無愚癡，異於凡夫故。
>
> 又行者持戒、修禪定、習諸觀，云何言「非智」？如《佛利眾生經》中說：「\^行者捨諸法，亦不依止慧，亦無所分別，是為決定智！\^\^」[^71]（釋第十五品竟）

[^1]: （大智......五）十六字＝（大智度經論卷第四十五釋第十三品說第十四品）二十字【聖】，（摩訶般若波羅蜜品第十三摩訶薩品卷四十七）十九字【石】，釋摩訶薩品第十三＝第十三品釋摩訶薩【宋】，第十三品釋金剛品【宮】。（大正25，382d，n.20，n.21）

[^2]: 畢＝必【宋】【元】【明】【宮】【聖】【石】。（大正25，382d，n.24）

[^3]: 摩訶薩埵：必定眾中為上首故。（印順法師，《大智度論筆記》〔D024〕p.274）

[^4]: 〔誓〕－【宋】【元】【明】【宮】。（大正25，382d，n.27）

[^5]: 一＝切【宋】【宮】。（大正25，382d，n.31）

[^6]: 《大般若波羅蜜多經》卷411〈11
    譬喻品〉：「\^復次，善現！諸菩薩摩訶薩恒常發起**勝心大心**，由此心故，決定能於大有情眾當為上首。\^\^」（大正7，60b21-22）

[^7]: 《大般若波羅蜜多經》卷411〈11 譬喻品〉：

    > 「\^復次，善現！諸菩薩摩訶薩修行般若波羅蜜多，常勤精進**愛法、樂法、欣法、憙法**，由此因緣，決定能於大有情眾當為上首。」
    >
    > 具壽善現白言：「世尊！何等為法？云何菩薩摩訶薩修行般若波羅蜜多時，常於此法愛樂欣喜？」
    >
    > 佛告善現：「所言法者，謂色非色皆無自性，都不可得、不可破壞、不可分別，是名為法。言**愛法**者，謂於此法起欲希求；言**樂法**者，謂於此法稱讚功德；言**欣法**者，謂於此法歡喜信受；言**憙法**者，謂於此法慕多修習親近愛重。善現！若菩薩摩訶薩修行般若波羅蜜多時，以無所得而為方便，常能如是愛法、樂法、欣法、憙法而不憍舉，決定能於大有情眾當為上首。」\^\^（大正7，60c17-61a1）

[^8]: （1）如金剛三昧又名為金剛喻定，為菩薩的最後心，下一心即成佛。參見《摩訶般若波羅蜜經》卷2〈4
    往生品〉：「\^佛告舍利弗：『有菩薩摩訶薩求佛道，心次第**入如金剛三昧，得一切種智**，爾時成就十力、四無所畏、四無閡智、十八不共法、大慈大悲。』」\^\^（大正8，228a17-20）

    > （2）如金剛三昧為百八三昧中之第48個三昧，參見《摩訶般若波羅蜜經》卷5〈18
    > 問乘品〉：「\^云何名如金剛三昧？住是三昧，能貫達諸法亦不見達，是名如金剛三昧。\^\^」（大正8，252a29-b2）

[^9]: 離著虛空不染三昧為百八三昧中之第108個三昧。關於百八三昧，參見《摩訶般若波羅蜜經》卷5〈18
    問乘品〉（大正8，251a8-253b16），《大智度論》卷47（大正25，396b26-402c10）。

[^10]: 參見《正觀》（6）：參見《摩訶般若波羅蜜經》卷4〈12
    句義品〉（大正8，241c11-243b8）；《放光般若經》卷3〈14
    了本品〉（大正8，18b14-19a24）；《光讚般若經》卷5〈11
    摩訶薩品〉（大正8，178a16-180b20）對菩薩語義之解說。

[^11]: 參見《正觀》（6），p.122：《大智度論》卷5（大正25，94a19-b13）、卷4（大正25，86a13-b9）。

[^12]: ┌正定──必入涅槃

    > 眾生有三分 ┤邪定──必入惡道

    └不定　　　　　　　　（印順法師，《大智度論筆記》［B010］p.124）

[^13]: 參見《正觀》（6），p.122：

    > 聲聞果位：參見《大智度論》卷32（大正25，300c25-301a6）、卷35（321a5-6）、卷40（349b8-10）、卷54
    > （447a6-26）、卷86（662b6-9）、卷95（721a8-23）。
    >
    > 辟支佛位：參見《大智度論》卷28（大正25，266c7-15）、卷18（大正25，191a22-b18）。

[^14]: ┌得無生法忍，隨無上正覺相發心──真發心

    > 二種新發意菩薩 ┴在結使中，發大悲心度生，我當作佛
    >
    > （印順法師，《大智度論筆記》［B010］p125）

[^15]: 阿鞞跋致：得無生忍。（印順法師，《大智度論筆記》〔E004〕p.292）。

[^16]: 參見《大智度論》卷73（大正25，571b1-572c21）。

[^17]: 斫（\^ㄓㄨㄛˊ\^\^）刺：1.砍擊刺殺。（《漢語大詞典》（六），p.1058）

[^18]: 詈（\^ㄌㄧˋ\^\^）：罵，責備。（《漢語大詞典》（十一），p.103）

[^19]: 斸（\^ㄓㄨˊ\^\^）：3.砍削，4.刺。（《漢語大詞典》（六），p.1101）

[^20]: 鑿（\^ㄗㄠˊ\^\^）：4.穿空，打孔。6.斫，傷害。（《漢語大詞典》（十一），p.1438）

[^21]: 齧（\^ㄋㄧㄝˋ\^\^）：1.咬，啃。2.侵蝕。（《漢語大詞典》（十二），p.1453）

[^22]: 故＝固【石】。（大正25，384d，n.6）

[^23]: 參見《正觀》（6），p.122：《大智度論》卷8（大正25，117a5-b10）。

[^24]: 《中阿含經》卷42（162經）《分別六界經》：「\^十八意行當知內者，此何因說？比丘者，眼見色已，分別色喜住、分別色憂住、分別色捨住，如是耳、鼻、舌、身，意知法已，分別法喜住、分別法憂住、分別法捨住，是謂分別六喜、分別六憂、分別六捨，總說十八意行。十八意行當知內者，因此故說。\^\^」（大正1，692c10-16）

    > 另參見《雜阿含經》卷13（336-338經）（大正2，92c27-93a14），《集異門足論》卷15（大正26，429c26-430a20）。

[^25]: （大智......四）十一字＝（大智度論斷見品第十四）十字【宋】，（釋斷見品第十四經作斷諸見品）十三字【明】，（大智度論第十四品釋樂說品）十二字【宮】，（摩訶般若波羅蜜斷見品第十四）十三字【石】，〔大智......四〕十一字－【聖】。（大正25，384d，n.12）

[^26]: （1）參見《大般若波羅蜜多經》卷411〈12
    斷諸見品〉：「\^舍利子言：『世尊！以諸菩薩方便善巧，能為有情宣說法要，令斷我見、有情見、命者見、生者見、養者見、士夫見、補特伽羅見、意生見、儒童見、作者見、受者見、知者見、見者見，由此義故名摩訶薩。』\^\^」（大正7，61a15-19）

    > （2）參見《大智度論》卷35（大正25，319b-c）。

[^27]: 參見《大般若波羅蜜多經》卷411〈12
    斷諸見品〉：「\^若菩薩摩訶薩修行般若波羅蜜多時，有方便善巧者，能為有情以無所得而為方便，宣說永斷諸見法要，是菩薩摩訶薩決定不起蘊等諸見。\^\^」（大正7，61b13-16）

[^28]: 小住：1.稍停。（《漢語大詞典》（二），p.1602）

[^29]: （1）參見《增壹阿含經》卷29〈37
    六重品〉（大正2，708c28-709b28）。

    > （2）佛至阿耨達池，目連不能起舍利弗衣帶。（印順法師，《大智度論筆記》〔H022〕p.415）

[^30]: ┌我見

    > 三種見 ┤邪見

    └法見　　（印順法師，《大智度論筆記》［B010］p.125）

[^31]: ┌無方便觀──皆是法見

    > 色等五眾乃至諸佛法 ┴有方便觀──是菩薩行能斷邪見
    >
    > （印順法師，《大智度論筆記》［B010］p.125）

[^32]: 《大般若波羅蜜多經》卷411〈12
    斷諸見品〉：「\^善現白言：『世尊！以諸菩薩為欲證得一切智智，**發菩提心、無等等心、不共聲聞獨覺等心，於如是心亦不取著**，由此義故名摩訶薩。何以故？世尊！以**[一切智智心]{.underline}**是真無漏不墮三界，**[求一切智智心]{.underline}**亦是無漏不墮三界，於如是心不應取著，是故菩薩名摩訶薩。』\^\^」（大正7，61b19-25）

[^33]: 發心即觀八不。（印順法師，《大智度論筆記》〔E004〕p.293）

[^34]: 《大般若波羅蜜多經》卷411〈12
    斷諸見品〉：「\^時，舍利子問善現言：『云何菩薩摩訶薩無等等心、不共聲聞獨覺等心？』善現答言：『諸菩薩摩訶薩從初發心，不見少法有生有滅、有減有增、有染有淨。舍利子！若不見少法有生有滅、有減有增、有染有淨，亦不見有聲聞心、獨覺心、菩薩心、如來心。舍利子！是名菩薩摩訶薩無等等心、不共聲聞獨覺等心，諸菩薩摩訶薩於如是心亦不取著。』\^\^」（大正7，61b25-c3）

[^35]: 《大般若波羅蜜多經》卷411〈12
    斷諸見品〉：「\^時，舍利子問善現言：『若菩薩摩訶薩於如是心不應取著，則於一切聲聞、獨覺、異生等心亦不應取著，及於色、受、想、行、識心乃至十八佛不共法心亦不應取著。何以故？**如是諸心無心性故**。』善現答言：『如是！如是！誠如所說。』\^\^」（大正7，61c3-8）

[^36]: 觸＝識【宋】【元】【明】【宮】【聖】。（大正25，385d，n.4）

[^37]: 《大般若波羅蜜多經》卷411〈12
    斷諸見品〉：「\^時，舍利子問善現言：『若一切心無心性故不應取著，則色、受、想、行、識亦無色、受、想、行、識性不應取著，乃至十八佛不共法亦無十八佛不共法性不應取著。』善現答言：『如是！如是！誠如所說。』\^\^」（大正7，61c8-13）

[^38]: 翳（\^ㄧˋ\^\^）：2.遮蔽，隱藏，隱沒。（《漢語大詞典》（九），p.676）

[^39]: 參見《正觀》（6），p.122：《大智度論》卷41（大正25，363a20-26）、卷37（大正25，334a15-21）、卷35（大正25，319a15-19）。

[^40]: 染（煩惱實相）淨（性空心相）不二：

    > ┌但住凡夫地，分別是垢是淨。
    >
    > └住聖人地，修無相慧，無所分別............憐憫眾生，雖復有說，心無所著。
    >
    > （印順法師，《大智度論筆記》［B011］p.125）

[^41]: 一切諸法無漏不繫：法性常空畢竟淨故。（印順法師，《大智度論筆記》〔E004〕p.293）

[^42]: （大智......五）十二字＝（大智度論釋富樓那品第十五）十二字【元】，（釋富樓那品第十五）八字【明】，（大智度第十五品釋辯才品）十一字【宮】，〔大智......五〕十二字－【聖】，（大誓莊嚴品十四）七字【石】〔大〕－【宋】【宮】。（大正25，385d，n.24）（大正25，385d，n.25）

[^43]: 三事：1、大莊嚴（〈15 大莊嚴品〉），2、發趣大乘（〈15
    大莊嚴品〉），3、乘於大乘（〈16 乘乘品〉）。

[^44]: 《大般若波羅蜜多經》卷411〈13
    六到彼岸品〉：「\^滿慈子言：『世尊！以諸菩薩普為利樂一切有情，**被大功德鎧故、發趣大乘故、乘大乘故**，名摩訶薩。』」\^\^（大正7，62a11-13）

[^45]: 《大般若波羅蜜多經》卷411〈13
    六到彼岸品〉：「\^滿慈子言：『舍利子！諸菩薩摩訶薩修行布施波羅蜜多時，不為利樂少分有情修行布施波羅蜜多，普為利樂一切有情修行布施波羅蜜多。』\^\^」（大正7，62a15-18）

[^46]: 《大般若波羅蜜多經》卷412〈13
    六到彼岸品〉：「\^復次，舍利子！諸菩薩摩訶薩修行布施波羅蜜多時，以一切智智相應作意而修布施波羅蜜多。持此善根，以無所得而為方便，與一切有情同共迴向一切智智，於布施時，信忍欲樂修布施法。舍利子！是為菩薩摩訶薩修行布施波羅蜜多時，所被安忍波羅蜜多大功德鎧。\^\^」（大正7，62c24-63a1）

[^47]: （1）持＝時【宋】【元】【明】【宮】【聖】【石】。（大正25，386d，n.8）

    > （2）《摩訶般若波羅蜜經》卷4〈15
    > 辯才品〉：「\^復次，舍利弗！菩薩摩訶薩行羼提波羅蜜時，應薩婆若心，身心精進不休息，是名菩薩摩訶薩行羼提波羅蜜**時**毘梨耶波羅蜜。\^\^」（大正8，245c2-5）
    >
    > （3）《大正藏》原作「持」，今依【宋】【元】【明】【宮】【聖】【石】及前後文作「時」。

[^48]: 印順法師，《大智度論》（標點本），p.1720校勘：「蜜」下少「\^如是，舍利弗！菩薩摩訶薩行羼提波羅蜜時，攝諸波羅蜜\^\^」結文。

[^49]: 參見《中阿含經》卷2（9經）《七車經》（大正1，429c28-431c12）。

[^50]: 入＝人【宋】【元】【明】【宮】。（大正25，387d，n.14）

[^51]: ┌一、為一切眾生...........................大願

    > 大莊嚴 ┤二、不但自具，亦令他行......┐

    └三、六度互具.....................┴......六度

    （印順法師，《大智度論筆記》［B011］p.126）

[^52]: 一切眾生皆得成佛。（印順法師，《大智度論筆記》〔E004〕p.293）

[^53]: 六度互具行：六度互具。（印順法師，《大智度論筆記》〔E003〕p.291）

[^54]: ┌無受者

    ┌眾生空 ┴無施者

    > 二空與三輪空相攝 ┴法　空
    > ─無財物　　（印順法師，《大智度論筆記》［B011］p.126）

[^55]: 備＝徧【宋】【元】【明】【宮】，＝邊【聖】。（大正25，387d，n.28）

[^56]: （1）參見《中阿含經》卷11（62經）《頻鞞娑邏王迎佛經》（大正1，498a10-16）、卷6（28經）《教化病經》（460b23-25）、卷9（38經）《郁伽長者經》（大正1，479c24-26）、卷32（133經）《優婆離經》（大正1，630c1-3）等。

    > （2）經：先說施、戒，次說四諦。（印順法師，《大智度論筆記》〔H001〕p.390）

[^57]: 案：「\^復次，一切諸佛說法時......以是故，初說檀\^\^」，此段文義，似與下文「\^問曰：佛何以故說檀為初門\^\^」所問的內容較為對應，或許移至「\^如是等義，故檀波羅蜜為初\^\^」之後為宜。

[^58]: 參見《大寶積經》卷58〈文殊師利授記會〉：「\^**寶掌菩薩**即作是念：『今我以何神變往彼禮覲釋迦如來，復能安樂無量眾生？』作是念已，即以右手覆此三千大千世界，雨諸飲食、衣服、車乘、金、銀、琉璃、真珠、珂貝、珊瑚、璧玉，隨諸眾生心所悕望，悉能充滿；樂聞法者，即令得聞；復使無量聞法眾生證得真實；亦令無數病苦眾生受勝妙樂。\^\^」（大正11，339c14-20）

[^59]: ┌一、非一時一念，無量劫積集，次第生起。

    > 六度互攝［二解］ ┴二、六波羅蜜，一時莊嚴，能破大賊。
    >
    > （印順法師，《大智度論筆記》［B011］p.126）

[^60]: 《正觀》（6），p.123：

    > 「十方諸佛稱名讚歎」：參見《大智度論》卷30（大正25，282c17-283c10）。
    >
    > 「成就眾生，淨佛世界」：參見《大智度論》卷37（大正25，335a23-b5）。

[^61]: 《大般若波羅蜜多經》卷412〈13
    六到彼岸品〉：「\^舍利子！是菩薩摩訶薩持此**靜慮、無量、無色**，以無所得而為方便，與一切有情同共迴向一切智智。舍利子！是為菩薩摩訶薩普為利樂諸有情故發趣大乘。\^\^」（大正7，66a25-29）

[^62]: 《大般若波羅蜜多經》卷412〈13
    六到彼岸品〉：「\^復次，舍利子！諸菩薩摩訶薩普為利樂諸有情故，先自安住如是靜慮、無量、無色，於入、住、出諸行、相、狀善分別知。得自在已復作是念：『我今當以一切智智相應作意，大悲為首，**為斷一切有情諸煩惱故，說諸靜慮、無量、無色，分別開示令善了知諸定愛味、過患、出離，及入、住、出諸行、相、狀。**』舍利子！是為菩薩摩訶薩依止靜慮波羅蜜多，修行布施波羅蜜多，普為利樂諸有情故發趣大乘。\^\^」（大正7，66b1-9）

[^63]: 《大般若波羅蜜多經》卷412〈13
    六到彼岸品〉：「\^若菩薩摩訶薩以一切智智相應作意，大悲為首，修諸靜慮、無量、無色時，**於諸靜慮、無量、無色及靜慮支**，以無常、苦、無我行相及空、無相、無願行相如實觀察，不捨大悲，不墮聲聞及獨覺地。舍利子！是為菩薩摩訶薩依止靜慮波羅蜜多，修行般若波羅蜜多，普為利樂諸有情故發趣大乘。\^\^」（大正7，66b29-c6）

[^64]: 《大般若波羅蜜多經》卷412〈13
    六到彼岸品〉：「\^復次，舍利子！若菩薩摩訶薩以一切智智相應作意，大悲為首，**修一切種四念住乃至八聖道支**，修一切種三解脫門，乃至修一切種如來十力乃至十八佛不共法，以無所得而為方便，與一切有情同共迴向一切智智。舍利子！是為菩薩摩訶薩普為利樂諸有情故發趣大乘。\^\^」（大正7，67a12-19）

[^65]: ┌禪具六度

    > 發趣大乘 ┤ ┌空　慧［十八空］

    └慧離二邊 ┤ ┌非定非亂 ┌非　智──空故，無定相，畢竟淨故。

    └雙非慧 ┤非正非倒 ┌ ┴非不智──觀無常等入般若中故。

    └非行不行 ┤

    └ ┬非　行──遮見，斷法愛，離依止故。

    └非不行──不墮愚癡，異於凡夫故。

    > （印順法師，《大智度論筆記》［B011］p.127）

[^66]: 參見《摩訶般若波羅蜜經》卷2〈4
    往生品〉（大正8，228b1-229a1）；《大智度論》卷5（大正25，97c21-98b10）、卷37（332a12-b26）、卷40（352b2-19）。

[^67]: ┌信行性──多觀無常苦

    > 二種性
    > ┴法行性──多觀空無我　　（印順法師，《大智度論筆記》［B011］p.127）

[^68]: 空＝定【宋】【元】【明】【宮】【聖】【石】。（大正25，389d，n.7）

[^69]: 非智：是遣執言，非謂無智。（印順法師，《大智度論筆記》〔E004〕p.293）

[^70]: 中＝空【宋】【元】【明】【宮】。（大正25，389d，n.8）

[^71]: 與《佛利眾生經》對應的經典有漢譯《佛說義足經》（大正4，174b-189c）及南傳《經集》〈義品〉。其中《經集》〈義品〉（No.856）與《大智度論》的引文有部分類似，但完全一致的文句待考。
